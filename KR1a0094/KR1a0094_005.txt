䟦啓蒙意見後
夫易廣大悉備者也朱子易學啓蒙發前人之未發者
多矣今觀苑洛子之所著亦有以發朱子之未發者是
書也命梓行之者大巡周公序之者大司徒韓公校正
之者節推東公而梓之者滄也滄世傳其易亦嘗藉是
以成名矣熟讀之餘不能不欣動而有所愛慕焉故樂
為之梓且述其意以識歲月云正德甲戌孟春既望平
陽府同知古檀李滄書
