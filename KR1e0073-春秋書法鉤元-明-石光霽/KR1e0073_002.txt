春秋書法鈎元卷二
明石光霽撰
書郊九(南郊祭天)(周之郊二天子以冬至祭上帝又以孟春祈穀於上帝魯得以孟春祈穀亦曰)
(郊)
(胡氏)諸侯祭天其僣極矣春秋削而不書則無以志其失
為後世戒悉書之則歲事之常有不勝書是故因禮
之變而書于策(何氏郊所以祭天不言郊天者謹不敢斥尊但言祭處而已胡氏魯諸侯)
(何以有郊成王以周公有大勲勞於天下命魯公世世祀周公以天子之禮樂是成王過賜而伯禽受之)
(非也故因禮之變而書或以卜或以時或以望或以牲或以牛於變之中又有變焉者悉書于策而曰魯)
(之郊禘非禮也周公其衰矣張氏謂周公不享其祀也朱子四卜五卜牛傷牛死是失禮之中又失禮也)
(見陳氏禘下)
書卜郊附卜牛不郊
(胡氏)古者大事决於卜(左氏)常祀不卜而卜其牲日(穀梁)三卜
禮也四卜非禮也五卜強也(啖子自周之十月養牲至二月中旬而牲成故)
(得以二月下旬卜三月上辛不吉則卜中辛又不吉則卜下辛趙子不於日之至避王室也陸氏凡卜)
(三旬皆不吉則不郊牛死及牛有災害則卜稷牛而代之若卜稷牛不吉及既養稷牛又死亦皆不郊)
(公羊)不免牲(牛同)故言乃不郊也(愚按若言免牲牛則不郊自見否則言不郊矣)
書免牲(全曰牲)免牛(傷曰牛曰牛未成牲)
(穀梁)免牲者為之緇衣纁裳有司玄端奉送至于南郊免
牛亦然(穀梁卜免牲吉則免之不吉則否但不郊而已已牛矣其尚卜免之嘗置之上帝矣故卜)
(而後免之不敢專也卜之不吉則繫以待六月上甲始庀牲然後左右之免牲不曰不郊免牛亦然庀)
(普弭切治也具也)(愚按或謂牲牛必卜而後免之禮也今不卜而免故書以示譏亦通)
書鼷鼠食郊牛角鼷鼠食郊牛
(穀梁)鼷鼠食郊牛角改卜牛(稷牛)志不敬也(郊牛日展斛角而知傷展道盡)
(矣其所以備災之道不盡也觩展察也斛音糾又音求角貌疑即也)
(穀梁)改卜牛鼷鼠又食其角非人之所能也所以免有司
之過也(胡氏小害大下殘上食而又食三桓子孫相繼之象也宣公有虞三桓之志至是始弗戒)
(矣)
(公羊)不言所食漫也(何氏遍食其身)
書牛傷牛死
(穀梁)牛傷不言傷之者傷自牛作也(范氏非備災之道不至也)
改卜牛牛死乃不郊事之變矣(不敬致變)以上祀天神
書猶三望
(左氏)望郊之細(胡氏)皆天子之事今魯不郊而望故特曰猶
可以已之辭(公羊)三望祭泰山河海(胡氏)河海不在其封
内亦祭非諸侯所得為也(穀梁天子有方望無所不通諸侯山川不在其封内)
(者不祭胡氏魯得用重禮視王室則殺故望止於三比諸侯則隆故河海雖不在其封内亦祭然非諸侯)
(之所得為也張氏天子四望王雖令魯郊止行祈穀之郊今魯得望特比天子闕其一故三望與郊書之)
(無異而曰猶言不當望而望祭也愚按三傳皆不以三望為非禮李氏非之是矣惟胡氏得之故曰猶者)
(可以已之辭言當已而不已也)
書大雩二十一(胡氏謂諸侯雩于境内山川故魯雩宜在地示)
(左氏)龍見而雩過則書(杜氏蒼龍宿之體昏見東方萬物待雨而大故祭天遠為百穀祈膏)
(雨雩遠也)
(公羊)旱祭也言雩則旱見言旱則雩不見書記災也(胡氏大雩)
(者雩于上帝用盛樂也諸侯雩于境内之山川爾魯諸侯而大雩欲悉書于策則有不勝書故因旱以書)
(而特謂之大)
(左氏)再雩旱甚也(胡氏)書此以志禦灾之非道區區於禱祀
之末也
(穀梁)得雨曰雩不得雨曰旱(趙子雩者為旱書也以明旱而雩有益憂民故書之)
(趙子)凡祈澤曰雩稱大國徧雩也(陸氏謂都邑徧修之所以稱大)
(愚按雩祭有二一則常祀一則遇旱而祀左氏所謂龍見而雩歲事之常故不書周禮所謂國大旱則司)
(巫帥巫而舞雩非歲事之常春秋所以書之且書雩之義諸家亦有二說一云志其因旱而過時一云志)
(其雩而得雨若再雩則志其旱甚而禦灾之非道合諸傳而其義始備但書大之義疑趙子得之)
書鼓用牲于社二(日食書一大水書一)歸脤(見嘉禮)
(胡氏)何以書譏不鼔于朝而鼔于社又用牲則非禮矣(左氏)
(日有食之天子不舉伐鼔于社諸侯用幣于社伐鼓于朝退而自責胡氏皆恐懼修省亦荅天意而不敢)
(忽也然則鼓用牲于社何以書云云右日食)
(左氏)凡天灾有幣無牲非日月之眚不鼔(右大水)
(以上祭地示)
書禘一(當書大事而曰禘以明禘之非禮天子五年一禘象五年再閏)(禘于太廟用致夫人)
(朱子)禘王者之大祭(吕氏)禘而又失禮始書之(朱子云云王者既立始祖)
(之廟又推始祖所自出之帝祀之于始祖之廟而以始祖配之也成王以周公有大勲勞賜魯重祭故得)
(禘于周公之廟以文王為所出之帝而以周公配之然非禮矣吕氏非常則書之其失已久聖人雖欲譏)
(之可得而悉書耶故於其禘而又失禮者始書之陳氏魯之郊禘惠公請之東周之僣也以其不勝書志)
(其甚者愚按惠公請郊禘出自史記兼載以備一說)
書吉禘一(吉禘于莊公)
(胡氏)魯之郊禘非禮也禘言吉者喪未三年行之大旱也
于莊公方祀於寢非宫廟也(但用其禮物不追配文王)一舉而三
失禮焉春秋之所謹也(杜氏三年喪畢致新死者之主於廟廟之遠主當遷入祧)
(自是大祭以審昭穆謂之禘寡愚按此當時所謂吉禘皆僣用之習以為常如晉言君之未禘祀則是三)
(年喪畢多僣此禮不獨魯也吕氏魯禘亦有二有常祀有三年之喪畢而禘所謂吉禘也魯禘非禮春秋)
(不勝書於是失禮之中又失禮焉則書之)
書大事一(祫祭象三年一閏)有事二(春曰祠夏曰禴秋曰嘗冬曰烝)
(胡氏)有事時祭大事祫祭也(趙子)凡祭而非者稱祭以本下
事稱事(公羊其祫祭奈何毁廟之主陳於太廟未毁廟之主皆升合食於太祖李氏戎祀皆國之)
(大事故春秋書大祫為大事禴祠嘗烝為有事此皆於祭無譏故不書祭名愚按天子五年一禘三年一)
(祫諸侯有祫無禘魯得用祫祭故不書祭名但言大事以起下事之失耳有事亦然)(愚按祫祭有二)
(有大祫有四時之祫所謂大祫即大事也所謂四時之祫即有事也詳具圖釋)
書嘗一(秋享灾八月壬申御廩乙亥嘗)烝二(冬享)(春正月己夘烝夏五月丁丑烝)
(左氏)始殺而嘗(杜氏建酉之月隂氣始殺嘉穀始熟故薦嘗于宗廟)閉蟄而烝(建亥之月)
(昆蟲閉戸萬物皆成可薦者衆故烝祭宗廟)過則書(趙子四時之祭盖用孟月若有故及日不)
(吉即用仲月若又有故及日不吉則用季月啖子凡宗廟之禮有常四時之祭雖失其月亦非大故也皆)
(不書其失時及失禮之大者乃書)
(李氏)烝嘗有祭名者祭之失也(此趙子意)(愚按祠禴之名不見于經者其祭未)
(嘗失時與失禮也)
(胡氏)嘗祭時事之常則何以書志不時與不敬也(春秋紀事用周)
(月而以八月嘗則不時也御廩灾于壬申而嘗以乙亥是不改卜而供未易灾之餘則不敬也)
右書嘗
(胡氏)魯之烝祭非以不時志也為其再烝見黷書也
右書烝
書繹一(辛巳有事于太廟仲遂卒于垂壬午猶繹)
(孫氏)繹尋繹復祭(胡氏)祭之明日以賓尸(朱子以賓客之禮宴為尸者何氏繹)
(禮繼昨日事但不灌地降神天子諸侯曰繹大夫曰賓尸士曰宴尸天子以卿為尸諸侯以大夫為尸卿)
(大夫以下以孫為尸尸屬昨日配先祖食不忍輒忘故因以復祭殷曰肜周曰繹)
(胡氏)今仲遂國卿也卒而猶繹則失寵遇大臣之禮矣
書公四不視朔一不告月一朝廟一
(胡氏)天子頒朔於諸侯諸侯每月奉以告廟出視朝政(何氏)
(禮諸侯受十二月朔正於天子)文公四不視朔有疾也不言疾自是
無疾不視朔也文公厭政備見于經(則是心放而不知求久矣李氏)
(此時本以疾而詐齊自是因循廢之矣張氏以致他公不復舉行愚按李氏與胡氏小異疑得之)
(胡氏)不告月者不告朔也閏不可廢(因月之盈虧而置閏是主乎月而有閏也)
(故不言朔而言月占天時則以星授民時則以節侯寒暑之至則以氣百官修其政於朝庶民服其事於)
(野則主乎是焉耳矣)
(左氏)不告閏朔棄時政也(胡氏)猶朝于廟者幸其不已之辭
(朱子古者天子常以季冬頒來歲十二月之朔于諸侯諸侯受而藏之祖廟月朔則以特羊告廟請而行)
(之秋愚按是即朝廟之謂論語我愛其禮此也蜀杜氏春志文公廢告朔而猶朝于廟是幸其禮不盡廢)
(聖人愛禮之深意也)
書太廟三世室一宫七
(公羊)周公稱太廟(陸氏魯之始祖故稱太廟)魯公稱世室(伯禽始受封其廟稱世室)
(言世世不毁也)羣公稱宫(尊始祖不令子孫同其稱故曰宫也愚按宫廟之說詳見圖釋)
書考宫一
(胡氏)考者宫成而祀也失禮故書(公羊考猶入室也始祭仲子也張氏考成宫成)
(而祭之也)
書立宫二(季文子以鞌之功立武宫昭公出故季平子禱於煬公立煬宫)
(胡氏)宫廟即遠有毁而無立立宫非禮也(二昭二穆與太祖之廟而五者)
(諸侯之廟制也武公至是歴世十一其毁已久而輒立焉非即遠有終之意故特書立煬公伯禽之子)
(其曰立不宜立也)
書新宫一(新宫災)
(胡氏)新宫者宣宫也不曰宣宫神主未遷也(知然者丹楹刻桶皆稱桓)
(宫此不舉諡故知其未遷也愚按凡宫廟非志灾失禮則不書詳見凶禮)
書丹桓宫楹一(楹天子諸侯黝堊丹楹非禮也)刻桓宫桷一(諸侯之桷斵之礱之)
(刻桷非正也)
(胡氏)公將逆姜氏為盛飾以誇示之斥言桓宫以惡莊(桓公)
(見殺于齊則不能復而盛飾其宫誇示仇女廢人倫悖天道而不知正者也春秋謹禮於微正人主之心)
(術也)
書宣榭一
(胡氏)宣榭宣王之廟也(榭者射堂之制其堂無室以便射事宣王之廟謂之榭者其廟制如)
(榭也張氏廟無室曰榭杜氏以為講武屋宣王南征北伐講武於此因存其廟盖古者祖有功故百世不)
(毁也)
書從祀先公一
(公羊)從祀順祀也(何氏)復文公之逆祀也(左氏五人因陽貨欲去三桓順祀先)
(公而祈焉禘于僖公杜氏從順也先公閔僖也將正二公之位次所順非一故通言先公)
(胡氏)昭公始得從祀於太廟其事雖順其情則逆(季氏逐君而制)
(其死生之命其主雖久未得從昭穆而祔祭及意如已卒陽貨專季氏將殺季孫斯而亂魯國托於正以)
(售不正始以昭公之主從祀太廟盖欲著季氏之罪以取媚國人然其事雖順其情則逆)(愚按胡氏)
(與三傳異然二說皆通)
書作主一(作僖公主)
(左氏)緩作主非禮也(胡氏作主者造木主也既葬而反虞虞主用桑期而練祭練主用栗用栗)
(者藏主也僖公薨至是十有五月然後作主慢而不敬甚矣何氏禮作練主當以十三月)
(以上祭人鬼)
書公即位八(文成襄昭哀桓宣定)不書即位四(隠莊閔僖)
(胡氏)即位者告廟臨羣臣(吕氏)人君之始事春秋所當紀也
(胡氏國君嗣世定於初喪必踰年而後改元書即位者緣始終之義一年不二君緣臣民之心不可曠年)
(無君故不待於三年喪畢之後逾年春正月乃謹始之時禮之中也詳後)右書即位
(胡氏)内無所承上不請命不書即位正王法也(承國於先君者父子)
(之倫稟命於天子者君臣之義)右不書即位
(胡氏十二公内不承國於先君上不稟命於天子則不書即位隠莊閔僖是也既無父命又不請於王故)
(削其即位不與其為君也文成襄昭哀雖無王命而父死子繼承國有名得書即位所謂繼正即位正也)
(桓宣二公亂倫失正則如其意而書即位與定之即位在六月不可不謹皆特筆非常例也)
(王氏新君踰年即位由阼階三揖而後升謂之踐祚禮之不舉故不得而書也附辨即位有書有不書者)
(禮之有舉有不舉也考於定公不以正月書即位而書於六月凡即位不日而書戊辰紀其實也朝廟臨)
(羣臣之禮繼弑之君有痛而不忍行者有亂而不能具者與聞乎弑之君則傲然行之若隠之謙讓不自)
(立必不行是禮故春秋不書舊說不失為平也愚按胡氏本公穀吕氏諸家本左氏二說皆通疑吕氏為)
(長)右兼即位不即位
書公至七十九
(左氏)公至告于廟也凡公行告于宗廟反行飲至(告于廟而飲酒)
舍爵(既飲置爵)策勲(書勲勞于策)焉禮也(杜氏凡反行飲至必以嘉會昭告祖禰有)
(功則舍爵策勲無勞告廟而已)
(吕氏)凡書至重公行也(啖子公行告廟則書之于策故夫子隨其所書以示功過且志其去)
(國遠邇遲速也十二公獨隠公不告盖讓謙不以人君之禮自處也其餘不告或恥也或怠也)
右告廟而書
(穀梁)危而致之(致君者殆其往而喜其返何氏凡致者臣子喜其君父脱危而至公羊桓會不至信)
(之也此何以至危之也胡氏出告行反告至常事爾何以書或誌其去國踰時之久或錄其會盟侵伐之)
(危哉或著其黨惡附姦之罪俟愚按此與左氏異二說皆通備載以參考)
(吳氏魯夫人惟出姜如齊歸寧為得禮故特書其至其餘夫人之行皆非美事故不書至婦人無外事禮)
(合歸寧不得已而出亦以得還至國為幸未至已前詎敢以為安)
(魯大夫之至者皆為齊晉所執幸得解脱故書其至以見經之書至皆非美事也)
右危之而書
(致地)公至自唐(之類)(致會)公至自會
(左氏)特相會往來稱地讓事也(杜氏二國特會則莫適為主兩讓會事不成穀梁離)
(不言會故以致地范氏二國會曰離二人議各是其所是各非其所非善惡不足取)
自參以上則往稱地來稱會成事也(杜氏言成會事也范氏自參以)
(上言會者重其以少從衆也愚按稱地者四曰唐曰穀曰乾侯曰黃唯乾侯則欲如晉而不得其他皆)
(因盟而行宜書至自會也今皆稱地所謂讓事也)
(致前事)公至自伐鄭(之類)伐鄭救許(致伐)(致後事)公至自圍
許(之類)會温圍許(致圍)
(謝氏)兩事書至或原其志而至之或舉其盛者而至之(穀梁)
(有二事偶則以後事致後事小則以先事致後下以後事致盟後復伐鄭也啖子或致前事或致事盖)
(擇其重者志之也)
(啖子)又有不至本事者盖本事非功也(成六年伐鄭至自會圍齊至伐齊)
以上並屬吉禮
書公朝于王所二(王所居之處則曰王所故覲禮云伯父受命于王所朝者覲君之總稱)
(故虞周之書諸侯見天子于京師皆曰朝)
(胡氏)言所非其所也春秋不以諸侯就朝為非而以王所
非其所為貶正其本之意(朝于廟禮也于外非禮也古者天子巡狩于四方有)
(常時諸侯朝于方岳有常所公朝于王所非其時與地矣然則天子在是其可以不朝乎天子在是而諸)
(侯就朝禮之變也趙子稱王所非京師也尊其不地志乎朝王而已異乎盟會所吳氏諸侯朝王于踐土)
(之宫春秋魯史故但書公朝古者天子巡狩其方伯率諸侯以朝于方岳之下此禮之廢久矣今一歲之)
(間天子兩受諸侯之朝晉文之心不過欲誇諸侯非真能尊天子也實譎而名則正心非而迹則是故亦)
(取焉)
書公如京師一
(胡氏)公欲伐秦道自王都不可越天子而往也故皆朝而
不成朝禮書曰如京師見諸侯之慢也(古者諸侯即位喪服畢則)
(朝小聘大聘終則朝巡狩于方岳則朝觀春秋所載天王遣使者屢矣十二公之述職盖闕如也獨此年)
(書公如京師又不成禮不敬莫大焉)
(李氏書朝猶下奉上之辭書如則不過此適彼之例)
書(内臣)如京師五(公子遂如京師遂如晉仲孫蔑如京師)
(叔孫得臣如京師叔孫豹如京師)
(趙子)凡内朝聘稱如以異外也周之制朝聘有數春秋畢
書之見如京師之簡所以傷王室之微著諸侯之不
臣也(啖子凡公及内卿往他國朝聘皆書曰如非卿則不書)
書天王使(王臣)來聘(天王使凡伯來聘天王使南季來聘)
(天王使宰渠伯糾來聘天王使仍叔之子來聘)
(天王使家父來聘聘天王使宰周公來)
(天王使王季子來聘)
(穀梁)聘諸侯非正也(古者諸侯於天子比年一小聘三年一大聘五年一朝天子於諸侯不可)
(以若是恝故亦有聘問之禮焉隠公即位九年於此而史策不書遣使如周則是未嘗聘也亦不書公如)
(京師則是未嘗朝也一不朝則貶其爵再不朝則削其地刑則不舉遣使聘焉其斯以為不正乎餘皆類)
(此朱子諸侯不朝于周而周反下聘於列國是甚道理吕氏文宣以前周室微弱然王命猶足為重文宣)
(以後周室之衰尤甚於前盖亦不足以為輕重矣是以書來聘者八則止於宣公)
書來錫命二(來錫公命一追錫公命一)來賜命一(賜即錫字之誤也或謂有加過矣)
(穀梁)禮有受命無來錫命來錫命非正也(胡氏諸侯終喪入見則有錫歲)
(時來朝則有錫能敵王所愾而獻功則有錫文公繼世喪制未終非終見繼朝而獻功也成公即位喪服)
(已畢而不入見既更五服一朝之歲矣而不如京師又未嘗敵王所愾而有功也何為來錫命乎云云李)
(氏錫命有命辭有命物又有命辭而無命物亦未可知也)
書諸侯來朝三十四(滕子來朝之類)來聘三十一(齊侯使其弟年來聘之類)
(胡氏)凡大國來聘小國來朝一切書而不削皆所以示譏
(周禮行人凡諸侯之邦交間相問殷相聘世相朝也然謂之殷則得中而不過謂之世則終諸侯之世而)
(一相朝其為禮亦節矣周衰典制大壊無禮義之交惟強弱之視或來朝而不報其禮或屢往而不納以)
(歸無合於中聘世朝之制矣且列國於天子述所職者盖闕如也而自相朝聘可乎云云愚按殷則十二)
(年也)(愚按蕭叔朝公胡氏謂朝公于齊之穀非其所也杞伯姬來朝其子穀梁謂參譏之失禮彌甚)
(也)
(旅見二)滕侯薛俠來朝邾人牟人葛人來朝
(胡氏)不特言者譏旅見也(非天子不旅見諸侯偃然受之而不辭亦以見隠公之志荒矣)
(穀梁特言同時也累數皆至也范氏特言謂穀伯鄧侯之類累數謂滕侯薛侯之類)
書公如齊(十四)公如晉二十(内臣)如齊如晉(之類)(譏同來朝來聘)
書公如齊至河乃復五(昭四哀一)公如晉至河有疾乃復一
(昭公)
(孫氏)書有疾明有疾而返餘皆譏公數如晉見距不能以
禮自重大取困辱也(胡氏禮雖自卑而尊人亦不妄悦人以自辱昭公兩朝於晉而)
(一見止五如晉而四不得入焉今此有疾乃復殺恥也殺猶滅也張氏公如晉而晉不納春秋以公至)
(河乃復為文者臣子於君不欲其君見拒於人而以為公臨河而不濟懼涉難而自復也乃者有阻之辭)
(變於夷者來聘四)荆人來聘楚子使椒來聘楚子使薳罷
來聘吳子使札來聘
(介於夷者來聘附)秦伯使術來聘
(胡氏)楚以號舉盖外之也中間來聘改而書人漸進之矣
至是(薳罷)其君書爵其臣書名而稱使遂與中國比楚
明德之後吳則太王之昭也徒以僣王之亂見絶于
春秋亂苟能思善改過向慕中國則進之而不拒(凡變)
(於夷者叛則懲其不恪而威之以刑來則嘉其慕義而接之以禮)
(陳氏)進之也者憂之也(張氏遠交近攻之意李氏荆之聘魯三盖進之以漸也然夷狄之情)
(每假禮以行其詐其窺覘之謀離間之術常如此汪氏雖曰進之而吳楚漸盛之意已見於言外愚按秦)
(雖未嘗僣王猾夏然介於夷狄習俗或同其視變於夷者則有間矣故春秋不狄之也)
(内朝聘變於夷者)公如楚二(内臣)如楚一(叔弓如楚)
(吳氏)屈禮義之望國朝崛起之蠻夷辱莫甚焉(齊晉伯國也以魯朝)
(之猶云可也楚南蠻也初亦小弱後以吞併小國憑陵中夏而浸強大晉伯既衰不能與伉魯之朝楚非)
(得已也王愚按以中國而朝聘中國猶書以示譏况朝聘僣猾夏之國乎直書其事而罪自見矣)
並使公子遂叔孫得臣如齊季孫斯仲孫何忌如晉
(並會附)
(杜氏)書二卿以兩事行非相為介(左氏襄仲莊叔如齊惠公新立故且拜葬也)
(季桓子如晉獻鄭俘也陽虎強使孟獻子往報夫人之幣晉人兼享之高氏一卿將命可兼他事豈可)
(每事一卿乎故累數之)右以兩事行
(穀梁)使舉上客而不稱介不正其同倫而相介故列數之
也(范氏卿出以大夫為上介士為末介汪氏卿使則大夫為介大夫使則士為介胡氏使舉上客將稱)
(元帥此春秋立文之常體也其有變文書介副者欲以起問者見事情也李氏遂得臣之並使乃仲遂邪)
(謀之所起而斯何忌之並使亦陽貨專權之所為)右使介並稱
(愚按左氏傳皆謂以二事行穀梁胡氏謂使介並稱疑前說得之且穀梁胡氏說亦小異)
(胡氏)使舉上客而叔老並書者以内卿行則不得不書矣
(季孫宿以卿為介而不使之免叔老介於宿而不敢避盖兩失之汪氏魯以二卿會晉而晉列二卿於會)
(晉魯舉失之矣)右附二卿列會
書會一百六十八(内公會齊侯于防鄧外蔡侯鄭伯會于)之類
(胡氏)凡書會皆譏也謂非王事而相會聚耳(周官行人時會以發四方)
(之禁此謂非時而會諸侯以禁止天下之不義也列國何為而有此名云云汪氏曲禮諸侯相見於隙地)
(曰會乃預謀間地尅期而往朝于天王耳春秋書會皆非王事而會故曰皆譏也)
(殊會)公及齊侯(某某)會王世子于首止公會晉侯
(某某)會吳子鍾離(之類)
(胡氏)及以會尊之也(以王世子而下會諸侯則陵以諸侯而上與王世子會則抗春秋抑強臣)
(扶弱主撥亂世反之正特書及以會者若曰王世子在是諸侯咸往會焉示不可得而抗也)
右殊會王世子
(穀梁)會又會外之也(胡氏會而殊會外之也諸侯往與之會而主吳則貶而稱國萬氏春秋於)
(楚未嘗殊會而獨殊會於吳者盖吳周之同姓僣號稱王諸侯宗之以為會苟不以殊會而外之於中國)
(則是代宗周為天下之共主矣)
(胡氏殊會有二義會王世子于首止意在尊王室不敢與世子抗也會吳于鍾離于祖于向意在賤夷狄)
(而罪諸侯不能與之敵也汪氏所以抑強夷而存中國也)右殊會吳
(陳氏齊桓以殊會尊王世子厲公以殊會尊吳謂愚者按殊會之義胡氏謂春秋尊之外之之辭陳氏伯)
(尊世子尊吳之禮二說皆通而胡氏為長)右總論王世子與會
(内大夫特會公孫敖會晉侯于戚歸季孫行父會外諸侯五齊侯于陽穀公孫父會齊侯于)
(穀宋)(公孫歸父會楚子于叔弓會楚子于陳)
(胡氏)以國君而降班失列下與外臣會外臣而抗尊出位
上與諸侯會是禮自大夫出矣(夫禮别嫌明微制治于未亂自天子出者)
(也列國之君非王事而自相聚會是禮自諸侯出矣以國君而降班失列下與外臣會外臣而抗尊出位)
(上與諸侯會是禮自大夫出矣君若贅旒陪臣執命豈一朝一夕之故哉其所由來漸矣愚按外大夫)
(會内君同公會楚大夫附會戎狄後)
(内大夫特叔彭生會晉卻缺于承筐如仲孫蔑會會外大夫齊高固于無婁叔孫僑會晉荀首)
(于穀)
(胡氏)大夫與大夫會禮亦不自諸侯出矣(禮之始失也諸侯非王事而相)
(會也無以正之不自天子出矣然後諸侯與大夫會又無以正之然後大夫與大夫會禮亦不自諸侯出)
(矣田氏篡齊六卿分普三家專魯理固然也不能辨之於早雖欲正之其將能乎)
書會戎一(公會戎于潜)會狄一(晉侯會狄于櫕凾)
(胡氏)戎狄舉號外之也正朔所不加奚會同之有書會戎
(狄同)譏之也(劉氏與會者戎之君也不與君稱外之也正朔不加禮樂不及朝聘不與書會戎所)
(以譏公降國君之尊失中國之重不修政事以攘外寇啓侮亂之階會狄會吳倣此)
(附公會變於夷者之臣)公會楚公子嬰齊于蜀
(胡氏)莫重乎以中國諸侯降班失列下與夷狄之大夫會
書盟離盟(二人盟曰離盟又曰特相盟又曰特盟)參盟(三人盟曰參盟)
主盟(即齊盟)(陳氏有特盟而後有參盟有參盟而後有主盟)
(胡氏)刑牲歃血要質鬼神凡書盟者惡之也(春秋大義公天下以講信)
(修睦為事而刑牲歃血要質鬼神則非所貴也盟以結信非先王所欲而不禁逮德下衰雖欲禁之而不)
(克也春秋之時會而歃血其載果掌於司盟猶不以為善也又况私相要誓慢鬼神犯刑政以成傾危之)
(習哉)
書同盟十六(會齊侯某某同盟于幽周公會齊侯某某同盟于幽齊伯同尊始公會宋公)
(某某同盟于新城某某同盟于平丘)(終公會晉侯晉伯同外楚)
(公羊)同盟者何同欲也(何氏同心為善善必成同心為惡惡必成胡氏大國帥之小國畏威)
(而從命非同欲也小國訴之大國勉強而應焉非同欲也諸侯同心非有不得已而要之者也惡其反覆)
(與諸侯同欲而書同曰愚按惡其反覆謂既同而復異亦同欲也故杜氏同盟服異也乃昔異而今同)
(也與汪氏所論者不同皆不出公羊之說是已)
(穀梁)同者有同也同尊周(齊伯二盟)也同外楚(晉伯十四盟)也(楊氏召陵)
(首止之後楚不敢爭不復書同及楚人強盛中國畏昔之每書同盟愚按名生於不足凡盟而書同著其)
(異而今同也故齊伯方盛而書同盟晉伯漸衰而書同盟至齊晉伯業極盛則不待書同而人心無不同)
(者矣若夫天下無伯與伯業極衰則不復書同無有同欲者也右諸侯同欲)
(張氏)古者方岳有同盟(示其考禮修德以尊天子)伯者舉是禮約束諸
侯而脅從之皆稱同盟其無王假古禮以制與國一
也而善惡則各繫其事焉(劉氏殷同之盟也古者諸侯之於天子殷見曰同同)
(盟之禮為壇祀方明方伯臨之齊桓非受命之伯假同盟之禮率諸侯以尊天子盖自是始伯也愚按)
(為壇祀方名有二會同則於四郊廵守則於方岳故張氏劉氏之說大同而小異右假同盟之禮)
(魯盟王臣)及蘇子盟于女栗
(伯主盟王會王人晉人某某盟于翟泉盟于柯陵臣貶者四公會尹子單子某某伐鄭同)
(公會單子某某同盟于雞澤于平丘公會劉子某某于平丘同盟)
(啖子)凡諸侯上及王臣盟皆譏也臣無疑君之理(故王臣在位但)
(會而已多不與盟而其時或有王臣與諸侯盟者書以示譏胡氏王臣將命必敦信明義而後可以表正)
(天下諸侯守邦必尊王奉法而後可以保其社稷今王臣下與諸侯約誓諸侯亦敢上與王臣要言斯大)
(亂之道也吕氏及蘇子盟不書公外諸侯不宜與内諸侯盟也會王人盟于翟泉不言公晉初以大夫盟)
(王子也汪氏上書會下書同盟皆不再舉諸侯所以著王臣與盟而貶其凟盟也李氏闕)
(正甚矣)(愚按穀梁於盟者止曰盟者不信者也不敢以所不信加之尊者啖子所云盖本諸此)
(伯主盟王臣不貶者一)公會王人齊侯某某盟于洮
(杜氏)王人與諸侯盟不譏王室有難故(左氏盟于洮謀王室也愚按張氏)
(謂齊桓雖主會而先王人足以訓矣而使之與諸侯明非所以示尊尊也則亦不待貶而罪自見竊意王)
(室有難而盟王臣其意雖善禮則有三也)
(公與外大夫盟書公不諱三)(公及莒人盟于浮來公及齊大夫盟于蔇公及楚人某盟于蜀)
(愚按趙子曰書公及皆譏公屈禮而與之盟吕氏公欲之也其義相發)
(程子)公屈已與臣盟非所安也(胡氏)特言公及以譏失禮且
明非大夫之罪也(張氏以國君之貴下比小國之大夫降班失列而不自知特書公及)
(以著非莒人之敢敵諸侯公盖自失人君之體也)
(公與外大夫盟沒公不書七)及齊高傒盟于防(之類)
(胡氏)不書公者抑大夫之抗不使與公為敵正君臣之分
也(萬氏大夫之於諸侯五等之君皆其君也諸侯之於大夫列國之臣皆其臣也今也列國大夫忘其)
(分之卑而盟五等之君五等之君屈其分之尊而盟列國之臣豈非一時之大夫既不知自有其君則不)
(知有列國之君也乎)
(内大夫盟外諸侯八)柔會宋公某某盟于折公子遂及齊
侯盟于郪丘(之類)
(吕氏)大夫與諸侯盟此不待貶而自見也(杜氏柔魯大夫未賜族陳氏以)
(大夫會諸侯盟於是始故貶之至公子結不貶矣愚按二說皆通)
(内大夫特盟公子遂會晉趙盾盟于衡雍外大夫三季孫行父及晉郤犨盟于扈)
(仲孫逮會莒人盟于向)
(任氏)晉魯之用事者會盟(衡雍)政在大夫也(汪氏大夫之專盟始於衡雍前)
(此盟翟泉猶有僖公在會也自是而有袁僑之盟雞澤溴梁諸侯皆在而大夫自盟矣于宋于虢則晉楚)
(之大夫狎主齊盟而諸侯不復在矣其事自衡雍之盟始也)
書諸侯之大夫盟一(叔孫豹及諸侯之大夫及陳袁僑盟)大夫盟一
(穀梁)諸侯盟(雞澤)又大夫相與私盟(及袁僑)諸侯始失正矣
諸侯會(溴梁)而大夫盟正在大夫也不曰諸侯之大夫
大夫不臣也(胡氏牡丘之會諸侯既次于匡則書曰公孫敖帥師及諸侯之大夫救徐雞澤)
(之會諸侯既盟而陳侯使袁僑如會則書曰叔孫豹及諸侯之大夫及陳袁僑盟今溴梁之會諸侯皆在)
(是若欲使大夫盟者則宜書魯卿及諸侯之大夫盟可也而獨書大夫何也諸侯失政大夫皆不臣也)
書來盟六君一把子來盟(李氏晉之治把田非出於公義魯之歸把田未必出於誠)
(心故把子親來以要結之耳愚按其說大抵同外臣來盟)
臣五(鄭伯使弟語來盟高衞侯使孫良夫來盟稱使二齊子來盟楚屈完)
(來盟于師不宋司馬華孫來盟稱使三)
(公羊)來盟者來盟于我(趙子)來盟彼欲之也(欲之故來與外為志同義)不
書其誰(不書内盟者名)敵者也(名位敵無嫌也)簡詞也(若言内盟者則又須重書)
(來者名詞煩也)
(胡氏)來盟稱使則前定之盟也(嘗有約言矣未定效信而釋疑又相歃血固結之耳)
其不稱使權在二子(楚屈完齊高子)盟特未定也(盟不盟特未知)
(張氏)華耦來出於自請故不稱使
書涖盟四(公子友如齊涖盟叔孫婼如齊涖盟)(公孫敖如莒涖盟叔還如鄭涖盟)
(公羊)涖(臨也)盟者往盟于彼(趙子)涖盟我欲之也不言其誰簡
詞也(啖子他國來魯盟曰來盟魯往他國盟曰涖盟皆為盟而行故直以盟為文也若因聘而盟者)
(則先言聘書如後乃盟)
(因來聘晉侯使荀庚來聘衛侯使孫良夫來聘丙而盟五午及荀庚盟丁未及孫良夫盟晉侯使)
(卻犨來聘己丑及卻犨盟父來聘壬戌及孫林父盟)(衛侯使孫林宋公使向戌)
(來聘己亥及向戌盟于劉)
(左氏)來聘且尋盟(公羊)聘而言盟者尋舊盟也(愚按内不出主名而言及)
(疑亦敵者爾)
(外不言國上文既書國不必再書也盟不書來亦承上文來聘而言簡詞也)右聘且尋盟
(胡氏)聘禮也盟非禮也不務引其君當道而生事專盟為
非禮不信以于先王之典故不繫于國以見其遂事
之專非人臣之操其言及不言公見二卿之抗也
(此公及盟也不言公者抗也二子來聘不能以信相親及要公以盟非抗而何故言聘言盟以惡之)
右因聘專盟
(愚按左氏公羊皆謂既聘且尋盟胡氏孫氏皆謂受命而聘生事而盟二說皆通疑前說平實)
(會言所為二)公會齊侯某某于稷以成宋亂晉人宋
人某某會于澶淵宋灾故
(盟言所為一)公會諸侯盟于薄釋宋公
(胡氏)會不言其所為獨會于稷書成宋亂者為受郜鼎立
華氏也會于澶淵言宋災故者為葬蔡侯不討般也
盟不言其所為而盟于薄言釋宋公者操縦大權
自蠻夷出也(愚按會盟言其所為必斁君父之大倫瀆夷夏之大分然後書以著其罪也)
(前目後凡之辭九)諸侯盟于首止(之類)(詳目)
(陳氏)凡稱諸侯前目後凡也(前有王人後無王人書曰諸侯盟于某如首止葵丘則王)
(人嘗不與也前無吾君後有吾君書曰公會諸侯盟于某如盟薄盟宋則吾君嘗不與也未始有不與者)
(也而但曰諸侯一役而再有事遂圍許盟祝柯重丘是也愚按此皆凡辭)
附會盟(公及齊侯某會王世子于首止諸侯盟于首止公會宰周公某于葵丘諸侯盟于)
(葵丘)(美之大者)
同地四(叔孫豹會晉趙武某于宋豹及諸侯之大夫盟于宋公會劉子某于平丘盟于平)
(丘)(惡之大者)
(胡氏)書之重詞之複其中必有大美惡存焉(李氏會盟同一地者直書)
(盟而不書會舉重也盟會並舉者其中必有大美惡也首止葵丘尊王之事美之大也于宋平丘畏楚之)
(事惡之大也王臣與會而不與盟則於盟重書諸侯以别之首止葵丘是也)
(會盟非凡辭而不序諸侯者三)公會諸侯晉大夫盟于扈諸侯
盟于扈諸侯會于扈
(穀梁)其曰諸侯略之也(陳氏非一後而再有事則非凡辭也許氏趙盾内專廢置其君而)
(又外強諸侯盟王者之法所不當受也故斥而逐之若曰陪臣執國命漸不可長已此非其所得為也許)
(氏諸侯不序大夫不名大夫而主諸侯盟自扈始也附辨見後胡氏諸侯會晉趙盾盟于扈諸侯不序)
(見公之不及於會也乎盟于扈者八國之君也何以不序略之等於夷狄齊人弑君不能致討受賂而)
(還奚以賢於夷狄矣無宋昭公雖為無道春秋正宋人為弑君之罪諸侯討賊之功則略而不序愚)
(按扈之盟會諸侯不序胡氏於十五年十七年皆從穀梁而兼左氏是已但七年獨從左氏謂公後會劉)
(氏吕氏非之謂既書會盟安得為後會乎范氏同左恐非穀梁本旨然則不序諸侯者立君臣之防範故)
(謹其始也非特罪盾兼罪諸侯矣附辨謂晉大夫主諸侯盟公往會之前所未聞况垂隴士穀有君命乎)
(吕氏)略之而不序諸侯莫有主是盟之詞也(桓文之盛皆序齊晉於諸)
(侯之上伯主之詞也齊桓之未盛與晉伯之不競也則雖序齊晉於諸侯之上而必書曰同盟者未純乎)
(主伯之詞也此年之盟與是後一盟一會皆不序諸侯莫有主是盟之詞也於是夷晉於列國矣陳氏非)
(凡詞則散詞也終靈之編皆散詞愚按二說與前小異亦通)
書及戎盟二(公及戎盟于唐盟于暴公子遂會雒戎)及狄盟一(衛人及狄人盟)
(胡氏)春秋謹嚴莫謹於中外之辨與戎狄歃血而約盟非
義也(張氏中國諸侯與戎狄相詛尤不可之大者特書及戎盟深罪隠公失道而容其亂華也)
(盟變於夷者)會陳人蔡人楚人盟于齊公會楚人某
盟于蜀
(胡氏)從荆楚而與盟既諱公于齊之盟矣(外夷狄)是以於此
(蜀盟)不諱而人諸國之大夫以見意也(荆敗蔡師入蔡伐鄭皆以號舉)
(夷狄之也僖公元年改而稱楚經亦書人浸強矣然終桓之世皆止書人而不得與中國之盟會者以齊)
(修伯業能制其強也桓公既沒中國無伯鄭伯首朝于楚其後遂為齊盟故春秋沒公人陳蔡諸侯而以)
(鄭列其下盖深罪之也又二年復盟于鹿上至會于盂遂執宋公以伐宋而楚於是乎大張列位於陳蔡)
(之上而書爵矣聖人書此豈與之乎所以著夷狄之強傷中國之衰不能抗也故深諱齊盟一以外夷狄)
(二以罪諸侯之失道三以謹盟會之始也僣愚按吳楚僣王春秋黜之不比于列侯盖所以懲亂也故)
(中國諸侯與之會盟皆譏貶之)
書遇七(啖子古者有遇禮本制此禮恐忽有邂逅相遇簡略而行故與會禮不同時雖非相遇而從省)
(易遇禮相見者亦書曰遇)
(内遇四外遇三)(公及宋公遇于清濟公及齊侯遇于防公及齊侯遇于魯季姬及鄫子遇)
(于防遇宋公衛侯遇于垂遇齊侯陳侯鄭伯于垂宋公齊侯于梁丘)
(胡氏)私為之約比於不期而遇者(禮諸侯不及期相見曰遇)直欲簡其
禮耳故凡書遇者皆惡其無人君相見之禮也(簡略慢易)
(無人君相見之禮則莫適主矣故志内之遇者四而皆書及若曰以此及彼然也志外之遇者三而皆以)
(爵若曰以尊及卑然也其意以為莫適主者異於古人不期而會矣云云魯公鍾愛其女使得與鄫子)
(遇防稱及稱遇稱使罪魯與鄫以正男女之禮者愚按季姬及鄫子以遇禮相見失禮之中又失禮也)
(吕氏遇有二義周禮大宗伯諸侯冬見曰遇禮曰諸侯不及期相見曰遇盖諸侯因朝覲或從王命未及)
(期卒然相遇者此不及期之遇也若春秋之書遇者非因朝覲從王命而遇也特以各欲遂其所欲簡易)
(其事若道路相遇然而無國君會遇之禮耳)
書平六(鄭人來輸平宋人及楚人平暨齊平及齊肯平及鄭平公及齊侯平莒及郯莒人不)
(杜氏)和而不盟曰平(胡氏)平者成也解怨釋仇聖人之所貴
然或以賄賂而結平(鄭人來輸平)或以臣下而擅平(宋人及楚)
(人平)或以附夷狄而得平(暨齊平)或以侵犯大國而急於
平(及齊平之類)則皆罪也考其事而輕重見矣(又曰)心不偏
黨之謂平宣公心有私係失平怨之本不肯者心不
允從能強之也(平莒及郯)
(世子朝會盟伐十二)(朝曹伯使其世子射姑來朝寗毋會公會齊侯陳世子欵盟于)
(盟公會晉侯齊世子光吳人于戚伐晉侯衛世子臧伐齊之類)
(汪氏)代君行朝禮於諸侯及與諸侯會盟伐救皆非世子
所宜(左氏太子奉冡祀社稷之粢盛以朝夕視君膳者也君行則守有守則從胡氏按周官典命凡)
(諸侯之嫡子誓於天子而攝其君則下其君之禮一等未誓則以皮帛繼子男世子固有出會朝聘之儀)
(矣然攝其君繼子男者謂諸侯朝於天子有時而不敢後故老疾者使世子攝已事以見天子急述職也)
(諸侯間於王事則相朝其禮無時曹伯既有疾何急於朝桓而使世子攝哉)
書胥命一(齊侯衛侯胥命于蒲)
(公羊)胥命相命(杜氏申約言以相命不歃血)近正也(胡氏古者不盟結言而退人愛其情)
(私相疑貳以成傾危之俗其所由來漸矣有能相命而信喻豈不獨為近正乎故特起胥命之文於此有)
(取焉)右予其不盟
(陳氏)相命者相推長桓文之事其所由來者漸矣(張氏西周方伯)
(皆命於天子今欲專之事出創見必求勢力之均相遜相先布之天下耳目而不以為異然後強者乃敢)
(專之故蒲之胥命正齊桓非命但勿專征之始特書而謹之朱子語錄洽問云云戰國諸侯齊衛會于濁)
(澤相王其後秦人致帝于齊約共稱帝此其明証也曰說亦有理)右謹伯之漸
以上屬賓禮
春秋書法鈎元卷二
