毛詩卷第十四
甫田之什詁訓傳第二十一
毛詩小雅鄭氏箋
甫田刺幽王也君子傷今而思古焉(刺者刺其倉廩空虚)
(政煩賦重農人失職)倬彼甫田歲取十千(倬明貌甫田天下田也十千言多也箋云)
(甫之言丈夫也明乎彼大古之時以丈夫稅田也歲取十千於井田之法則一成之數也九夫爲井井稅一夫其田)
(百畝井十爲通通稅十夫其田千畝通十爲成成方十里成稅百夫其田萬畝欲見其數從井通起故言十千上地)
(榖畝一鍾倬陟角反韓詩作箌音同箌卓也丈直兩反依義文夫是也夲又作大夫一夲甫之言夫也一夲甫之言)
(大也大古音泰見賢遍反)我取其陳食我農人自古有年(尊者)
(食新農夫食陳箋云倉廪有餘民得賖貰取食之所以紓官之蓄滯亦使民愛存新榖自古者豐年之法如此食音)
(嗣賖音奢貰音世又食夜反說文云貸也紓音舒何常汝反蓄勑六反)今適南畝或耘
或耔黍稷薿薿(耘除也耔雝夲也箋云今者今成王之法也使農人之南畝治其禾)
(稼功至力盡則薿薿然而茂盛於古言稅去今言治田互辝耘音云沈又音運夲又作芸音同耔音子沈音兹薿魚)
(起反徐又魚力反)攸介攸止烝我髦士(烝進髦俊也治田得榖俊士以進箋云介)
(舍也礼使民鋤作耘耔閑暇則於廬舍及所止息之處以道藝相講肄以進其爲俊士之行介音界王大也烝之承)
(反髦音毛鋤夲又作助同仕魚反處昌慮反肄以四反字亦作肆同行下孟反)以我齊明與
我犧羊以社以方(器實曰齊在噐曰盛社后士也方迎四方氣於郊也箋云以絜齊豐)
(盛與我純色之羊秋祭社與四方爲五榖成熟報其功也齊夲作齎又作齍同音資犠許宜反為于僞反下爲農親)
(爲爲之皆同)我田旣臧農夫之慶(箋云臧善也我田事已善則慶賜農夫謂大蜡)
(之時勞農以休息之也年不順成則大蜡不通蜡仕詐反勞力報反篇末勞賜同)琴瑟擊鼔
以御田祖以祈甘雨以介我稷黍以榖我士
女(田祖先嗇也榖善也箋云御迎介助榖養也設樂以迎祭先嗇謂郊後始耕也以求甘雨佑助我禾稼我)
(當以養士女也周禮曰凡國祈年于田祖吹豳雅擊士鼔以樂田畯御牙嫁反注同豳彼貧反夲亦作邠樂音洛)
曾孫來止以其婦子饁彼南畝田畯至喜攘
其左右嘗其旨否(箋云曾孫謂成王也攘讀當爲饟饁饟饋也田畯司嗇今之嗇夫也)
(喜讀爲饎饎酒食也成王來止謂出觀農事也親與后世子行使知稼穡之艱難也爲農人之在南畝者設饋以勸)
(之司嗇至則又加之以酒食饟其左右從行者成王親爲嘗其饋之美否示親之也饁于輒反畯子峻反夲又作俊)
(後篇同喜毛如字鄭爲饎尺志反下篇同攘如羊反鄭讀爲饟式尚反王如字饋巨愧反從才用反)禾易
長畝終善且有(易治也長畝竟畝也易以䜴反徐以赤反)曾孫不怒農
夫克敏(敏疾也箋云禾治而竟畝成王則無所責怒謂此農夫能且敏也)曾孫之稼
如茨如梁曾孫之庾如坻如京(茨積也梁車梁也京高丘也箋)
(云稼禾也謂有藁者也茨屋蓋也上古之稅法近者納㥎遠者納粟米庾露積榖也坻水中之高地也茨徐私反庾)
(羊主反坻直基反積如字又子賜反下皆同藁古老反作孔反)乃求千斯倉乃求
萬斯箱(箋云成王見禾榖之稅委積之多於是求千倉以處之萬車以載之是言年豐收入踰前也委)
(如字又於僞反收手又反又如字)黍稷稻粱農夫之慶報以介
福萬壽無疆(箋云慶賜也年豐則勞賜農夫益厚旣有黍稷加以稲粱報者爲之求福助於)
(八蜡之神萬壽無疆竟也彊君良反竟如字)
甫田四章章十句
大田刺幽王也言矜寡不能自存焉(幽王之時政煩賦重)
(而不務農事蟲毒害榖風雨不時萬民飢饉矜寡無所取活故時臣思古以刺之矜古頑反注皆同字或又作鰥)
大田多稼旣種旣戒旣備乃事(箋云大田謂地肥美可墾耕多)
(爲稼可以授民者也將稼者必先相地之宜而擇其種季冬命民出五種計耦耕事修耒耜具田噐此之謂戒是旣)
(備矣至孟春土長冒橛陳根可拔而事之種章勇反此注及下注擇種並同墾苦很反相息亮反長張丈反冒莫報)
(反橛其月反)以我覃耜俶載南畝(覃利也箋云俶讀爲熾戴讀爲菑栗之菑時至)
(民以其利耜熾菑發所受之地趨農急也田一歲曰菑覃以冉反徐又以廉反俶載衆家並如字俶尺叔反始也載)
(事也鄭讀爲熾菑熾尺志反菑音緇栗音烈鄭注周禮云讀如裂繻之裂)播厥百穀旣庭
且碩曾孫是若(庭直也箋云碩大若順也民旣熾菑則種其衆穀衆穀生盡條直茂大成)
(王於是則止力役以順民事不奪其時)旣方旣皂旣堅旣好不稂不
莠(實未堅熟曰皂稂童梁也莠似苗也箋云方房也謂孚甲皓生而未合時也盡生房矣盡成實矣盡堅熟)
(矣盡齊好矣而測調莠擇種之書民力之蓴時氣之和所致竺皂才老反困音郎又音粱重梁草啞說文作鄧云粮)
(或字也禾粟之莠生而不成者謂之童節也莠餘久反)去其螟螣及其蟊賊
無害我田稺(食心曰螟食葉曰螣食根曰蟊食節曰賊箋云此四蟲者嘗害我田中之稺禾)
(故明君以正巳而去之去起吕反注同螟莫庭反螣字亦作&KR2048;徒得反說文作&KR2833;蟊夲又作蛑莫侯反稺音稚下同)
田祖有神秉卑炎火(炎火盛陽也箋云螟螣之屬盛陽氣嬴則生之今明君爲)
(政田祖之神不受此害持之付與炎火使自消亡秉如字執特也韓詩作卜卜報也卑必二反炎于沾反沈于凡反)
(嬴音盈)有渰萋萋興雨祁祁雨我公田遂及我
私(渰雩興貌萋萋雲行貌祁祁徐也箋云古者隂陽和風雨時其來祁祁然而不暴疾其民之心先公後私)
(今天正雨於公田因及私田爾此言民怙君德蒙其餘惠渰夲又作弇於撿反漢書作黤萋七西反興雨如字本或)
(作興雲非也祁巨移反雨我干付反注内主雨司一夲主作注雨如字)彼有不穫稺此
有不歛穧彼有遺秉此有滯穗伊寡婦之利
(秉把也箋云成王之時百榖旣多種同齊熟叔刈促遽力皆不足而有不穫不歛遺秉滯穗故聽矜寡取之以爲利)
(穫戸郭反歛力撿反穧才計反又子計反穧穫也穗音遂把巴馬反矜音鰥)曾孫來止以
其婦子饁彼南畝田畯至喜(箋云喜讀爲饎饎酒食也成王出觀)
(農事饋食耕者以勸之也司嗇至則又加之以酒食勞倦之爾饋食音嗣勞力報反)來方禋祀
以其騂黑與其黍稷以享以祀以介景福(騂牛)
(也黑羊豕也箋云成王之來則又禋祀四方之神祈報焉陽化用騂牲隂祀用&KR0627;牲禋音因享許兩反徐又許亮反)
(黝於糾反黑也)
大田四章二章章八句二章章九句
瞻彼洛矣刺幽王也思古明王能爵命諸侯
賞善罰惡焉(洛水名)瞻彼洛矣維水泱泱(興也洛宗)
(周漑浸水也泱泱深廣貌箋云瞻視也我視彼洛水灌漑以時其澤浸潤以成嘉榖興者喻古明王恩澤加於天下)
(爵命賞賜以成賢者也泱於良反漑古爱反浸子鴆反灌工亂反)君子至止福禄如
茨(箋云君子至止者謂來受爵命者也爵命爲福賞賜爲禄茨屋蓋也如屋蓋喻多也)韎韐有
奭以作六師(韎韐者茅蒐梁草也一曰韎韐所以代韠也天子六軍箋云此諸侯世子也除三年)
(之喪服士服而來未遇爵命之時時有征伐之事天子以其賢任爲軍將使代卿士將六軍而出韎韐者茅蒐染也)
(茅蒐韎韐聲也韎韐祭服之韠合韋爲之其服爵弁服䊷衣纁裳者也韎音昧又亡界反韐音閤又古洽反奭許力)
(反赤貌茅如字蒐所留反韠音畢任音壬將子匠反下同䊷音緇纁許云反)瞻彼洛矣維
水泱泱君子至止鞸琫有珌(鞸容刀鞸也琫上飾珌下飾也天子玉琫)
(而珧珌諸侯璗琫而璆珌大夫鐐琫而鏐珌士珕琫而珕珌箋云此人世子之賢者也旣受爵命賞賜而加賜容刀)
(有飾顯其能制斷鞸字或作琕𥙷頂反說文云刀室也琫字又作䩬必孔反珌字又作㻫賓一反珧音遥以蜃者謂)
(之珧璗徒黨反字又作瑒音同爾雅云黃金謂之璗璆音虯又巨樛反又舊周反玉也沈舉彪反又與彪反又張疇)
(反鐐音遼爾雅云白金謂之銀其美者謂之鐐徐何盧到反又力弔反夲又作璙亦音遼又力小反說文云王也字)
(書力召反鏐力幽反又力幼反沈又力虬反黃金之美者郭云紫磨金珕力計反說文云蜃屬斷可亂反)君
子萬年保其家室(箋云德如是則能長安其家室親家室親安之尤難安則無篡)
(殺之禍也篡初患反殺夲亦作弑同音試)瞻彼洛矣維水泱泱君子至
止福禄旣同(箋云此人世子之能繼世位者也其爵命賞賜盡與其先君受命者同而巳無所加)
(也)君子萬年保其家邦
瞻彼洛矣三章章六句
裳裳者華刺幽王也古之仕者世禄小人在
位則讒謟並進棄賢者之類絶功臣之世焉
(古者古昔明王時也小人斥今幽王也謟勑撿反)裳裳者華其葉湑兮(興也)
(裳裳猶堂堂也湑盛貌箋云興者華堂堂於上喻君也葉湑然於下喻臣也明王賢臣以德相承而治道興則讒謟)
(遠矣湑思叙反治直吏反遠于萬反又如字)我覯之子我心寫兮我心
寫兮是以有譽處兮(箋云覯見也之子是子也謂古之明王也言我得見古之)
(明王則我心所憂寫而去矣我心所憂旣寫是則君臣相與聲譽常處也憂者憂讒謟並進覯古豆反)裳
裳者華芸其黃矣(芸黃盛也箋云華芸然而黃興明王德之盛也不言葉微見無賢臣)
(也芸音云徐音運見賢遍反)我覯之子維其有章矣維其有
章矣是以有慶矣(箋云章禮文也言我得見古之明王雖無賢臣猶能使其政有礼文)
(法度政有禮文法度是則我有慶賜之榮也)裳裳者華或黃或白(箋云華或)
(有黃者或有白者興明王之德時有駇而不純駁邦角反)我覯之子乘其四駱
乘其四駱六轡沃若(言世禄也箋云我得見明王德之駇者雖無慶譽猶能免於讒)
(謟之害守我先人之禄位乘其四駱之馬六轡沃若然駱音洛沃如字徐於縛反)左之左之
君子宜之右之右之君子有之(左陽道朝祀之事右隂道喪戎)
(之事箋云君子斥其先人也多才多藝有禮於朝有功於國朝直遥反下及下篇同)維其有之
是以似之(似嗣也箋云維我先人有是二德故先王使之世禄子孫嗣之今遇讒謟並進而見棄絶)
裳裳者華四章章六句
桑扈刺幽王也君臣上下動無禮文焉(動無禮文)
(舉事而不用先王禮法威儀也扈音戶)交交桑扈有鸎其羽(興也鸎然有文章箋)
(云交交猶佼佼飛往來貌桑扈竊脂也興者竊脂飛而往來有文章人觀視而愛之喻君臣以禮法威儀升降於朝)
(廷則天下亦觀視而仰樂之鸎於耕反佼交夘反)君子樂胥受天之祜(胥皆)
(也箋云胥有才知之名也祜福也王者樂臣下有才知文章則賢人在位庶官不曠政和而民安天子之以福禄胥)
(毛如字鄭徐患叙反怙音戶知音智下同)交交桑扈有鸎其領(領頸也)君
子樂胥萬邦之屏(屏蔽也箋云王者之德樂賢知在位則能爲天下蔽捍四表患難也)
(蔽捍之者謂蠻夷率服不侵㫠屏卑郢反爲于僞反捍音汗難乃且反下患難同)之屏之翰百
辟爲憲(翰幹憲法也箋云辟君也王者德外能蔽捍四表之患難内能立功立事爲之稹幹則百辟卿)
(士莫不脩職而法象之翰戸旦反辟音璧楨音貞)不戢不難受福不那(戢聚)
(也不戢我也不難難也那多也不多多也箋云王者位至尊天所子也然而不自歛以先王之法不自難以亡國之)
(戒則其受福禄亦不多也戢莊立反)兕觥其觩旨酒思柔(箋云兕觥罰爵也古)
(之王者與群臣燕飲上下無失禮者其罰爵徒觩然陳設而巳其飲美酒思得柔順中知與共其樂言不撫敖自淫)
(恣也兕徐履反獸名觥古横反觩音虯夲或作㓩樂音洛撫大吴反敖五報反下文同)彼交匪敖
萬福來求(箋云彼彼賢者也賢者居處恭執事敬與人交必以禮則萬福之禄就而求之謂登)
(用爵命加以慶賜)
桑扈四章章四句
鴛鴦刺幽王也思古明王交於萬物有道自
奉養有節焉(交於萬物有道謂順其性取之以時不暴夭也鴛於袁反沈又音温鴦於崗反)
(又於良反)鴛鴦于飛畢之羅之(興也鴛鴦匹鳥太平之時交於萬物有道取之)
(以時於其飛乃畢掩而羅之箋云匹鳥言其止則相耦飛則爲雙性馴耦也此交萬物之實也而言興者廣其義也)
(獺祭魚而後漁豺祭獸而後田此亦皆其將縱散時也掩於檢反馴音廵又音脣獺勑轄反又他末反)君
子萬年福禄宜之(箋云君子謂明王也交於萬物其德如是則宜壽考受福禄也)鴛
鴦在梁戢其左翼(言休息箋云梁石絶水之梁戢歛也鴛鴦休&KR1178;於梁明王之時人不)
(驚駭歛其左翼以右翼掩之自若無恐懼戢莊立反韓詩云捷也捷其蜀於左也恐丘勇反)君子萬
年宜其遐福(箋云遐遠也遠猶久也)乘馬在廐摧之秣之
(摧莝也秣粟也箋云摧今莝字也古者明王所乘之馬繫於廐無事則委之以莝有事乃予之榖言愛國用也以興)
(於其身亦猶然齊而後三舉設盛饌恒日則减焉北之謂有節也乘王徐繩證反四馬也鄭如字下同廐音救摧采)
(卧反芻也秣音末榖馬也芻楚俱反莝采卧反韓詩云委也委食也紆僞反齊側皆反)君子萬年
福禄艾之(艾養也箋云明王愛國用自奉養之節如此故宜久爲福禄所養也艾魚蓋反徐音刈)
乘馬在廐秣之摧之君子萬年福禄綏之(箋云)
(綏安也綏士果反又如字)
鴛鴦四章章四句
頍弁諸公刺幽王也暴戾無親不能宴樂同
姓親睦九族孤危將亡故作是詩也(戾虐也暴虐謂)
(其政教如雨雪也頍缺婢反說文云舉頭貌樂音洛卒章同雨于付反卒章同)有頍者弁實
維伊何(興也頍弁貌弁皮弁也箋云實猶是也言幽王服是皮弁之冠是維何爲乎言其宜以宴而弗)
(爲也禮天子諸侯朝服以宴天子之朝皮弁以日視朝朝直遥反下皆同)爾酒旣旨爾殽
旣嘉(箋云旨嘉皆美也女酒巳美矣女殽巳美矣何以不用與族人宴也言其知其其礼而弗爲也)豈
伊異人兄弟匪他(箋云此言王當所與宴者豈有異人䟽遠者乎皆兄弟與王無他言)
(至親又刺其弗爲也)蔦與女蘿施于松栢(蔦寄生也女蘿兔絲松蘿也喻諸公)
(非自有尊託王之尊箋云託王之尊者王明則榮王衰則微刺王不親九族孤特自恃不知巳之將危亡也蔦音鳥)
(說文音弔爾雅云寓木宛童是也蘿力多反在草曰兔絲在木曰松蘿又唐蒙施以䜴反下同)未見君
子憂心弈弈旣見君子庶幾說懌(弈弈然無所薄也箋云君)
(子斥幽王久不與諸公宴諸公未得見幽王之時懼其將危亡巳無所依怙故憂而心弈弈然故言我若巳得見幽)
(王諫正之則庶幾其變改意觧懌也弈音亦說音悅懌音亦夲又作繹怙音戶解音蟹)有頍者弁
實維何期(箋文何期猶伊何也期辭也期夲又作其音基王如字)爾酒旣旨
爾殽旣時(時善也)豈伊異人兄弟具來(箋云具猶皆也)蔦
與女蘿施于松上未見君子憂心怲怲旣見
君子庶幾有臧(怲怲憂盛滿也臧善也怲兵命反)有頍者弁實
維在首爾酒旣旨爾殽旣阜豈伊異人兄弟
甥舅(箋云阜猶多也謂吾舅者吾謂之甥也)如彼雨雪先集維霰
(霰暴雪也箋云將大雨雪始必微温雪自上下遇温氣而摶謂之霰久而寒勝則大雪矣喻幽王之不親九族亦有)
(漸自微至甚如先霰後大雪霰蘇薦反消雪也字亦作䨘摶徒端反)死喪無日無幾
相見樂酒今夕君子維宴(箋云王政旣衰我無所依怙死亡無有日數能)
(復幾何與王相見也且今夕喜樂此酒此乃王之宴礼也刺幽王將喪亡哀之也樂音洛喪息浪反幾居豈反注同)
(復扶又反)
頍弁三章章十二句
車舝大夫刺幽王也襃姒嫉妬無道並進讒
巧敗國德澤不加於民周人思得賢女以配
君子故作是詩也(舝胡瞎反車軸頭鐵也嫉音疾又音自妬丁故反敗必邁反又如字)
(下注同)間關車之舝兮思孌季女逝兮(興也間關設舝也孌)
(美貌季女謂有齊季女也箋云逝往也大夫嫉襃姒之爲惡故嚴車設其舝思得孌然美好之少女有齊莊之德者)
(往迎之以配幽王代襃姒也旣幼而美又齊莊庶其當王意孌力兖反齊則皆反下同少詩照反夲又作季)匪
飢匪渴德音來括(括會也箋云時讒巧敗國下民離散故大夫汲汲欲迎季女行道雖)
(飢不飢雖渴不渴覬得之而來使我王更脩德教合會離散之人括夲又作恬音活徐古闊反覬音冀)雖
無好友式燕且喜(箋云式用也我得德音而來雖無同好之賢友我猶用是燕飲相慶)
(且喜好呼報反注下並同)依彼平林有集維鷮辰彼碩女令
德來教(依茂木貌平林林木之在平地者也鷮雉也辰時也箋云平林之木茂則耿介之鳥往集焉喻)
(王若有茂美之德則其時賢女來配之與相訓告改脩德教鷮音驕)式燕且譽好爾無
射(箋云爾女女王也射厭也我於碩女來教則用是燕飲酒且稱王之聲譽我愛好王無有猒也射音亦注)
(同猒於豔反下同)雖無旨酒式飲庶幾雖無嘉殽式食
庶幾雖無德與女式歌且舞(箋云諸大夫覬得賢女以配王於是酒雖)
(不美猶用之燕飲殽雖不美猶食之人皆庶幾於王之變改得輔佐之雖無其德我與女用是歌舞相樂喜之至也)
(樂音洛)陟彼高岡析其柞薪析其柞薪其葉湑
兮(箋云陟登也登高岡者必析其木以爲薪析其木以爲薪者爲其葉茂盛蔽岡之高也此喻賢女得在王)
(后之位則必辟徐嫉妬之女亦爲其蔽君之明析星歴反柞子洛反湑思叙反爲其于僞反下亦爲同辟婢亦反又)
(音壁)鮮我覯爾我心寫兮(箋云鮮善覯見也善乎我得見女如是則我心中之)
(憂除去也鮮息淺反徐音仙覯古候反女音汝一夲作見女行如是)高山仰止景行行
止四牡騑騑六轡如琴(景大也箋云景明也諸大夫以爲賢女旣進則王亦)
(庶幾古人有高德者則慕仰之有明行者則而行之其御群臣使之有禮如御四馬騑騑然持其教令使之調均亦)
(如六轡緩急有和也○仰止夲或作仰之景行下孟反注有明行同牡茂口反騑孚非反調音條和胡卧反)覯
爾新昏以慰我心(慰安也箋云我得見女之新昏如是則以慰除我心之憂也新昏謂)
(季女也慰怨也怨於願反王申爲怨恨之義韓詩作以愠我心愠恚也夲或作慰安也是馬融義馬融張昭論之詳矣)
車舝五章章六句
青蠅大夫刺幽王也(蠅餘仍反)營營青蠅止于樊
(興也營營往來貌燓藩也箋云興者蠅之爲蟲汙白使黑使白喻佞人變亂善惡也言止于藩欲外之令遠物也營)
(如字說文作云小聲也樊音煩藩方元反一夲甫煩反汗汙辱之汙烏路反令力成反遠于萬反)豈弟
君子無信讒言(箋云豈弟樂易也豈開在反弟如字樂音洛易以䜴反)營營
青蠅止于棘讒人罔極交亂四國(箋云極猶巳也)營
營青蠅止于榛(榛所以爲藩也榛士巾反又側巾反)讒人罔極&KR0799;
我二人(箋云構合也合猶交亂也&KR0799;古豆反韓詩&KR0799;亂也)
青蠅三章章四句
賓之初筵衛武公刺時也幽王荒廢媟近小
人飲酒無度天下化之君臣上下沈湎淫液
武公旣入而作是詩也(淫液者飲酒時情態也武公入者入爲王卿土筵音)
(延媟息列反近附近之近沈直林反或作耽都南反湎莫衍反飲酒齊其色曰湎徐莫顯反液音亦態他代反)賓
之初筵左右秩秩(秩秩然肅敬也箋云筵席也左右謂折旋揖讓也秩秩知也先王將)
(祭必射以擇士大射之禮賓初入門登堂即席其趨翔威儀甚審知言不失禮也射禮有三有大射有賓射有燕射)
(秩直乙反折之舌反知音智下同)籩豆有楚殽核維旅(楚列貌殽豆實也核加籩)
(也旅陳也箋云豆實𦵔醢也籩實有桃梅之屬凢非榖而食之曰殽殽戶交反核戶革反𦵔側居反)酒旣
和旨飲酒孔偕(箋云和旨猶調美也孔甚也王之酒巳調美衆賓之飲酒又威儀齊一言)
(主人敬其事而衆賓粛慎也偕音皆)鍾鼔旣設舉醻逸逸(逸逸往來次序也箋)
(云鍾鼔於是言旣設者將射改縣也醻市由反縣音玄)大侯旣抗弓矢斯張
(大侯君侯也抗舉也有燕射之禮箋云舉者舉鵠而棲之於侯也周禮梓人張皮侯而棲鵠天子諸侯之射皆張三)
(侯故君侯謂之大侯大侯張而弓矢亦張節也將祭而射謂之大射下章言烝衎烈祖其非祭與抗苦浪反張如字)
(鵠古沃反鳴鵠也說文云即鵲也小而難中又云鵠者覺也直也射者直己志棲音西著也梓音子衎苦且反與音)
(餘夲作乎又作也並非)射夫旣同獻爾發功(箋云射夫衆射者也獻猶奏也)
(旣此衆耦乃誘射射者乃登射各奏其發矢中的之功發如字徐音廢比毗志反中丁仲反)發彼有
的以祈爾爵(的質也祈求也箋云發發矢也射者與其耦拾發發矢之時各心競云我以此)
(求爵女爵射爵也射之禮勝者飲不勝所以飬病也故論語曰下而飲其爭也君子的夲亦作勺同音的祈音其拾)
(其劫反更也飲於鴆反下同爭爭闘之爭)籥舞笙鼔樂旣和奏烝衎
烈祖以洽百禮(秉籥而舞與笙鼔相應箋云籥管也殷人先求諸陽故祭祀先奏樂滌蕩)
(其聲也烝進衎樂烈美洽合也奏樂和必進樂其先祖於是又合見天下諸侯所獻之禮籥余若反衎苦且反洽戸)
(夾反應應對之應滌徙歴反樂音洛下樂其湛樂喜樂下文曰樂並同)百禮旣至有壬
有林(壬大林君也箋云壬任也謂卿大夫也諸侯所獻之禮旣陳於庭有卿大夫又有國君言天下徧至得万)
(國之歡心徧音遍)錫爾純嘏子孫其湛(嘏大也箋云純大也嘏謂尸與主人以福)
(也湛樂也王受神之福於戸則王之子孫皆喜樂也錫音析嘏古雅反湛荅南反)其湛曰樂
各奏爾能賓載手仇室人入又(手取也室人主人也主人請射於賓)
(賓許諾自取其匹而射主人亦入于次又射以耦賓也箋云子孫各奏爾能者謂旣湛之後各酌獻尸尸酢而卒爵)
(也士之祭禮上嗣舉奠因而酌尸天子則有子孫獻尸之禮文王世子曰其登餕獻受爵則以上嗣是也仇讀曰㪺)
(室人有室中之事者謂佐食也又復也賓手挹酒室人復酌爲加爵能如字徐奴代反又奴來反仇毛音求鄭讀爲)
(㪺音俱餕子峻反復扶又反下皆同挹一入反)酌彼康爵以奏爾時(酒所以安)
(體也時中者也箋云康虚也時謂心所尊者也加爵之間賓與兄弟交錯相醻卒爵者酌之以其所尊亦交錯而巳)
(又無次也中張仲反又一夲作人)賓之初筵温温其恭(箋云此復言初筵者)
(旣祭王與族人燕之筵也王與族人燕以異姓爲賓温温柔和也)其未醉止威儀反
反曰旣醉止威儀幡幡舍其坐遷屢舞僊僊
(反反言重慎也幡幡失威儀也遷徙屢數也僊僊然箋云此言賓初即筵之時能自勑戒以禮至於旅酬而小人之)
(態出言王旣不得君子以爲賓又不得有恒之人所以敗亂天下率如此也反如字韓詩作眅眅蒲板反善貌囙音)
(越下是曰皆同下章放此幡孚袁反舍音捨坐如字徐才卧反屢力具反注及下同夲作婁僊音仙數音朔熊他代)
(反率音類又所律反)其未醉止威儀抑抑曰旣醉止威儀
怭怭是曰旣醉不知其秩(抑抑慎密也怭怭媟嫚也秩常也抑於力反怭)
(毗必反又符筆反說文作怭平一反媟息列反嫚音慢)賓旣醉止載號載呶
亂我籩豆屢舞僛僛是曰旣醉不知其郵側
弁之俄屢舞傞傞(號呶號呼謹呶也僛僛舞不能自正也傞傞不止也箋云郵過側傾)
(也俄傾貌此更言賓旣醉而異章者善爲無算爵以後也傞素多反一音倉柯反呶女交反)旣醉而出並
受其福醉而不出是謂伐德飲酒孔嘉維其
令儀(箋云出猶去也孔甚令善也賓醉則出與主人俱有美譽醉至若此是誅伐其德也飲酒而誠得嘉賓則於礼)
(有善威儀武公見王之失礼故以此言箴之箴之林反)凡此飲酒或醉或否旣立
之監或佐之史彼醉不臧不醉反耻(立酒之監佐酒之史箋云)
(凡此者凡此時天下之人也飲酒於有醉者有不醉者則立監使視之又助以史使督酒欲令皆醉也彼醉則巳不善人所非惡反)
(復取未醉者耻罰之言此者疾之也令力呈反惡烏路反否協音𥙷美切史如字疾音習惡也)式勿從謂無
俾大怠匪言勿言匪由勿語(箋云式讀曰慝勿猶無也俾使由從也武公見)
(時人多說醉者之狀或以取怨致讐故爲設禁醉者有惡過女無就而謂之也當防護之無使顛仆至於怠慢也其所陳說非所當)
(說無爲人說之也亦無從而行之也亦無以語人也皆爲其聞之將恚怒也式如字又云用也鄭讀作慝他得反怠音太徐勑佐反)
(語魚據反為于僞反顛都田反仆何音赴一音蒲恚一瑞反)由醉之言俾出童羖(羖羊)
(不童也箋云女從行醉者之言使女出無角之羖羊脅以無然之物使戒深也羖羊之牲牝牡有角出如字徐尺遂反羖音古)
(脅許業反)三爵不識矧敢多又(箋云矧况又復也當言我於此醉者飲三爵之不知况能)
(知其多復飲乎三爵者獻也酬也酢也矧失忍反音申)
賓之初筵五章章十四句
甫田之什十篇三十九章二百九十六句
毛詩卷第十四
