毛詩卷第四
王黍離詁訓傳第六
(王國者周室東都王城畿内之地在豫州今之洛陽是也幽王滅平王東遷政遂微弱詩不能復雅下列)
(稱風以王當國猶春秋稱王人)毛詩國風鄭氏箋
黍離閔宗周也周大夫行役至于宗周過故
宗廟宫室盡爲禾黍閔周室之顚覆彷徨不
忍去而作是詩也(宗周鎬京也謂之西周周王城也謂之東周幽王之亂而宗周滅平平東)
(遷政遂微弱下列於諸侯其詩不能復雅而同於國風焉離如字說文作䅻過古卧反又古禾反覆芳服反彷蒲皇)
(反徨音皇鎬胡老反復扶又反而同於國風焉崔集注本此下更有猶尊之故稱王也今詩本皆無)彼黍
離離彼稷之苗(彼彼宗廟宫室箋云宗廟宫室毀壞而其地盡爲禾黍我以黍離離時至)
邁靡靡中心如噎(噎憂不能息也噎於結反)知我者謂我心
憂不知我者謂我何求悠悠蒼天此何人哉
黍離三章章十句
君子于役刺平王也君子行役無期度大夫
思其危難以風焉(難乃旦反下注同風福鳳反)君子于役不知
其期曷至哉(箋云曷何也君子往行役我不知其反期何時當來至哉思之甚)雞棲
于塒日之夕矣羊牛下來(鑿牆而棲曰塒箋云雞之將棲日則夕矣牛羊)
(從下牧地而來言畜産出入尚使有期節至於行役者乃反不也棲音西時如字夲亦作持音同爾雅同王篇持理)
(反鑿在洛反畜許又反)君子于役如之何勿思(箋云行役多危難我誠思)
(之)君子于役不日不月曷其有佸(佸會也箋云行役反無日)
(月何時而有來會期佸戶括反說文口活反韓詩至也)雞棲于桀日之夕矣
羊牛下括(雞棲于杙爲桀括至也括古活反杙夲亦作弋羊職反或音羊特反)君子
于役苟無飢渴(箋云苟且也且得無飢渴憂其飢渴也)
君子于役二章章八句
君子陽陽閔周也君子遭亂相招爲禄仕全
身遠害而巳(禄仕者苟得禄而巳不求道行遠于万反)君子陽陽左執
簧右招我由房(陽陽無所用其心也簧笙也由用也國君有房中之樂箋云由從也君子)
(禄仕在樂官左手持笙右手招我欲使我從之於房中俱在樂官也我者君子之友自謂也時在位有官職也簧音)
(皇)其樂只且(箋云君子遭亂道不行其且樂此而已樂音洛注樂和樂及下章同且子徐反又作)
(七也反)君子陶陶左執翿右招我由敖(陶陶和樂貌翿纛也翳也)
(箋云陶陶猶陽陽也翳舞者所持謂羽舞也君子左手持羽右手招我欲使我從之於燕舞之位亦俱在樂官也陶)
(音遥翿徒刀反敖五刀反遊也纛徒報反沈徒老反本作翳於計反燕本又作宴於見反)其樂只且
君子陽陽二章章四句
揚之水刺平王也不撫其民而遠屯戍于母
家周人怨思焉(怨平王恩澤不行於民而久令屯戍不得歸思其鄕里之處者言周人者)
(時諸俟亦有使人戍焉平王母家申國在陳鄭之南迫近彊楚王室微弱而數見侵伐王是以戍之揚如字激揚也)
(或作楊木之字非屯徒門反戍束遇反守也韓詩云舍思如字沈息嗣反令力呈反近附近之近或如字數音朔)
揚之水不流束薪(興也揚激揚也箋云激揚之水至湍迅而不能流移束薪興者)
(喻平王政教煩急而恩澤之令不行于下民薪音新激經歴反湍吐端反迅音信又蘇俊反)彼其之
子不與我戍申(戍守也申姜姓之國平王之舅之子是子也彼其是子獨處鄕里不與我)
(來守申是思之言也其或作記或作巳讀聲相似其音記詩内皆放此或作巳亦同)懷哉懷哉
曷月予還歸哉(箋云懷安也思鄕里處者故曰今亦安不哉安不哉何月我得還歸見之)
(哉思之甚)揚之水不流束楚(楚木也)彼其之子不與
我戍甫(甫諸姜也)懷哉懷哉曷月予還歸哉揚之
水不流束蒲(蒲草也箋云蒲蒲柳○孫毓云蒲草之聲不與戍許相協箋義爲長今則二蒲)
(之音未詳其異耳)彼其之子不與我戍許(許諸姜也)懷哉懷
哉曷月予還歸哉
揚之水三章章六句
中谷有蓷閔周也夫婦日以衰薄凶年饑饉
室家相棄爾(蓷吐雷反爾雅云鵻也韓詩云茺蔚也廣雅又各益母饑本或作飢居疑反榖)
(不熟饉音覲𬞞不熟)中谷有蓷暵其乾矣(興也蓷鵻也暵菸貌陸草生於)
(谷中傷於水箋云興者喻人居平安之世猶鵻之生於陸自然也遇衰亂凶年猶鵻之生谷中得水則病將死暵呼)
(但反徐音漢菸貌也說文云水濡而乾也字作又作灘皆他安反鵻音隹爾雅又作&KR0841;音同菸於據反何音於說)
(文云欝也廣雅云臰也)有女仳離嘅其嘆矣(仳别也箋云有女遇凶年而見)
(棄與其君子别離嘅然而嘆傷巳見棄其恩薄仳匹指反徐扶鄙反又敷姊反字林父几扶罪二反嘅口愛反嘆夲)
(又作歎吐丹反恊韻也)嘅其嘆矣遇人之艱難矣(艱亦難也箋云)
(所以嘅然而嘆者自傷遇君子之窮厄)中谷有蓷暵其脩矣有女仳
離條其歗矣(條條然嘯也○籕文歗字本又作嘯)條其歗矣遇人
之不淑矣(箋云淑善也君子於己不善也)中谷有蓷暵其濕矣
(鵻遇水則濕箋云鵻之傷於水始則濕中而脩久而乾有似君子於巳之恩徒用凶年深淺爲厚薄○徒空也如字)
(沈云徒當作從)有女仳離啜其泣矣(啜泣皃啜張劣反)啜其泣矣
何嗟及矣(箋云及與也泣者傷其君子棄巳嗟乎將復何與爲室家乎此其有餘厚於君子也復扶又反)
中谷有蓷三章章六句
兔爰閔周也桓王失信諸侯背叛&KR0799;怨連禍
王師傷敗君子不樂其生焉(不樂其生者寐不欲覺之謂也背音佩樂)
(沈音岳又音洛注同覺古孝反又如字下同)有兔爰爰雉離于羅(興也爰爰)
(緩意鳥網爲羅言爲政有緩有急用心之不均箋云有緩者有所聽縱也有急者有所躁蹙也躁本作操七刀反亦)
(作澡沈七感反今作躁與定本異與箋義合蹙子六反亦作戚七歴反)我生之初尚無
爲(尚無成人爲也箋云尚庶幾也言我幼稚之時庶幾於無所爲謂軍役之事也)我生之後
逢此百罹尚寐無吪(罹憂吪動也箋云我長大之後乃遇此軍役之多憂今但)
(庶幾於寐不欲見動無所樂生之甚罹本又作離力攴反吪本亦作訛五戈反長張丈反大代賀反)有兔
爰爰雉離于罦(罦覆車也罦音孚郭云今之翻車大罔也覆芳服反車赤奢反)我
生之初尚無造(造爲也)我生之後逢此百憂尚
寐無覺有兔爰爰雉離于罿(罿罬也罿昌鍾反韓詩云施羅於車)
(上曰罿字林上凶反罬張劣反郭徐姜雪姜穴二反爾雅云罬謂之罦)我生之初尚無
庸(庸用也箋云庸勞也)我生之後逢此百凶尚寐無聦
(聦聞也箋云百凶者王&KR0799;怨連禍之凶)
兔爰三章章七句
葛藟王族刺平王也周室道衰棄其九族焉
(九族者據己上至高祖下及玄孫之親藟力軌反藟似葛廣雅云藟縢也案詩譜是平王詩皇甫士安以爲桓王詩)
(崔集注本亦作桓王)緜緜葛藟在河之滸(興也緜緜長不絶之貌水厓曰滸箋云葛)
(也藟也生於河之厓得其潤澤以長大而不絶與者喻王之同姓得王之恩施以生長其子孫滸呼五反長張丈反)
(下同厓本亦作涯魚佳反施始䜴反下同)終遠兄弟謂他人父(兄弟之道巳相遠矣)
(箋云兄弟猶言族親也王寡於恩施今巳遠棄族親矣是我謂他人爲己父族人尚親親之辭遠于萬反又如字注)
(下皆同)謂他人父亦莫我顧(箋云謂他人爲己父無恩於我亦無顧眷我之)
(意)緜緜葛藟在河之涘(涘厓也涘音俟)終遠兄弟謂他
人母(王又無母恩○王又一本作王后)謂他人母亦莫我有(箋云有識有也)
緜緜葛藟在河之漘(漘水隒也漘順春反爾雅云夷上洒下水漘旁從水郭云涯上)
(平坦而下水深爲漘不發声也隒魚檢反何音撿爾雅云重甗隒郭云形似累两重甑上大下小李廵云隒阪也詩)
(本又作水旁兼者字書音吕恬理染二反廣雅云溓清也與此義乖)終遠兄弟謂他人
昆(昆兄也)謂他人昆亦莫我聞(箋云不與我相聞命也)
葛藟三章章六句
采葛懼讒也(桓王之時政事不明臣無大小使者出則爲讒人所毀故懼之使所吏反下並)
(同)彼采葛兮一日不見如三月兮(興也葛所以爲絺絡也事)
(雖小一日不見於君憂懼於讒矣箋云興者以采葛喻臣以小事使出)彼采蕭兮一
日不見如三秋兮(蕭所以共祭祀箋云彼采蕭者喻臣以大事使出共音恭)彼
采艾兮一日不見如三歲兮(艾所以療疾箋云彼采艾者喻臣以急事)
(使出艾五蓋反)
采葛三章章三句
大車刺周大夫也禮義陵遟男女淫奔故陳
古以刺今大夫不能聽男女之訟焉大車檻
檻毳衣如菼(大車大夫之車檻檻車行聲也毳反大夫之服菼鵻也蘆之初生者也天子大)
(夫四命其出封五命如子男之服乘其大車檻檻然服毳冕以决訟箋云菼薍也古者天子大夫服毳冕以廵行邦)
(國而决男女之訟則是子男入爲大夫者毳衣之屬衣&KR0813;而裳繡皆有五色焉其青者如鵻檻胡覧反毳尺銳反菼)
(吐敢反騅本亦作萑音隹蘆力吴反薍五患反行下孟反繢胡妹反)豈不爾思畏子不
敢(畏子大夫之政終不敢箋云此二句者古之欲涇奔者之辭我豈不思與女以爲無禮與畏子大夫來聽訟將)
(罪我故不敢也子者稱所尊敬之辭與音餘)大車啍啍毳衣如璊(啍啍重遟)
(之皃璊頳也啍他敦反徐又徒孫反璊音門說文作云以毳爲罽也解此璊云玉頳色也禾之赤苗謂之玉色)
(如之赬勑貞反赤也)豈不爾思畏子不奔榖則異室死則
同穴謂予不信有如皦日(榖生皦日也生在於室則外内異死則神合同)
(爲一也箋云穴謂塜壙中也此章言古之大夫聽訟之政非但不敢淫奔乃使夫婦之禮有别今之大夫不能然反)
(謂我言不信我言之信如白日也刺其闇於古礼曒本又作皎古了反壙苦晃反別彼列反)
大車三章章四句
丘中有麻思賢也莊王不明賢人放逐國人
思之而作是詩也(思之者思其來巳得見之)丘中有麻彼留
子嗟(留大夫氏子嗟字也丘中墝埆之處盡有麻麥草木乃彼子嗟之所治箋云子嗟放逐於朝去治卑)
(賤之職而有功所在則治理所以爲賢墝本亦作墽苦交反埆苦角反又音學本或作遠此從孫義而誤耳處昌慮)
(反朝直遥反治直吏反)彼留子嗟將其來施施(施施難進之意箋云施施)
(舒行伺間獨來見巳之貌將王申毛如字鄭七良反下同施如字伺音司間音閑又如字)丘中有麥
彼留子國(子國子嗟父箋云言子國使丘中有麥著其世賢)彼留子國將
其來食(子國復來我乃得食箋云言其將來食庶其親己己得厚得之食如字一云鄭音嗣復扶又反)
丘中有李彼留之子(箋云丘中而有李又留氏之子所治)彼留之子
貽我佩玖(玖石次玉者言能遺我美寳箋云留氏之子於思者則朋友之子庶其敬己而遺己也貽)
(音怡玖音久說文紀又反云石之次玉黑色者遺唯季反下同)
丘中有麻三章章四句
王國十篇二十八章百六十二句
鄭緇衣詁訓傳第七
(鄭者國名周宣王母弟桓公友所封也其地詩譜云宗周圻内咸林之地今京兆鄭縣是其都也漢書地)
(理志云京兆鄭縣周宣王弟鄭桓公邑是也至桓公之子武公滑突隨平王東迁遂滅號鄶而居之即史)
(伯所云十邑之地右洛左濟前華後河食溱洧焉今河南新鄭是也在滎陽宛陵縣西南)
毛詩國風鄭氏箋
緇衣美武公也父子並爲周司徒善於其職
國人宜之故美其德以明有國善善之功焉
(父謂武公父桓公也司徒之職掌十二教善善者治之有功也鄭國之人皆謂桓公武公居司徒之官正得其宜緇)
(側基反)緇衣之宜兮敝予又改爲兮(緇黑色卿大聽朝之正服)
(也改更也有德君子宜世居卿士之位焉箋云緇衣者居私朝之服也天子之朝服皮弁服也敝夲又作弊符世反)
(朝直遥反下同)適子之館兮還予授子之粲兮(適之館舍)
(粲餐也諸侯入爲天子卿士受采禄箋云卿士所之之館在天子之宫如今之諸廬也自館還在采地之都我則設)
(餐以授之愛之欲飲食之也館古翫反粲七旦反飱也飱蘇尊反廬力於反飲於鴆反食音嗣)緇衣之
好兮敝予又改造兮(好猶宜也箋云造爲也)適子之館兮
還予授子之粲兮緇衣之蓆兮敝予又改作
兮(蓆大也箋云作爲也蓆音席韓詩云儲也說文云廣多)適子之館兮還
予授子之粲兮
緇衣三章章四句
將仲子刺莊公也不勝其母以害其弟弟叔
失道而公弗制祭仲諫而公弗聽小不忍以
致大亂焉(莊公之母謂武姜生莊公及弟叔叚叚好勇而無禮公不早爲之所而使驕慢將七)
(羊反下及注同勝音升祭側界反後放此聽吐丁反好呼報反)將仲子兮無踰我
里無折我樹𣏌(將請也仲子祭仲也踰越里居也二十五家爲里𣏌木名也折言傷害也)
(箋云祭仲驟諫莊公不能用其言故言請固拒之無踰我里喻言無干我親戚也無折我樹𣏌喻言無傷害我兄弟)
(也仲初諫曰君將与之臣請事之君若不与臣請除之折之舌反下同杞音起聚仕救反服虔云數也)豈
敢愛之畏我父母(箋云叚將爲害我豈敢愛之而不誅与以父母之故故不爲也叚將)
(將字如字與音餘)仲可懷也父母之言亦可畏也(箋云懷私曰懷)
(言仲子之言可私懷也我迫於父母有言不得從也)將仲子兮無踰我牆無
折我樹桑(牆垣也桑木之衆也垣音袁)豈敢愛之畏我諸兄
(諸兄公族)仲可懷也諸兄之言亦可畏也將仲子
兮無踰我園無折我樹檀(園所以樹木檀彊忍之木檀徒丹反彊其良反)
(一音居良反忍夲亦作刃同而慎反依字韋旁作刃今此假借也沈云系旁作刃爲是案系旁刃音女巾反離騷云)
(紉秋蘭以爲佩是也)豈敢愛之畏人之多言仲可懷也人
之多言亦可畏也
將仲子三章章八句
叔于田刺莊公也叔處于京繕甲治兵以出
于田國人說而歸之(繕之言善也甲鎧也繕市戰反說音悅鎧苦愛反)叔
于田巷無居人(叔人叔叚也田取禽也巷里塗也箋云叔往田國人注心于叔似如無人)
(處巷斈絳反大音泰後太叔皆放此)豈無居人不如叔也洵美且
仁(箋云洵信也言叔信美好而又仁洵蘇遵反)叔于狩巷無飲酒(冬獵曰狩箋云)
(飲酒謂燕飲也狩手又反獵力輒反)豈無飲酒不如叔也洵美且
好叔適野巷無服馬(箋云適之也郊外曰野服馬猶乘馬也)豈無服
馬不如叔也洵美且武(箋云武有武節)
叔于田三章章五句
大叔于田刺莊公也叔多才而好勇不義而
得衆也(○本作而勇好衍字)大叔于田乘乘馬(叔之從公田也○夲作叔)
(于田云作大叔于田者誤乘乘上如字下䋲證反後句例爾)執轡如組兩驂如
舞(驂之與服和諧中節箋云如組者如織組之爲也在旁曰驂組音祖中竹仲反)叔在藪火
烈具舉(藪澤禽之府也烈列具俱也箋云列人持火俱舉言衆同心藪素口反韓詩云禽獸居之曰藪)
䄠裼暴虎獻于公所(䄠禓肉祖也暴虎空手以搏之箋云獻于公所進於君也襢夲)
(又作祖音伹裼素歴反搏音搏)將叔無狃戒其傷女(狃習也箋云狃復也請叔)
(無復者愛也將七羊反無夲亦作毋音無狃女九反復符又反下同)叔于田乘乘黃(四馬)
(皆黃)兩服上襄兩驂鴈行(箋云兩服中央夾轅者襄駕也上駕者言爲衆馬之)
(最良也鴈行者言与中服相次序上襄並如字行戸郎反注同夾古洽反)叔在藪火烈具
揚(揚揚光也)叔善射忌又良御忌(忌辭也箋云良亦善也忌讀如彼巳之子)
(之巳忌注作巳同音記辭也下皆同)抑磬控忌抑縱送忌(聘馬曰磬止馬曰控發矢)
(曰縱從禽曰送磬苦定反控口貢反聘勑領反)叔于田乘乘鴇(驪白雜毛曰鴇鴇音保驪)
(力支反)兩服齊首(馬首齊也)兩驂如手(進止如御者之手箋云如人左)
(右手之相佐助也)叔在藪火烈具阜(阜盛也)叔馬慢忌
叔發罕忌(慢遟罕希也箋云田事且畢則其馬行遟發矢希慢本又作嫚莫晏反)抑釋
掤忌抑鬯弓忌(掤所以覆矢鬯弓弢弓箋云射者蓋矢&KR0758;弓言田事畢掤音冰馬云櫝丸)
(盖也杜預云櫝丸箭筩也鬯敕亮反&KR0758;吐刀反)
大叔于田三章章十句
清人刺文公也高克好利而不顧其君文公
惡而欲遠之不能使高克將兵而禦狄于竟
陳其師旅翶翔河上久而不召衆散而歸高
克奔陳公子素惡高克進之不以禮文公退
之不以道危國亡師之夲故作是時也(好利不顧)
(其君注心於利也禦狄于竟時狄侵衛○克一夲作尅好呼報反下同惡烏路反下同遠于万反將子匠反禦魚呂)
(反注同翺五羔反)清人在彭駟介旁旁(清邑也彭衛之河上鄭之郊也介甲也箋)
(云清者高克所帥衆之邑也駟四馬也介音界旁𥙷彭反王云彊也駟四馬也一夲作駟介四馬也)二矛
重英河上乎翶翔(重英矛有英飾也箋云二矛酋柔夷矛也各有畫飾予莫侯反方言)
(云矛吴揚江淮南楚五湖之間謂之鉇音蛇或謂之鋋鋋音蟬或謂之鏦鏦音錯江反其柄謂之矜矜郭音巨巾反)
(重直龍反注下同英如字沈於耕反酋在由反)清人在消駟介麃麃(清河上地)
(也麃麃武貌麃表驕反)二矛重喬河上乎逍遥(重喬累荷也箋云喬矛矜)
(近上及室題所以縣毛羽也喬毛音橋鄭居橋反雉名韓詩作鷮逍夲又作消遥夲又作搖荷舊音何累荷謂刻矛)
(頭爲荷葉相重累也沈胡可反謂兩矛之飾相負荷也矜字又作㮗同巨巾反沈又居陵反近附近之近題音帝題)
(頭也室劒削名也方言云劒削自河而北燕趙之間謂之室此言室謂矛頭受刃處也削音笑縣音玄)清
人在軸駟介陶陶(軸河上地也陶陶驅馳之貌軸音逐陶徒報反)左旋右
抽中軍作好(左旋講兵右抽抽矢以射居軍中爲容好箋云左右人謂御者右車右也中軍謂將)
(也高克之爲將久不得歸日使其御者習旋車車右抽刃自居中央爲軍之容好而巳兵車之法將居鼓下故御者)
(在左抽勑由反說文作搯他年反云抽刃以習擊刺也好呼報反注同將子亮反下同)
清人三章章四句
羔裘刺朝也言古之君子以風其朝焉(言猶道也)
(鄭自莊公而賢者陵運朝無忠正之臣故刺之裘字或作求朝直遥反下及注同風福鳳反)羔裘如
濡洵直且侯(如濡潤澤也洵均侯君也箋云緇衣羔裘諸侯之朝服也言古朝廷之臣皆忠直且)
(君也君者言正其衣冠尊其瞻視儼然人望而畏之濡音儒洵徐音荀又音旬侯韓詩美也)彼其之
子舍命不渝(渝變也箋云舍猶處也之子是子也是子處命不變謂守死善道見危授命之)
(等舍音赦王云受也沈書者反渝以朱反)羔裘豹飾孔武有力(豹飾緣以豹皮也孔)
(甚也緣悅絹反)彼其之子邦之司直(司主也)羔裘晏兮三
英粲兮(晏鮮盛貌三英三德也箋云三德剛克柔克正直也粲衆意晏於諫反粲采旦反)彼
其之子邦之彦兮(彦十之美稱稱尺證反)
羔裘三章章四句
遵大路思君子也莊公失道君子去之國人
思望焉遵大路兮摻執子之祛兮(遵循路道摻擥祛𬒮也箋)
(云思望君子於道中見之則欲擥持其𬒮而留之摻所覧反徐所斬反祛起居反又起據反擥音覧𬒮面世反)無
我惡兮不寁故也(寁速也箋云子無惡我&KR1158;持子之袂我乃以莊公不速於先君之道)
(使我然惡烏路反注同寁市坎反故也一夲作故兮後好也亦爾)遵大路兮摻執子
之手兮(箋云言執手者思望之甚)無我魗兮不寁好也(魗棄)
(也箋云魗亦悪也好猶善也子無惡我我乃以莊公不速於善道使我然魗夲亦作&KR2693;又作市由反毛棄也鄭惡)
(也或云鄭音爲醜好如字或呼報反)
遵大路二章章四句
女曰鷄鳴刺不說德也陳古義以刺今不說
德而好色也(德謂士大夫賓客有德者說音悅好呼報反)女曰鷄鳴士
曰昧旦(箋云此夫婦相警覺以夙興言不留色也昧音妹警音景)子興視夜明
星有爛(言小星巳不見也箋云明星尚爛爛然蚤於別色時爛力旦反見賢遍反又如字蚤音早别彼)
(列反)將翶將翔弋鳧與鴈(間於政事則翶翔習射箋云弋繳射也言無事則往)
(弋射鳧鴈以待賓客爲燕具弋羊職反鳬音符間音閑繳音灼亦作)弋言加之與子
宜之(宜肴也箋云言我也子謂賓客也所弋之鳧鴈我以爲加豆之實與君子共肴也肴音爻夲亦作殽)
宜言飲酒與子偕老(箋云宜乎我燕樂賓客而飲酒與之俱至老親愛之言也皆音)
(皆樂音洛下同)琴瑟在御莫不靜好(君子無故不徹琴瑟賓主和樂無不)
(安好)知子之來之雜佩以贈之(雜佩者珩璜琚瑀衝牙之類箋云贈)
(送也我若知子之必來我則豫儲雜佩去則以送子也與異國賓客燕時雖無此物猶言之以致其厚意其若有之)
(固將行之士大夫以君命出使主國之臣必以燕礼樂之助君之歡珩音衡佩上玉也璜音黃半璧曰璜琚音居佩)
(玉名瑀音禹石次玉也衝昌容反狀如牙儲直居反使所吏反)知子之順之雜佩以
問之(問遺也箋云順謂與巳和順遺尹季反)知子之好之雜佩以
報之(箋云好謂與巳同好好呼報反注同)
女曰鷄鳴三章章六句
有女同車刺忽也鄭人刺忽之不昏于齊大
子忽嘗有功于齊齊侯請妻之齊女賢而不
取卒以無大國之助至於見逐故國人刺之
(忽鄭莊公世子祭仲逐之而立突大音泰妻七計反以女適人曰妻取如字又促句反下注同)有女同
車顔如舜華(親迎同車也舜木槿也箋云鄭人刺忽不取齊女親迎与之同車故稱同車之)
(礼齊女之美車讀與何彼穠矣詩同舜尸順反華讀亦與召南同下篇放此迎魚敬反下同槿音謹)將翶
將翔佩玉瓊琚(佩有琚瑀所以納間)彼美孟姜洵美且
都(孟姜齊長女都閑也箋云洵信也言孟姜信美好又閑習婦礼洵恤旬反)有女同行顔
如舜英(行行道也英猶華也箋云女始乘車壻御輪三周御者代壻壻音細字書作)將翶
將翔佩玉將將(將將鳴玉而後行將將七羊反玉佩声)彼美孟姜
德音不忘(箋云不忘者後世傳道其德也傳直專反)
有女同車二章章六句
山有扶蘇刺忽也所美非美然(言忽所美之人實非美人蘇如)
(字徐又音疎)山有扶蘇隰有荷華(興也扶蘇扶胥小木也荷華扶渠也其華菡蓞)
(言高下大小各得其宜也箋云興者扶胥之木生于山喻忽置不正之人于上位也荷華生于隰喻忽置有美德者)
(于下位此言其用臣顚倒失其所也胥音疎又相如反菡本又作又作莟戸感反蓞夲又作度感反菡蓞荷華)
(也未發曰菡蓞巳發曰芙蓉顚夲亦作傎都田反倒都老反)不見子都乃見狂且
(子都世之美好者也狂狂人也且辭也箋云人之好美色不往覩子都乃反往覩狂醜之人以興忽好善不任用賢)
(者反任用小人其意同狂求匡反且子飯反注同好呼報反下同覩都杜反本亦作睹)山有橋松
隰有游龍(松木也龍紅草也箋云游龍猶放縱也橋松在山上喻忽無恩澤於大臣也紅草放縱友)
(葉於隰中喻忽聽恣小臣此又言養臣顚倒失其所也○橋木亦作喬毛作橋其驕反王云高也鄭作槁苦老反枯)
(槁也)不見子充乃見狡童(子充長人也狡童昭公也箋云人之好忠良之人不)
(往覩子充乃反往覩狡童狡童有貌而無實狡古夘反)
山有扶蘇二章章四句
蘀兮刺忽也君弱臣強不倡而和也(不倡而和君臣各失)
(其礼不相倡和蘀他落反倡昌亮反本又作唱注下同和胡卧反注下同)蘀兮蘀兮風
其吹女(興也蘀槁也人臣侍君唱而後和箋云槁謂木葉也木葉槁待風乃落興者風喻號令也喻君)
(有政教臣乃行之言此者刺今不然槁苦老反)叔兮伯兮倡予和女(叔伯言群臣長)
(幼也君唱臣和也箋云叔伯羣臣相謂也群臣無其君而行自以彊弱相服女倡矣我則將和之言此者刺其自專)
(也叔伯兄弟之稱長張丈反稱尺證反)蘀兮蘀兮風其漂女(漂猶吹也)
(漂匹遥反夲亦作飄)叔兮伯兮倡予要女(要成也要於遥反注同)
蘀兮二章章四句
狡童刺忽也不能與賢人圖事權臣擅命也
(權臣擅命祭仲專也擅善戰反)彼狡童兮不與我言兮(昭公有壯狡之志箋)
(云不與我言者賢者欲與忽圖國之政事而忽不能受之故云然)維子之故使我不
能餐兮(憂懼不遑餐也䬸七丹反)彼狡童兮不與我食兮
(下與賢人共食禄)維子之故使我不能息兮(憂不能息也)
狡童二章章四句
褰裳思見正也狂童恣行國人思大國之正
己也(狂童恣行謂突與忽争國更出更入而無大國正之褰起連反本或作騫非說文云褰袴也恣資利)
(反行下孟反注下同更音庚)子惠思我褰裳涉溱(惠愛也溱水名也箋云子)
(者斥大國之正卿子若愛而思我我國有突篡國之事而可征而正之我則揭衣渡溱水往告難也秦側巾反篡初)
(患反揭欺例反又起列反難乃旦反)子不我思豈無他人(箋云言他人者先鄕齊晉)
(宋衛後之荆楚鄕香亮反本亦作向)狂童之狂也且(狂行童昏所化也箋云狂童之人曰)
(爲狂行故使我言此也且子餘反下同)子惠思我褰裳涉洧(洧水名也洧于軌反)
子不我思豈無他士(士事也箋云他士猶他人也大國之卿當天子之上士)狂
童之狂也且
褰裳二章章五句
丰刺亂也昏姻之道缺陽倡而隂不和男行
而女不隨(昏姻之道謂嫁取之禮丰芳凶反面貌豊滿也方言作妦缺丘悅反倡昌亮反和胡卧反)
子之丰兮俟我乎巷兮(丰豐滿也巷門外也箋云子謂親迎者我我將嫁者)
(有親迎我者面貌丰丰然豐滿善人也出門而待我於巷中迎魚敬反下親迎同)悔予不送兮
(時有違而不至者箋云悔乎我不送是子而去也時不送則爲異人之色後不得耦而思之爲于僞反)子之
昌兮俟我乎堂兮(昌盛壯貌箋云堂當爲棖棖門梱上木近邊者○堂毛如字鄭改作)
(棖直庚反梱夲亦作閫若本反鋀附近之近)悔予不將兮(將行也箋云將亦送也)衣
錦褧衣裳錦褧裳(衣錦褧裳嫁者之服箋云褧禪也盖以禪縠爲之中衣裳用錦)
(而上加禪縠焉爲其文之大著也庶人之妻嫁服也土妻紂衣纁纁○衣如字或一音於旣反下章放此褧苦迥反)
(下如字襌音丹縠戸木反爲其于僞反大音泰舊勑賀反紂側基反本或作純又作緇並同纁許云反袡如塩反)
叔兮伯兮駕予與行(叔伯迎巳者箋云言此者以前之悔今則叔也伯也來迎巳者)
(從之志又易也易以䜴反)裳錦褧裳衣錦褧衣叔兮伯兮駕
予與歸
丰四章二章章三句二章章四句
東門之墠刺亂也男女有不待禮而相奔者
也(墠音善字亦作壇此序舊無注而崔集注本有鄭注云時亂故不得待礼而行)東門之墠
茹藘在阪(東門城東門也墠除地町町者茹藘茅蒐也男女之際近而易則如東門之墠遠而難則)
(如茹藘在阪箋云城東門之外有墠墠邊有阪茅蒐生焉茅蒐之爲難淺矣易越而出此女欲奔男之辭茹音如藘)
(力於反茹藘茅蒐蒨草也後篇同阪音反又符板反町吐鼎反又徒冷反茅皃交反又音妹蒐所留反難乃旦反易)
(以䜴反下同)其室則邇其人甚遠(迹近也得礼則近不得礼則遠箋云其室則近)
(謂所欲奔男之家望其來迎巳而不來則爲遠)東門之栗有踐家室(栗行上栗也踐)
(淺也箋云栗而在淺家室之内言易切取栗人所㗖食而甘嗜故女以自喻也○行上並如字行道也左傳云斬行)
(栗㗖徒覧反夲又作啖亦作噉並同嗜常志反)豈不爾思子不我即(即就也箋)
(云我豈不思望女乎女不就迎我而俱去耳)
東門之墠二章章四句
風雨思君子也亂世則思君子不改其度焉
風雨淒淒雞鳴喈喈(興也風且雨淒淒然雞猶守時而鳴喈喈然箋云興者喻君子)
(雖居乱世不變改其節度妻七西反喈音皆)旣見君子云胡不夷(胡何夷說也箋)
(云思而見之云何而心不說說音悅下同)風雨瀟瀟雞鳴膠膠(瀟瀟暴疾也膠膠猶)
(喈喈也瀟音蕭膠音交)旣見君子云胡不瘳(瘳愈也瘳勑留反)風
雨如晦雞鳴不巳(晦昏也箋云巳止也雞不爲如晦而止不鳴爲于僞反)旣
見君子云胡不喜
風雨三章章四句
子衿刺學校廢也亂世則學校不脩焉(鄭國謂學)
(爲校言可以校正道藝衿音今領也亦作襟徐音琴世乱夲或以世字在下者誤校胡孝反注及下同鄭國謂學爲)
(校左傳云鄭人遊於鄕校是也公孫弘云夏曰校沈音教校音教)青青子衿悠悠我
心(青衿青領也學子之所服箋云學子而俱在學校之中巳留彼去故隨而思之耳礼父母在衣純以青青如字)
(學子以青爲衣領緣衿也或作菁音非純章允反又之閏反)縱我不往子寧不嗣
音(嗣習也古者教以詩樂誦之歌之弦之舞之箋云嗣續也女曾不傳聲問我以恩責其忘巳嗣如字韓詩)
(作詒詒寄也曾不寄問也傳直專反)青青子佩悠悠我思(佩佩玉也士佩瓀珉而青)
(組綬瓀夲又作碝如兖反珉亡巾反組音祖綬音受)縱我不往子寧不來(不來)
(者言不一來也)挑兮達兮在城闕兮(挑達往來相見貌乘城而見闕箋云國乱人廢)
(學業但好登高見於城闕以候望爲樂挑他羔反又勑彫反說文作&KR2093;達他末反說文云達不相遇也好呼報反樂)
(音洛)一日不見如三月兮(言礼樂不可一日而廢箋云君子之學以文會友以友輔仁獨)
(學而無友則孤陋而寡聞故思之甚)
子衿三章章四句
揚之水閔無臣也君子閔忽之無忠臣良士
終以死亡而作是詩也揚之水不流束楚(揚激)
(揚也激揚之水可謂不能流漂束楚乎箋云激揚之水喻忽政教乱促不流束楚言其政不行於臣下漂四妙反)
終鮮兄弟維予與女(箋云鮮寡也忽兄弟爭國親戚相疑後竟寡於兄弟之恩)
(獨我与女有耳作北詩者同姓臣也鮮息淺反注下同)無信人之言人實廷女
(廷誑也廷求往反徐又居望反誑九况反)揚之水不流束薪終鮮兄弟
維予二人(二人同心也箋云二人者我身與女忽)無信人之言人實
不信
楊之水二章章六句
出其東門閔亂也公子五爭兵革不息男女
相棄民人思保其室家焉(公子五爭者突再也忽子亹子儀各一也○争)
(争闘之爭亹亡匪反又音尾莊公子)出其東門有女如雲(如雲衆多也箋云有女謂)
(諸見棄者也如雲者如雲從風東西南北心無有定)雖則如雲匪我思存(思不)
(存乎相救急箋云匪非也此如雲者皆非我思所存也思如字注及下皆同毛如字鄭息嗣反)縞衣綦
巾聊樂我員(縞衣白色男服也綦巾蒼艾色女服也願室家得相樂箋云縞衣綦巾所爲作)
(者之妻服也時亦棄之迫兵革之難不能相畜心不忍絶故言且留樂我員此思保其室家窮困不得有其妻而以)
(衣巾言之恩不忍斥之綦綦文也縞古老反又古報反綦巨基反樂音洛注並同一音岳或云箋留樂又音岳員音)
(云夲亦作云韓詩作塊塊神也爲于僞反難乃旦反)出其闉闍有女如荼(闉曲)
(城也闍城臺也荼英荼也言皆喪服也箋云闍讀當如彼都人士之都謂國外曲城之中市里也荼茅秀物之輕者)
(飛行無常闉音因闍鄭音都城臺也孫炎云積土如水渚所以望氣祥也徐止奢反又音蛇荼音徒秀本或作莠音)
(同劉昌宗周礼作莠音酉)雖則如荼匪我思且(箋云匪我思且猶非我思存也且音)
(徂舊子徐反)縞衣茹藘聊可與娛(茹藘茅蒐之染女服也娱樂也箋云茅蒐染巾)
(也聊可與娛且可留與我爲樂心欲留之言也娱夲亦作虞)
出其東門二章章六句
野有蔓草思遇時也君之澤不下流民窮於
蔓草男女失時思不期而會焉(不期而會謂不相與期而自俱)
(會蔓音万)野有蔓草零露漙兮(興也野四郊之外蔓延也漙漙然盛多也箋云)
(零落也蔓草而有露謂仲春之時草始生霜爲露也周礼仲春之月令會男女之無夫家者漙夲亦作團徒端反)
有美一人清揚婉兮邂逅相遇適我願兮(清揚)
(眉目之間婉然美也邂逅不期而會適其時願婉於阮反邂戶懈反逅胡豆反)野有蔓草零
露瀼瀼(瀼瀼盛皃瀼如羊反徐又乃剛反)有美一人婉如清揚
邂逅相遇與子皆臧(臧善也)
野有蔓草二章章六句
溱洧刺亂也兵革不息男女相棄淫風大行
莫之能救焉(救猶止也乱者士與女合會溱洧之上溱側巾反洧于軌反鄭國之二水名說)
(丈溱作潧云潧水出鄭溱水出桂陽也)溱與洧方渙渙兮(溱洧鄭雨水名渙渙春水)
(盛也箋云仲春之時水以釋水則渙渙然渙呼乱反韓詩作洹洹音丸說文作汎汎音父弓反)士與女
方秉蕳兮(蕳蘭也男女相棄各無匹耦感春氣並出託來芬香之草而爲淫泆之行蕳古顔反)
(蘭香也字從艸韓詩云蓮也若作竹下是簡策之字耳泆音逸行下孟反)女曰觀乎士曰
旣且(箋云女曰觀乎欲與士觀於寬間之處旣巳也士曰巳觀矣來從之也且音徂往也徐子餘反下章)
(放此間音閑処昌慮反)且往觀乎洧之外洵訏且樂(訏大也箋)
(云洵信也女情急故勸男使往觀於洧之外言其士地信寬大又樂也於是男則往也洵息旬反韓詩作侚訏况于)
