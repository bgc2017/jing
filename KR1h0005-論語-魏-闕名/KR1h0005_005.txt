論語子罕第九何晏集解(凢卅一章皇卅章)
子罕言利與命與仁(罕者希也利者義之和也)
(命者天之命也仁者行之盛也寡能及之故希言也)達巷黨
人曰大哉孔子博學而無所成名
(鄭玄曰達巷黨名也五百家爲黨此黨之人美孔子博學道藝不成)
(一名而巳也)子聞之謂門弟子曰吾何
執執御乎執射乎吾執御矣(鄭玄曰聞)
(人美之承以謙也吾執御者欲名六藝之卑也)子曰麻冕
禮也今也純儉吾從衆(孔安國曰冕緇布冠)
(也古者績麻三十升布以為之纯絲也絲易成故從儉也)拜下
禮也今拜乎上泰雖違衆吾從下
(王肅曰臣之與君行禮者下拜然後升成禮時臣驕泰故於上拜今)
(從下禮之恭也)子绝四毋意(以道為度故不任意也)
毋必(用之則行捨之則截故無專必也)毋固(無可無不)
(可故無固行也)毋我(述古而不自作處群萃而不自異唯道是)
(從故不自有其身也)子畏於匡(苞氏曰匡人誤圍夫子以)
(為陽虎陽虎嘗暴於匡夫子弟子顔尅時又與虎俱往後尅為夫子)
(御至於匡匡人相與共識尅又夫子容貌與虎相似故匡人以兵圍)
(之也)曰文王旣沒文不在兹乎(孔安國曰)
(兹此也言文王雖巳没其文見在此此自此其身也)天之將
喪斯文也後死者不得與於斯文
也(孔安國曰文王旣沒故孔子自謂後死也言天將喪此文者本)
(不當使我知之今使我知未欲喪之)天之未喪斯文
匡人其如予何(馬融曰如予何者猶言奈我何也天)
(之未喪此文也則我當傳之匡人欲奈我何言其不能違天而害巳)
(也)太宰問於子貢曰夫子聖者與
何其多能也(孔安國曰太宰大夫官名也或具或宋未)
(可分也疑孔子多能於小藝也)子貢曰固天縱之
將聖又多能也(孔安國曰言天固縱之大聖之德又)
(使多能也)子聞之曰太宰知我者乎吾
少也賤故多能鄙事君子多乎哉
不多也(苞氏曰我少小貧賤常自執事故多能為鄙人之事)
(君子固不當多能也)牢曰子云吾不試故藝
(鄭玄曰牢弟子子牢也試用也言孔子自云我不見用故多能伎藝)
(也)子曰吾有知乎哉無知也(知者知意)
(之知也言知者言未必盡也今我誠盡也)有鄙夫問於
我空空如也我叩其兩端而竭焉
(孔安國曰有鄙夫来問於我其意空空然我則發事之終始兩端以)
(語之竭盡所知不為有愛也)子曰鳳鳥不至河
不出圖吾巳矣夫(孔安國曰有聖人受命則鳳鳥)
(至河出圖今天無此瑞吾巳矣夫者不得見也河圖八卦是也)子
見齊衰者冕衣裳者與瞽者(苞氏曰冕)
(者冕冠也大夫之服也瞽者盲者也)見之雖少者必
作過之必趨(苞氏曰作起也趨&KR0858;行也此夫子哀有喪)
(尊在位恤不成人之也)顔淵喟然歎曰(喟然歎聲)
(也)仰之㫆高鑚之㫆堅(言不可窮盡也)瞻
之在前忽焉在後(言忽怳不可為形像也)夫
子循循然善誘人(循循次序貌也誘進也言夫子)
(正以此道勸進人有次序也)博我以文约我以
禮欲罷不能旣竭吾才如有所立
卓爾雖欲從之未由也巳(孔安國曰言夫)
(子既以文章𨳩博我又以礼節節約我使我欲罷而不能巳竭我才)
(矣其有所立則又卓然不可及言巳雖蒙夫子之善誘猶不能及夫)
(子之所立也)子&KR0858;病(苞氏曰&KR0858;甚曰病也)子路使
門人爲臣(鄭玄曰孔子嘗爲大夫故子路欲使弟子行其)
(臣之禮也)病間曰久矣哉由之行詐也
無臣而爲有臣吾誰欺欺天乎(孔安)
(國曰病小差曰間言子路有是心非唯今日也)且予與其
死於臣之手也無寧死於二三子
之手乎(馬融曰無寧寧也二三子門人也就使我有臣而死)
(其手我寧死弟子之手乎也)且予縱不得大葬
(孔安國曰君臣禮葬也)予死於道路乎(馬融曰就)
(使之不得以君臣之禮葬有二三子在我寧當憂棄於道路乎)子
貢曰有美玉於斯韞匵而蔵諸求
善賈而沽諸(馬融曰韞蔵也匵匱也蔵諸匱中沽賣也)
(得善賈寧賣之耶也)子曰沽之哉沽之哉我
待賈者(苞氏曰沽之哉不衒賣之辭也我居而待賈者也)
子欲居九夷(馬融曰九夷東方之夷有九種也)或
曰陋如之何子曰君子居之何陋
之有(馬融曰君子所居者皆化也)子曰吾自衛
反於魯然後樂正雅頌各得其所
(鄭玄曰及鲁鲁哀公十一年冬也是時道衰樂廢孔子来還乃正之)
(故曰雅頌各得其所也)子曰出則事公卿入
則事父兄喪事不敢不勉不爲酒
困何有於我哉(馬融曰困乱也)子在川上
曰逝者如斯夫不舍晝夜(苞氏曰逝往也)
(言凢往者如川之㳘也)子曰吾未見好德如
好色者也(&KR0858;時人薄於德而厚於色也故發此言也)子
曰譬如爲山未成一簣止吾止也
(苞氏曰簣圡籠也此勸人進於道德也為山者其功雖巳多未成一)
(籠而中道止者我不以其前功多而善之見其志不遂故不與也)
譬如平地雖覆一簣進吾往也(馬融)
(曰平地者將進加功雖始覆一簣我不以其見功少而薄之也據其)
(欲進而與之也)子曰語之而不惰者其回
與(顔淵則解故語之不惰餘人不解故有惰語之時也)子謂
顔淵曰惜乎吾見其進也未見其
止也(苞氏曰孔子謂顔淵進益未止痛惜之甚也)子曰
苗而不秀者有矣夫秀而不實者
有矣夫(孔安國曰言万物有生而不育成者喻人亦然也)
子曰後生可畏也焉知来者之不
如今也(後生謂年少也)四十五十而無聞
焉斯亦不足畏也巳矣子曰法語
之言能無從乎改之爲貴(孔安國曰人有)
(過以正道告之口無不順從之能必改乃爲貴也矣)巽與之
言能無說乎繹之爲貴(馬融曰巽恭也謂恭)
(巽謹敬之言聞之無不悅也能尋繹行之乃爲貴也)悅而不
繹從而不改吾末如之何也巳矣
子曰主忠信無友不如巳者過則
勿憚改(慎其所主所友有過務改皆所以爲益也)子曰
三軍可奪帥也匹夫不可奪志也
(孔安國曰三軍雖衆人心非一則其將帥可奪之而取匹夫雖微苟)
(守其志不可得而奪也)子曰衣弊緼袍與衣
狐狢者立而不耻者其由與(孔安國曰)
(缊枲著也)不忮不求何用不臧(馬融曰忮害也)
(臧善也言不忮害不貪求何用爲不善疾貪悪忮害之詩也)子
路终身誦之子曰是道也何足以
臧(馬融曰臧善也尚復有美於是者何足以爲善也)子曰
歲寒然後知松栢之後彫也(大寒之歲)
(衆木皆死然後知松栢小彫傷也平歲則衆木亦有不死者故須歲)
(寒而後别之喻凢人處治世亦能自修整與君子同在濁世然後知)
(君子之正不苟容也)子曰知者不惑(苞氏曰不惑乱)
(也)仁者不憂(孔安國曰無憂患也)勇者不懼
子曰可與共學未可與適道(適之也雖)
(學或得異端未必能之道也)可與適道未可與
立(雖能之道未必能以有所成立也)可與立未可
與權(雖能有所立未必能權量其輕重之極也)唐棣之
華偏其反而豈不爾思室是遠而
(逸詩也唐棣栘也華反而後合賦此詩以言權道反而後至大順也)
(思其人而不得見者其室遠也以言思權而不得見者其道遠也)
子曰未之思也夫何遠之有哉(夫思)
(者當思其反反是不思所以爲遠也能思其反何遠之有言權可知)
(唯不知思耳思之有次序斯可知之也)
論語卿黨第十何晏集解(凢一章)
孔子於鄕黨恂恂如也似不能言
者(王肅曰恂恂温恭之貌也)其在宗廟朝廷便
便言唯謹爾(鄭玄曰便便辦也雖辦而謹敬也)朝
與下大夫言侃侃如也(孔安國曰侃侃和樂)
(之貌也)與上大夫言誾誾如也(孔安國曰)
(誾誾中正之貌也)君在踧踖如也與與如
也(馬融曰君在者君視朝也踧踖恭敬之貌也與與威儀中適之)
(貌也)君召使擯(鄭玄曰君召使擯者有賓客使迎也)色
勃如也(孔安國曰必變色也)足躩如也(苞氏曰槃)
(辟貌之也)揖所與立左右其手衣前後
䄡如也(鄭玄曰揖左人左其手揖右人右其手一俛一仰故)
(衣前後則䄡如也)趨進翼如也(孔安國曰言端好也)
賓退必𣸪命曰賓不顧矣(孔安國曰復命)
(白君賓已去也矣)入公門鞠躬如也如不
容(孔安國曰歛身也)立不中門行不履閾
(孔安國曰閾門限也)過位色勃如也足躩如
也(苞氏曰過君之空位也)其言似不足者攝
齊升堂鞠躬如也屏氣似不息者
(孔安國曰皆重慎也衣下曰齊攝齊者摳衣也)出降一䒭
逞顔色怡怡如也(孔安國曰先屏氣下階舒氣故)
(怡怡如也)沒階趨進翼如也(孔安國曰沒盡也下)
(盡階也)復其位踧踖如也(孔安國曰来時所過)
(位也)執圭鞠躬如也如不勝(苞氏曰爲君使)
(以聘問隣國執持君之圭鞠躬者敬慎之至也)上如揖下
如授勃如戰色足蹜蹜如有循也
(鄭玄曰上如揖授玉宜敬也下如授不敢忘礼戰色敬也足蹜蹜如)
(有循舉前曳踵行之也)享禮有容色(鄭玄曰享獻也)
(聘禮旣聘而享享用圭璧有庭實也)私覿愉愉如也
(鄭玄曰覿見也旣享乃以私礼見愉愉顔色之和也)君子不
以紺緅飾(孔安國曰一入曰緅飾者不以爲領袖緣也紺)
(者齊服盛色以爲飾似衣齊服也緅者三年練以緅飾衣爲其似衣)
(喪服故皆不以飾衣也)紅紫不以爲䙝服(王肅)
(曰䙝服私居非公會之服者也皆不正䙝尚不衣正服無所施也)
當暑縝絺綌必表而出(孔安國曰暑則單服)
(絺絡葛也必表而出加上衣也)緇衣羔裘素衣麑
裘黃衣狐裘䙝裘長短右𬒮(孔安國曰)
(服皆中外之色相稱也私家裘長生温也短右𬒮者便作事也)必
有寢衣長一身有半(孔安國曰今之被也)狐
狢之厚以居(鄭玄曰在家以接賓客之也)去喪
無所不佩(孔安國曰去除也非喪則俻佩所宜佩也)非
惟裳必殺之(王粛曰衣必有殺縫唯惟裳無殺之也)
羔裘玄冠不以弔(孔安國曰喪主素吉主玄吉凶)
(異服故不相弔也)吉月必朝服而朝(孔安國曰)
(吉月月朔也朝服皮弁服也)齋必有明衣布也
(孔安國曰以布為沐浴之衣也)齋必變食(孔安國曰改常)
(食也)居必遷坐(孔安國曰易常處也)食不厭精
膾不厭細食饐而餲(孔安國曰饐餲臭味變也)
魚餒而肉敗不食(孔安國曰魚敗曰餒也)色
悪不食臭悪不食失飪不食(孔安國曰)
(失飪失生熟之節也)不時不食(鄭玄曰不時非朝夕日中)
(時也)割不正不食不得其醬不食(馬融)
(曰魚膾非芥醬不食也)肉雖多不使勝食氣
唯酒無量不及亂沽酒市脯不食
不撤薑食(孔安國曰撤去也齊禁薰物薑辛不臭故不去)
(也)不多食(孔安國曰不過飽)祭於公不宿
肉(周生烈曰助祭於君所得牲軆歸則以班賜不留神惠也)祭
肉不出三日出三日不食之矣(鄭玄)
(曰自其家祭肉也過三日不食也是褻鬼神之餘也)食不語
寢不言雖䟽食菜羹瓜祭必齊如
也(孔安國曰齊嚴敬之貌也三物雖薄祭之必敬也)席不
正不㘴鄕人飲酒杖者出斯出矣
(孔安國曰杖者老人也鄕人飲酒之礼主於老者老者礼畢出孔子)
(從而出之)鄕人儺朝服而立阼階(孔安國曰)
(儺驅逐疫鬼也恐驚先祖故朝服立於廣之阼階也)問人於
他邦再拜送之(孔安國曰拜送使者敬也)康子
饋藥拜而受之(苞氏曰遺孔子藥也)曰丘未
達不敢嘗之(孔安國曰未知其故故不嘗礼也)廐
焚子退朝曰傷人乎不問馬(鄭玄曰重)
(人賤畜也退朝自魯君之朝来歸)君賜食必正席
先嘗(孔安國曰敬君之惠也既嘗之乃以班賜之也)君賜
腥必熟而薦之(孔安國曰薦薦其先祖也)君賜
生必畜之侍食於君君祭先飯(鄭玄)
(曰於君祭則先飲矣若為先嘗食然也)疾君視之東
首加朝服拖紳(苞氏曰夫子疾也處南牗之下東首)
(加其朝服拖紳紳太帶不敢不衣朝服見君也)君命召不
俟駕行矣(鄭玄曰急趨君命也行出而車既駕從也)入
太廟每事問(鄭玄曰爲君助祭也大廟周公廟也)朋
友死無所歸曰於我殯(孔安國曰重朋友之)
(恩也無所歸無親昵也)朋友之饋雖車馬非
祭肉不拜(孔安國曰不拜有通財之義也)寢不尸
(苞氏曰偃卧四軆布展手足似死人也)居不容(孔安國曰)
(爲家室之敬難久也)子見齊衰者雖狎必變
(孔安國曰狎者素親狎也)見冕者與瞽者雖䙝
必以貌(周生烈曰䙝謂數相見也必當以貌礼也)凶服
者式之式負版者(孔安國曰凶服者送死之衣物)
(也負版者持邦國之圖籍者也)有盛饌必變色而
作(孔安國曰作起也敬主人之親饋也)迅雷風烈必
變(鄭玄曰敬天之怒風疾雷為烈也)升車必正立
執綏(周生烈曰必正立執綏所以為安也)車中不内
顧(苞氏曰車中不内顧者前視不過衡扼傍視不過輢轂之也)
不疾言不親指色斯舉矣(馬融曰見顔色)
(不善則去之也)翔而後集(周生烈曰廽翔審觀而後下止)
(也)曰山梁雌雉時哉時哉子路供
之三嗅而作(言山梁雌雉得其時而人不得時故歎之)
(子路以其時物故供具之非其本意不苟食故三嗅而起也)
論語卷第五(經一千四百六十二字注二千二百九十七字)
