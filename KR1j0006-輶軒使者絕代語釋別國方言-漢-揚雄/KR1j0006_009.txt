輶軒使者絶代語釋別國方言第九
戟楚謂之(取名於鈎釨也)凡戟而無刃秦晉之間
謂之或謂之鏔(音寅)吳揚之間謂之戈東齊
秦晉之間謂其大者曰鏝胡(泥鏝)其曲者謂之
鈎鏝胡(即今雞鳴勾孑戟也)
三刃枝(今㦸中有小孑刺者所謂雄㦸也)南楚宛郢謂之匽
戟(音偃郢今江陵也余正反)其柄自關而西謂之柲(音袐)或
謂之殳(音殊)
矛呉揚江淮南楚五湖之間謂之鍦(甞蛇反五湖今)
(呉興太湖也先儒處之多亦不了所未能詳者)或謂之鋋(音蟬)或謂之
鏦(漢書曰鏦殺呉王錯江反)其柄謂之矜(今字作&KR1689;巨巾反)
箭自關而東謂之矢江淮之間謂之鍭(音侯)關
西曰箭(箭者竹名因以爲號)
鑚謂之鍴(音端)
矜謂之杖(矛㦸&KR1689;即杖也)
劒削自河而北燕趙之間謂之窒自關而東
或謂之廓或謂之削自關而西謂之&KR1302;(方婢切)
盾自關而東或謂之瞂(音伐)或謂之干(干者扞也)關
西謂之盾
車下鐵陳宋淮楚之間謂之畢(未詳)
大車謂之綦(鹿車也音忌)
車䡺(車軸頭也干厲反)齊謂之(又名)
車枸簍(即車弓也音縷)宋魏陳楚之間謂之䈐(今呼車子)
(弓爲䈐音巾)或謂之&KR2486;籠(穹隆兩音)其上約謂之(即軬)
(帶也音瓜瓝)或謂之䈿(音脉)秦晉之間自關而西謂
之枸簍西隴謂之㮥(即畚字薄晩反)南楚之外謂之
篷(今亦通呼篷)或謂之隆屈(尾屈)
輪(車輅也)韓楚之間謂之軑(音大)或謂之軝(詩曰約軝)
(錯衡音祇)關西謂之&KR2943;(音揔)
輑謂之軸(牛忿反)
轅楚衞之間謂之輈(張由反)
箱謂之輫(音俳)
軫謂之枕(車後横木)
車紂自關而東周洛韓鄭汝潁而東謂之䋺
(音秋)或謂之曲綯(綯亦繩名詩曰宵尓索綯)或謂之曲綸(今江)
(東通呼索綸音倫)自關而西謂之紂
輨(音管)軑(音大)錬&KR2302;(錬音東&KR2302;音度果反)關之東西曰輨南
楚曰軑趙魏之間曰錬&KR2302;
車釭齊燕海岱之間謂之鍋(音戈)或謂之錕(衮衣)
自關而西謂之釭盛膏者乃謂之鍋
凡箭鏃胡合嬴者(胡鏑在於喉下嬴邊也)四鐮(廉稜也)或
曰拘腸三鐮者謂之羊頭其廣長而薄鐮謂
之錍(普蹄反)或謂之鈀(音葩)
箭其小而長中穿二孔者謂之鉀鑪(今箭錍鑿空兩)
(邊者也嗑嚧兩音)其三鐮長尺六者謂之飛䖟(此謂今射箭也)
&KR1717;者謂之平題(今戯射箭頭題猶羊頭也)所以藏箭弩謂之
箙(盛弩箭器也外傳曰檿弧箕箙)弓謂之鞬(鞬牛)或謂之皾(牛犢)
凡矛骹細如鴈脛者謂之鶴䣛(今江東呼爲鈐釘)
有小枝刃者謂之鉤
矛或謂之
錟謂之鈹(今江東呼大矛爲鈹音彼錟音聃)
骹謂之銎(即矛刃下口音凶)
鐏謂之釬(音扞或名爲鐓音頓)
舟自關而西謂之船自關而東或謂之舟或
謂之航(行伍)南楚江湘凡船大者謂之舸(姑可反)
小舸謂之艖(今江東呼艖小底者也音乂)艖謂之艒䑿(目宿)
(二音)小艒䑿謂之艇(&KR1299;也)艇長而薄者謂之艜(衣帶)
短而深者謂之䒀(今江東呼艖䒀者音歩)小而深者謂
之㮪(即長舼也音卭竹)東南丹陽㑹稽之間謂艖爲
欚(音禮)泭謂之[竺-二+稗](音敷)[竺-二+稗]謂之筏(音伐)筏秦晉之通
語也江淮家居[竺-二+稗]中謂之薦(音符)方舟謂之㶇
(揚州人呼渡津航爲抗荆州人呼樹音横)艁舟謂之浮梁(即今浮橋)楫
謂之橈(如寮反)或謂之櫂(今云櫂歌依此名也)所以隱櫂
謂之(摇&KR3323;小橛也江東又名爲胡人音奬)所以縣櫂謂之緝
(繫櫂頭索也)所以刺船謂之㰏(音髙)維之謂之鼎(係船)
(爲維)首謂之閤閭(今江東呼船頭屋爲之飛閭是也)或謂之艗
艏(鷁鳥名也今江東貴人船前作青崔是其像也音六)後曰舳(今江東呼拖爲)
(舳音軸)舳制水也僞謂之仡(吾勃反僞音訛船動摇之㒵也)仡
不安也
輶軒使者絶代語釋別國方言第九
