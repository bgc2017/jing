輶軒使者絶代語釋別國方言第十
媱愓遊也江沅之間謂戲爲媱或謂之愓(音羊)
或謂之嬉(香其反)
曽訾何也湘潭之原(潭水名出武陵音潭一曰滛)荆之南
鄙謂何爲曽或謂之訾(今江東人語亦云訾爲聲如斯)若中
夏言何爲也
央亡嚜杘(嚜音目杘丑夷反)姡(胡刮反)獪也江湘之間
或謂之無賴或謂之㺒(恐多智也恪交反)凡小兒多
詐而獪謂之央亡或謂之嚜杘(嚜杘濳濳狡也)或謂
之姡(言黠姡也)姡娗也(言恫娗也)或謂之猾(音滑)皆通語也
崽者子也(崽音枲聲之轉也)湘沅之㑹(兩水合處也音獪)凡言
是子者謂之崽若東齊言子矣(聲如宰)
誺不知也(音癡眩江東曰咨此亦如聲之轉也)沅澧之間(澧水今在長沙)
(音禮)凡相問而不知荅曰誺使之而不肯荅曰
吂(音茫今中國語亦然)粃不知也(今淮楚間語呼聲如非也)
㷄火也(呼隗反)楚轉語也猶齊言&KR1754;火也(音毁)
嘳無寫憐也(皆之代語也音蒯)沅澧之原凡言相
憐哀謂之嘳或謂之無寫江濵謂之思(濵水邊也)
皆相見驩喜有得亡之意也九嶷湘潭之間
謂之人兮(九嶷山名今在零陵營道縣)
婩(魚踐反音筞)鮮好也南楚之外通語也
㘓哰(闌牢二音)謰謱(上音連下力口反)拏也(言譇拏也奴加反)東
齊周晉之鄙曰㘓哰㘓哰亦通語也(平原人好㘓哰)
(也)南楚曰謰謱或謂之支註(支之䜴反註音注)或謂
之詀謕(上託兼反下音啼)轉語也拏揚州㑹稽之語
也或謂之惹(言情惹也汝邪反一音若)或謂之䛳(言誣䛳也)
亄&KR1931;貪也(謂慳貪也音懿)荆汝江湘之郊凡貪而不
施謂之亄(亦中國之通語)或謂之&KR1931;或謂之悋悋恨
也(慳者多情恨也)
遥窕滛也九嶷荆郊之鄙謂淫曰遥(言心遥蕩也)
沅湘之間謂之窕(窈窕治容)
潛涵沉也楚郢以南曰涵(音含或古南反)或曰潛潛
又遊也(潛行水中亦爲游也)
&KR1821;安靜也江湘九嶷之郊謂之&KR1821;
拌棄也(音伴又普槃反)楚凡揮棄物謂之拌或謂之
敲(恪校反今汝潁間語亦然或云撅也)淮汝之間謂之伇(江東又呼)
(撅音黶又音犳音豹)
諑愬也(諑譛亦通語也)楚以南謂之諑
戲泄歇也楚謂之戲(音義)泄奄息也楚揚謂之泄
攓取也(音騫一曰騫)楚謂之攓
昲曬乾物也揚楚通語也(昲音非亦皆北方常語耳或云㬓)
䕁猝也(謂倉卒也音斐)江湘之間凡卒相見謂之䕁
相見或曰突(他骨反)
迹迹屑屑不安也(皆往來之㒵也)江沅之間謂之迹
迹秦晉謂之屑屑或謂之塞塞或謂之省省
不安之語也
&KR3827;沐(音䦧)佂伀遑遽也江湘之間凡窘猝怖遽
謂之&KR3827;沐(喘&KR0689;㒵也)或謂之佂伀
翥舉也(謂軒翥也)楚謂之翥
忸怩慙歰也(歰猶苦者)楚郢江湘之間謂之忸怩
或謂之㗤咨(子六莊伊二反)
垤封塲也楚郢以南蟻土謂之垤垤中齊語也
讁過也(謂罪過也音𦣱亦音適罪罰也)南楚以南凡相非議
人謂之讁或謂之衇(血脉)衇又慧也(今名黯鬼衇)
膊兄也(此音義所未詳)荆揚之鄙謂之膊桂林之中
謂之
(吾駭反)揚越之郊凡人相侮以爲無知謂之眲
(諾革反)眲耳目不相信也(因字名也)或謂之斫(斫郄斫頑)
(直之㒵今關西語亦皆然)
惃(衮衣音㪍)頓愍惽也(謂迷昏也)楚揚謂之惃或謂
之江湘之間謂之頓愍(頓愍猶頓悶也)或謂之氐
惆(丁弟丁牢二反)南楚飲毒藥懣謂之氐惆亦謂之
頓愍猶中齊言眠眩也愁恚憒憒毒而不發
謂之氐惆(氐惆猶懊憹也)
恱舒蘇也(謂蘇息也)楚通語也
眠娗(莫典塗殄二反)脉蜴(音析)賜施(輕易)茭媞(恪挍得懈二反)譠
謾(託蘭莫蘭二反)㦒忚(麗醯二音)皆欺謾之語也楚郢以
南東揚之郊通語也(六者亦中國相輕易蚩弄之言也)
&KR3573;頟顔顙也湘江之間謂之&KR3573;(今建平人呼頟爲&KR3573;音旃)
(裘)中夏之謂頟東齊謂之顙汝潁淮泗之間
謂之顔
頷頥頜也(謂頷車也)南楚謂之頷(亦今通語爾)秦晉謂
之頜頥其通語也
紛怡喜也湘潭之間曰紛怡或曰巸巳(嬉怡二音)
&KR3483;或也(酒酣)沅澧之間凡言或如此者曰&KR3483;如
是(亦此憨聲之轉耳)
愮療治也江湘郊㑹謂醫治之曰愮(俗云厭愮病音)
(曜)愮又憂也(博異義也)或曰療
芔(凶位反)莽(嫫母反)草也東越揚州之間曰芔南
楚曰莽
悈鰓(悈音良愅鰓音魚鰓)乾都(音干)耇(音姤)革老也(皆老者皮色枯)
(瘁之形也)皆南楚江湘之間代語也(凡以異語相易謂之代也)
㧙(揰祕)抌(都感反亦音甚)推也南楚凡相推搏曰㧙或
曰㧾(苦骨反)沅湧&KR3828;幽之語(&KR3828;水今在桂陽音扶涌水今在南郡)
(華容縣也)或曰攩(今江東人亦名推爲攩音晃)
食閻(音鹽)慫慂(上子竦反下音涌)勸也南楚凡已不欲
喜而旁人說之不欲怒而旁人怒之謂之食
閻或謂之慫涌
欸(音醫或音塵埃)&KR2850;(鳬鷖)然也南楚凡言然者曰欸或
曰&KR2850;
緤末紀緒也南楚皆曰緤(音薛)或曰端或曰紀
或曰末皆楚轉語也
䁓(音㧾)&KR3565;(音麗)闚䀡(勑纎反)占伺視也凡相竊視南
楚謂之闚或謂之䁓或謂之䀡或謂之占或
謂之&KR3565;&KR3565;中夏語也(亦言也)闚其通語也自江
而北謂之䀡或謂之覗凡相候謂之占占猶
瞻也
郺(惡孔反)&KR3273;(奴動反)晠多也南楚凡大而多謂之
郺或謂之&KR3273;凡人語言過度及妄施行亦謂
之&KR3273;
抯(柤黎)樝(以加反)取也南楚之間凡取物溝泥中
謂之柤或謂之樝
&KR1665;(音汎)僄(飄零)輕也楚凡相輕薄謂之相&KR1665;或謂
之僄也卷終
