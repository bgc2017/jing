輶軒使者絶代語釋別國方言第十二
爰喛哀也(喛哀而恚也音段)
儒輸愚也(儒輸猶儒撰也)
愋諒知也
拊撫疾也(謂急疾也音府)
菲惄悵也(謂惋惆也音翡)
鬱熈長也(謂壯大也音怡)
娋孟姉也(外傳曰孟啖我是也今江東山越間呼姉聲如市此因字誤遂俗也)
(娋音義未詳)
築娌匹也(今關西兄弟婦相呼爲築里度六反廣雅作妯)
娌耦也
䃷裔習也(謂玩習也音盈)
躔(度展反)逡(逡巡)偱也
躔歷行也(躔猶踐也)日運爲躔月運爲逡(運猶行也)
逭(音換亦管)逳(陽六反)轉也逭逳歩也(轉相訓耳)
㷭虞望也(今云烽火是也)
榆楕脫也
解輸梲也(梲猶脫耳)
賦與操也(謂操持也)
&KR1847;(音鹿)歇(泄气)涸也(謂渴也音鶴)
潎(妨計反)&KR0697;(音澄)清也
逯(音鹿亦録)遡(音素)行也
墾牧司也墾力也(耕墾用力)
牧飤也(謂放飤牛馬也)
屑(王相)獪也(市儈)
效(音皎)烓(口類反)明也
將威也
嬀(居僞反)娗(音挺)僈也(爛僈健狡也博丹反)
儇虔謾也(謂惠黠也莫錢反)
佻疾也(謂輕疾也音糶)
鞅侼強也(謂強戾也音㪍)
鞅侼懟也(亦爲怨懟鞅猶怏也)
追未隨也
僉怚劇也(謂勤劇音驕怚也)
僉夥也(僉者同故爲多音禍)
夸烝媱也(上媱爲蒸)
毗顮懣也(謂憒滿也音頻)
焭激清也
紓退緩也(謂寛緩也音舒)
清躡急也
杼(杼井胡計反)解也
蕆逞解也(蕆訓勑復言解錯用其義音展)
柢柲刺也(皆矛㦸之&KR1689;所以刺物者也音觸抵)
倩荼借也(荼猶徒也)
憵朴猝也(謂急速也劈歷打撲二音)
麋棃老也(麋猶眉也)
萃離時也
漢赫怒也
赫發也
&KR3688;(呼瓜反)吁然也(音于皆應聲也)
猜忦恨也
艮磑堅也(艮磑皆石名物也五碓反)
苂䀶明也(苂光也音滛)
怤愉恱也(怤愉猶呴愉也音敷)
即圍就即半也(即一作助)
惙㤕中也(中宣爲忡忡惱怖意也)
薵蒙覆也
籌戴也(此義之反覆兩通者字或作壽音俱波濤也)
堪輂載也(輂轝亦載物者也音釘鋦)
摇祖上也
祖摇也
祖轉也(互相釋也動揺即轉矣)
括關閉也(易曰括囊無咎音活)
衝俶動也
羞厲熟也(熟食爲羞)
厲今也
備該咸也(咸猶皆也)
噬食也
噬憂也
&KR2907;悸也(謂悚悸也)
虜鈔强也(皆强取物也)
鹵奪也
鑈正也(謂堅正也奴俠反)
蒔殖立也
蒔更也(爲更種也音侍)
鬐尾稍盡也(鬐毛物漸落去之名除爲反)
尾梢也
&KR2117;也(今江東呼極爲&KR2117;音劇外傳曰余病&KR2117;矣)
鼃律始也(音蛙)
蓐臧厚也
遵遃行也(遃遃行㒵也魚晩反)
䭨(音携)餟(祭醊)餽也(音愧)
餼(香旣反)䭘(音映)飽也
惵(度協反)耇(音垢)嬴也(音盈)
趙肖小也
蚩愮悖也(謂悖惑也音遥)
吹扇助也(吹嘘扇佛相佐助也)
焜曅晠也(韡曅焜燿晠㒵也)
苦翕熾也
藴崇也
藴&KR1931;積也(&KR1931;者貪故爲積)
&KR1931;殄合也
翬䎗飛也(翬翬飛㒵也音揮)
憤目盈也
譟(喚譟)諻(從横)音也
攎(音攎)遫(音勑)張也
岑夤大也
岑髙也(岑㖗峻㒵也)
效昈文也(昈昈文采㒵也音户)
鈵董錮也(謂堅固也音柄)
扞搷揚也(謂播揚也音塡)
水中可居爲洲三輔謂之淤(音血瘀上林賦曰行乎州淤之)
(浦也)蜀漢謂之嬖(手臂)
殹幕也(謂蒙幕也音醫)
刳(音枯)狄也(宜音剔)
度髙爲揣(裳絹反)
半歩爲跬(差箠反)
半盲爲睺(呼鉤反一音猴)
未陞天龍謂之蟠龍
裔夷狄之揔名(邊地爲裔亦四夷通以爲号也)
考引也
弼髙也
上重也
箇枚也(爲枚數也古餓反)
一蜀也南楚謂之獨(蜀猶獨耳)
輶軒使者絶代語釋別國方言第十二
