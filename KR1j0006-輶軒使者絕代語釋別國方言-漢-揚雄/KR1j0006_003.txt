輶軒使者絶代語釋別國方言第三
陳楚之間凡人嘼乳而雙産謂之釐孳(音兹)秦
晉之間謂之僆子(音輦)自關而東趙魏之間謂
之孿生(蘇官反)女謂之嫁子(言往適人)
東齊之間&KR2174;謂之倩(言可借倩也今俗呼女&KR2174;爲卒便是也卒便一作平使)
燕齊之間養馬者謂之娠(今之温厚也音振)官婢女
廝謂之娠(女廝婦人給使者亦名娠)
楚東海之間亭父謂之亭公(亭民)卒謂之弩父
(主擔幔弩導幨因名云)或謂之褚(言衣赤也褚音赭)
臧甬(音勇)侮獲奴婢賤稱也荆淮海岱雜齊之
間(俗不純爲雜)罵奴曰臧罵婢曰獲齊之北鄙燕
之北郊凡民男而&KR2174;婢謂之臧女而婦奴謂
之獲亡奴謂之臧亡婢謂之獲皆異方罵奴
婢之醜稱也自關而東陳魏宋楚之間保庸
謂之甬(保言可保信也)秦晉之間罵奴婢曰侮(言爲人所輕弄)
蔿(音花)譌(訛言)譁(五瓜反皆化聲之轉也)涅化也燕朝鮮洌
水之間曰涅或曰譁雞伏卵而未孚(音赴)始化
之時謂之涅
斟協汁也(謂和協也或曰潘汁所未能詳)北燕朝鮮洌水之
間曰斟自關而東曰協關西曰汁
蘓芥草也(漢書曰樵蘓而爨蘓猶蘆語轉也)江淮南楚之間
曰蘓自關而西或曰草或曰芥(或言菜也)南楚江
湘之間謂之芥(嫫母)蘓亦荏也(荏屬也爾雅曰蘓桂荏也)關
之東西或謂之蘓或謂之荏周鄭之間謂之
公蕡(音翡翠今江東人呼荏爲䓊音魚)沅湘之南或謂之
(今長沙人呼野蘓爲音車轄沅水名在武陵)其小者謂之䖆葇(堇葇)
(也亦蘓之種類因名云)
蘴(舊音蜂今江東音嵩字作菘也)蕘(鈴鐃)蕪菁也陳楚之郊謂
之蘴魯齊之郊謂之蕘關之東西謂之蕪菁
趙魏之郊謂之大芥其小者謂之辛芥或謂
之幽芥其紫華者謂之蘆菔(今江東名爲温菘實如小豆羅)
(匐二音)東魯謂之菈&KR2776;(洛荅大合兩反)
葰芡(音儉)雞頭也北燕謂之葰(今江東亦呼葰耳)青徐
淮泗之間謂之芡南楚江湘之間謂之雞頭
或謂之鴈頭或謂之烏頭(狀似烏頭故傳以名之)
凡草木刺人北燕朝鮮之間謂之茦(爾雅曰茦刺也)
或謂之壯(今淮南人亦呼壯壯傷也山海經謂刺爲傷也)自關而東
或謂之梗(今云梗榆)或謂之劌(劌者傷割人名音鱥魚也)自關
而西謂之刺江湘之間謂之棘(楚詞曰曾枝剡棘亦通語)
(耳音巳力反)
凡飲藥傅藥而毒南楚之外謂之瘌(乖瘌)北燕
朝鮮之間謂之癆(癆瘌皆辛螫也音聊)東齊海岱之間
謂之眠或謂之眩(眠眩亦今通語耳)自關而西謂之
毒瘌痛也
逞曉恔苦快也(快即狡狡戲亦快事也)自關而東或曰
曉或曰逞江淮陳楚之間曰逞宋鄭周洛韓
魏之間曰苦東齊海岱之間曰恔自關而西
曰快
膠譎詐也涼州西南之間曰膠自關而東西
或曰譎或曰膠(汝南人呼欺爲讉訰回反亦曰詒音殆)詐通語也
揠擢拂戎拔也(今呼拔草心爲揠烏拔反)自關而西或曰抜
或曰擢自關而東江淮南楚之間或曰戎東
齊海岱之間曰揠
慰廛度凥也(周官云夫一廛宅也音纏約)江淮青徐之間曰
慰東齊海岱之間或曰度或曰廛或曰踐
萃雜集也東齊曰聖
迨遝及也東齊曰迨(音殆)關之東西曰遝或
曰及
荄杜根也(今俗名韭根爲荄音陔)東齊曰杜(詩曰徹彼桑杜是也)
或曰茇(音撥)
班徹列也北燕曰班東齊曰徹
瘼(音莫)癁病也(謂勞復也)東齊海岱之間瘼或曰癁
秦曰瘎(音閻或湛)
掩醜掍(衮衣)綷(作憒反)同也江淮南楚之間曰掩
宋衞之間曰綷或曰掍東齊曰醜
裕猷道也東齊曰裕或曰猷
䖍散殺也東齊曰散青徐淮楚之間曰䖍
氾(音汎)浼(音漫)㶄(湯㶄)洼(烏蛙反)洿也(皆洿池也)自關而東
或曰洼或曰氾東齊海岱之間或曰浼或曰
㶄(荆州呼潢也)
庸恣比(比次)侹(侹直)更佚(蹉跌)代也齊曰佚江淮陳
楚之間曰侹餘四方之通語也(今俗亦名更代作爲恣作也)
廋隱也(謂隱匿也音捜索也)
銛取也(謂挑取物音忝)
棖隨也(棖柱令相隨也)
儓(音臺)&KR2357;(音𤏡)農夫之醜稱也南楚凡罵庸賤謂
之田儓(㑣儓駑鈍㒵或曰僕臣儓亦至賤之號也)或謂之&KR2357;(&KR2357;丁㒓㒵)
(也廣雅以爲奴字作僰音同)或謂之辟辟商人醜稱也(僻僻)
(便黠㒵也音擘)
庸謂之倯轉語也(倯猶保倯也今隴右人名孏爲倯相容反)
䄛裂須捷挾斯敗也南楚凡人貧衣被醜弊
謂之須捷(須捷狎翣也)或謂之䄛裂(裂衣壞㒵音縷)或謂
之襤褸故左傳曰蓽路襤褸以启山林(蓽路柴車)
殆謂此也或謂之挾斯(挾斯猶挾變也)器物弊亦謂
之挾斯
&KR2172;(打&KR2172;)鋌(音挺)澌盡也南楚凡物盡生者曰&KR2172;生
(今種物皆生云&KR2172;地生也)物空盡者曰鋌鋌賜也(亦中國之通語)
(也)連此&KR2172;斯㫮盡也鋌空也語之轉也
&KR2172;翕葉聚也(&KR2172;屬藂相着㒵)楚謂之&KR2172;或謂之翕葉
楚通語也
斟益也(言斟酌益之)南楚凡相益而又少謂之不
斟凡病少愈而加劇亦謂之不斟或謂之何
斟(言雖小損無所益也)
差間知愈也南楚病愈者謂之差或謂之間
(言有間隟)或謂之知知通語也或謂之慧或謂之
憭(慧憭皆意精明)或謂之瘳或謂之蠲(蠲亦除也音㳙一圭反)
