輶軒使者絶代語釋別國方言第二
釥(錯眇反)嫽(洛夭反)好也青徐海岱之間曰釥或
謂之嫽(今通呼小姣㓗喜好者爲嫽釥)好凡通語也
朦(忙紅反)厖(䲭&KR2301;)豐也自關而西秦晉之間凡大
貌謂之朦或謂之厖豐其通語也趙魏之郊
燕之北鄙凡大人謂之豐人燕記曰豐人杼
首杼首長首也楚謂之伃(音序)燕謂之杼燕趙
之間言圍大謂之豐(謂度圍物也)
娃(烏佳反)嫷(諾過反)窕(途了反)豔美也吳楚衡淮之
間曰娃南楚之外曰嫷(言婑嫷也)宋衞晉鄭之間
曰豔陳楚周南之間曰窕自關而西秦晉之
間凡美色或謂之好或謂之窕故吳有館娃
之宫秦有㯃娥之臺(皆戰國時諸侯所立也㯃音七)秦晉之
間美貌謂之娥(言娥娥也)美狀爲窕(言閑都也)美色爲
豔(言光豔也)美心爲窈(言幽静也)
奕偞容也自關而西凡美容謂之奕或謂之
偞(奕偞皆輕麗之㒵偞音葉)宋衞曰偞陳楚汝潁之間謂
之奕
䫵(音綿下作&KR1531;音字同耳)鑠(舒灼反)眄(香于反)揚(音滕)隻也
南楚江淮之間曰䫵或曰好目謂之順(言流)
(澤也)黸(黸黒也)瞳之子謂之&KR1531;(言&KR1531;邈也)宋衞韓鄭之
間曰鑠(言光明也)燕代朝鮮洌水之間曰盱(謂舉眼也)
或謂之揚(詩曰美目揚兮是也此本論隻耦因廣其訓復言目耳)
魏(羌箠反)笙揫(音遒)摻(素檻反)細也自關而西秦晉
私䇿纎䓲(音銳)稺(古稚字)杪(莫召反)小也自關而西
秦晉之郊梁益之間凡物小者謂之私小或
曰纎繒帛之細者謂之纎東齊言布帛之細
者曰綾(音凌)秦晉曰靡(靡細好也)凡草生而初達謂
之䓲(鋒萌始出)稺年小也木細枝謂之杪(言杪梢也)江
淮陳楚之内謂之篾(篾小㒵也)青齊兖冀之間謂
之葼(馬&KR3540;)燕之北鄙朝鮮洌水之間謂之䇿故
傳曰慈母之怒子也雖折葼笞之其惠存焉
(言敎在其中也)
殗(於怯反)殜(音葉)微也宋衞之間曰殗自關而西
秦晉之間凡病而不甚曰殗殜(病半臥半起也)
臺敵延(一作迮)也東齊海岱之間曰臺自關而
西秦晉之間物力同者謂之臺敵
抱㛯(追萬反一作嬎)耦也(耦亦迮㸦見其義耳音赴)荆呉江湖之
間曰抱㛯宋潁之間或曰㛯倚(丘寄反)踦(郄竒反)
竒也(竒偶)自關而西秦晉之間凡全物而體不
具謂之倚梁楚之間謂之踦雍梁之西郊凡
嘼支體不具者謂之踦
逴(勑略反)獡(音鑠)透(式六反)驚也自關而西秦晉之
間凡蹇者或謂之逴(行略逴也)體而偏長短亦謂
之逴宋衞南楚凡相驚曰獡或曰透(皆驚㒵也)
儀&KR1749;來也陳潁之間曰儀自關而東周鄭之
郊齊魯之間或謂&KR1749;曰懷
䵑暗&KR2899;(音汝)黏也齊魯青徐自關而東或曰䵑
(言黏䵑也)或曰&KR2899;餬(音胡)䚽庇(庇䕃)寓&KR3028;(音孕)寄也齊衞
宋魯陳晉汝潁荆州江淮之間曰庇或曰寓
寄食爲餬(傳曰餬予口於四方是也)凡寄爲託寄物爲&KR3028;
逞苦了快也自山而東或曰逞楚曰苦(苦而爲快)
(者猶以臭爲香治爲亂但爲存此訓義之反覆用之是也)秦曰了(今江東人呼快)
(爲愃相縁反)
挴㥾𧹞愧也晉曰挴或曰㥾秦晉之間凡愧
而見上謂之𧹞(小雅曰面赤愧曰𧹞)梁宋曰㥾(勑㥾亦慙㒵也音匿)
叨(託髙反)惏(洛含反)殘也陳楚曰惏
慿苛怒也楚曰慿(慿恚盛㒵楚詞曰康回憑怒)小怒曰
(言噤也)陳謂之苛(相苛責也)
憡刺痛也(憡小痛也音策)自關而西秦晉之間或
曰憡
撟捎選也(此妙擇積聚者也矯騷兩音)自關而西秦晉之
間凡取物之上謂之撟捎
&KR0972;(呼早反)梗(魚鯁)爽猛也晉魏之間曰&KR0972;(傳曰&KR0972;然登埤)
韓趙之間曰梗齊晉曰爽
瞷(音閑)睇(音悌)睎䀩(音略)眄也陳楚之間南楚之外
曰睇東齊青徐之間曰睎呉揚江淮之間或
曰瞷或曰䀩自關而西秦晉之間曰眄
䭒(消息)喙(口喙)呬(許四反)息也周鄭宋沛之間曰䭒自
關而西秦晉之間或曰喙或曰䭒東齊曰呬
䤨(劈歷)摫(音䂓)裁也梁益之間裁木爲器曰䤨裂
帛爲衣曰摫䤨又斲也(皆折破之名也)晉趙之間謂
之䤨䤨
鐫㧻也(謂鏨鐫也子旋反)晉趙謂之鐫
鍇(音揩)鑙(音啟)堅也自關而西秦晉之間曰鍇呉
揚江淮之間曰鑙
揄鋪(音敷)&KR3019;(音藍)&KR3128;帗(音拂)縷葉輸(音臾)毳也(音脆皆謂物之)
(行蔽也)荆揚江湖之間曰揄鋪楚曰&KR3019;&KR3128;陳宋
鄭衞之間謂之帗縷燕之北郊朝鮮洌水之
間曰葉輸(今名短度綃爲輸也)
孑藎餘也(謂遺餘昨吝反)周鄭之間曰藎或曰孑青
徐楚之間曰孑自關而西秦晉之間炊薪不
盡曰藎孑俊也遵俊也(廣異語耳)
翿(音濤)幢(徒江反)翳也(儛者所以自蔽翳也)楚曰翿關西關
東皆曰幢
&KR0679;略求也秦晉之間曰&KR0679;就室曰&KR0679;於道曰
略略強取也攗(古捃字)摭(盜蹠)取也此通語也
茫矜奄遽也(謂遽矜也)呉揚曰茫(今北方通然也莫光反)陳
潁之間曰奄秦晉或曰矜或曰遽
速逞摇扇疾也東齊海岱之間曰速燕之外
鄙朝鮮洌水之間曰摇扇楚曰逞
予賴讎也南楚之外曰賴(賴亦惡名)秦晉曰讎
恒慨蔘(索含反)綏羞繹(音弈)紛母言旣廣又大也
荆揚之間凡言廣大者謂之恒慨東甌之間
謂之蔘綏(東甌亦越地今臨海永寧是也)或謂之羞繹紛母
劋(雀潦反又子了反)蹶(音厥)獪也(古狡㹟字)秦晉之間曰獪
楚謂之劋或曰蹶(言踣蹶也)楚鄭曰蔿(音指撝亦或聲之轉)
(也)或曰姡(言黠姡也今建平郡人呼姣爲姡胡刮反)
輶軒使者絶代語釋別國方言第二
