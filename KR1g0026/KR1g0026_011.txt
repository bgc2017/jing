十三經注疏正字卷十一
山東按察使沈廷芳撰
詩
王黍離詁訓傳第六○音義以王當國(王毛本誤土)
王城譜
王城節疏臣瓚案西周方八百里(臣瓚案漢書註作師古曰疑此誤也西周)
(作宗周鎬京也五字)東周方六百里(東周註作雒邑成周也)秦譜云横有西
周畿内八百里之地(西周譜作周西都宗周)
其封節疏外方在潁川嵩高縣(嵩漢書作崈註云古嵩字)
北得節疏襄王賜晉文公陽樊温原之田(原誤從水)是未賜
晉時爲周之畿内(賜監本誤腸)
始武節疏以洛邑爲東都(爲毛本誤謂下是爲東都同)
周公節疏乃卜澗水東(乃監本誤則)
成王節疏綜其實不然(脱綜字)成王使召公卜居之遷九
鼎焉(之遷二字史記作居)是成王復還歸西都(下監本脱)
幽王嬖褒姒生伯服(服毛本誤復)疏天子不下堂而見諸侯
(脱上二字)子幽王宫涅立(涅誤皇)并去太子宜&KR0875;(脱下二字)
申侯節疏幽王之廢申后(脱申字)遂殺幽王驪山下(驪誤麗下)
(同遂監本誤逐)里革對成云幽王滅于戱(國語無王字革監本誤草)
晉文節疏晉文侯於是平定天子(文侯國語作文公)故幽王太
子宜咎是爲平王(咎史記作&KR0875;)
於是節疏猶而云貶之謂之風者(猶而疑而獨誤)在風則卑矣
已(已字當在則字下)太子泄父早死(泄本紀作洩早作蚤)
黍離
序疏宗周至風焉○平王之時周室微弱(微弱本紀作衰微下周始)
(誤政始)
一章悠悠節傳自上降監(監誤鍳)音義天之蒼蒼其正色
耶(耶通志堂本作邪後並同)夏爲昊天(下脱字書從日夰聲夰工老切十字)
疏宗廟至尚苗○離離垂也(脱也字)
邁行至所愬○寡人心摇摇如懸旌而無所終薄(脱終字如)
(上衍然字)
悠悠至蒼天○然以經傳言天其號不一(然字疑)旻天不
弔時非秋也(脱時字)以釋六藝之文言蓋不誤矣(脱文字矣誤也)
六藝之中諸稱天者以已情所求言之耳(脱已言二字藝書疏作籍)
(耳監本誤矣)鄭讀爾雅與孫郭本異(脱讀字)要二說理相符合
(說誤物)
此亡至之甚○褒姒滅之(滅經文作烕傳烕滅也音義呼說齊人語也)過殷
故墟城壊生黍(史記作過故殷虚感宫室毀壊生禾黍)麥秀漸漸兮禾黍
油油(下兮字衍)不與我好兮(脱與字)
三章行邁節音義噎於結切(四字脱)
君子于役
序疏思君子僚友(友監本誤反)君子行役無期度(期毛本誤其)
一章君子節疏又云雞棲于杙爲桀(杙桀爾雅作弋榤)寒鄉鑿
牆爲雞作棲曰塒(寒監本誤塞)
君子陽陽
序疏君子至而已○遠離禍害已(已上當脱而字)
一章其樂節音義且又作且七也切(作且二字疑衍)
疏陽陽至之樂○言無所用心者(用監本誤由)策駟馬意氣
陽陽(駟誤四陽陽史記作揚揚)調竽笙篪簧(篪禮記作竾同)
二章君子節傳翿纛也(纛當依釋文作)
其樂節疏所持以自蔽翳也(爾雅註作舞者所以自蔽翳也)
揚之水
序音義怨思如字(脱怨字)
疏揚之至思焉○不撫其民三章章首二句是也(三章監本)
(誤二章)
怨平至戍之○故言周人以别之(别誤列)
一章疏揚之至歸哉○言其能施行之(言監本誤亦)
三章疏胙四岳國命爲侯伯(脱國命二字胙誤作)
三章疏今又以爲箕鑵之楊也(鑵監本誤從翟)
中谷有蓷
序音義飢本或作饑(案說文飢飢餓字饑饉之饑當作饑)
一章疏中谷至難矣○果至分離矣(至毛本誤生)
蓷鵻至於水○葉似荏(荏誤萑)皆云菴䕡是也(䕡誤閭)韓詩
及三蒼說悉云蓷益母(脱蓷字詩監本誤信)茺蔚一名益母(茺蔚上衍)
(益母二字下衍也字)說文云菸&KR1430;也(&KR1430;監本誤緌毛本誤□)以暵爲菸也(上當)
(脱故字)
兔爰
序音義樂沈音岳又音洛注同(案毛氏居正云音岳誤注誤汪後可知不出)
疏鄭公子忽爲質於周(下及平二字左傳無)秋又取成周之粟(粟左)
(傳作禾)鄭伯禦之(四字原文在上王以諸侯伐鄭下)
一章有兔節箋有所躁蹙也(躁釋文作操)音義操七刀切(橾誤)
(躁)
疏尚庶至之事○易云庶幸也(易下當脱繫辭註三字)以傳言尚
無成人爲者(爲者字誤倒)
罹憂吪動○皆釋詁文(吪爾雅作訛)
二章有兔節音義罦音俘(俘宋刊本作浮)
疏中施罥以捕鳥(罥誤骨)
三章有免節音義罬郭徐姜雪姜穴二切(脱二字案毛氏居正云姜)
(當作章)
葛藟
序疏九族至之親○已之女子子適人者(脱女子二字)母女
昆弟適人者(下脱與其子三字)明在九族中九族不得但施於
同姓(脱中九族三字)鄭駁云玄之聞也(脱上三字聞誤問)明不得與父
兄爲異族(脫得字)則三族不當有異姓(脱不字則衍文)禮雜記下
緦麻之服不禁嫁女娶婦(脱上四字婦誤妻已上從左傳疏挍)
二章終遠節傳王又無母恩(下釋文有也字)
三韋緜緜節音義爾雅夷上洒下不漘(不誤水郭云不發聲疏云不蓋)
(衍字)郭云形似累兩重甑上大下小(重衍字下四字見釋畜註兩監本誤雨)
疏不行者蓋衍字(行字衍)
采葛
二章疏釋草云蕭萩(萩誤荻下同)然後爇蕭合馨香(禮記爇作焫同)
(如悦切馨香作羶薌註羶當爲馨聲之誤也)
大車
一章大車節音義萑音佳(隹誤佳)
疏大車至不敢○如菼草之色(下衍○)畏子大夫之政(畏監)
(本誤男)
大夫至决訟○菼鵻釋言文(鵻爾雅作騅)還服其本服(脱下服字)
菼薍至如鵻○衣則畫繪爲之裳則刺繡爲文(之當文字誤繡)
(誤綉綉他候切非刺繡字也後放此)毳畫虎蜼(蜼誤雉)絺刺粉米無畫也(絺鄭)
(註作希讀爲絺)五采備謂之繡(采誤色)
二章大車節音義璊說文作&KR2615;云以毳爲罽也(&KR2615;仍作璊誤罽)
(說文作&KR1455;)解此璊云玉頳色(赬說文作䞓)禾之赤苗謂之虋言玉
色如之(脱言字禾誤木虋誤璊)
三章音義壙苦晃切(苦誤古案毛氏居正云葛生詩音曠當從二音)
疏榖生至爲一○爲宫室辨外内(脱爲字)
丘中有麻
一章丘中節音義埆苦角切(苦誤若)此從孫義而誤耳(下脱)
(處昌慮切朝直遥切治直吏切一十二字)
彼留節音義將王申毛如字(王誤主)
疏留大至所治○非人力爲之丘(力字爾雅無)定本云丘中
墝埆遠(案釋文埆疑衍字)
二章丘中節箋云言子國使丘中有麥(云言字監本誤倒)
三章音義玖說文紀又切(案說文作舉友切集韻並收)
疏留氏至遺已○正謂朋友之身也(也監閩本作○疑並衍)
鄭緇衣詁訓傳第七○音義至桓公之子武公滑
突(滑年表同世家作掘)前莘後河(原文四字在右洛左濟上莘誤華下並同案王伯厚)
(詩地理考云莘莘國也郡縣志故莘城在汴州陳留縣東北三十五里古莘國)在滎陽宛
陵縣西南(滎監本下誤從木)
鄭譜
又爲幽王大司徒(又下衍云字)問於史伯曰(史監本誤吏)
君若以周難之故寄帑與賄(帑國語作孥下同)奉辭罰罪(罰罪國語)
(作伐辠)依疇歴華(國語疇作㽥華或作莘誤也韋昭曰華國名史記正義故華城在鄭州管城南)
(三十里)
桓公從之言然之(一本無言然之三字)
卒取節疏公誠居之虢鄶之民皆公之民也(脱上二之字)桓
公曰善云云東徙其民於洛東(脱徙字曰誤臣)故傅會爲此說
耳(傅監本誤傳)是其子男之國(是其二字誤皆)故昭十六年云云斬
之蓬蒿藜藋而共處之(昭誤桓藋誤翟)是桓公寄帑之時(桓公毛本)
(誤桓王)食溱洧焉(鄭語作主芣騩而食溱洧)居溱洧之地(地鄶譜作間)鄭祝
融之墟(墟左傳作虚凡經傳墟字放此)
武公節疏案左傳及鄭世家云云(及毛本誤又)子文公踕立
(踕左傳作捷)宜是初年事也(年監本誤田)鄭於左方中(方監本誤六)鄭
答趙商云云(趙商詩譜序疏作張逸未知孰是)後人不能盡得其次第
(脱次字第監本作弟古同)
緇衣
序疏緇衣至功焉○而善於其卿之職(善誤美)
父謂至其宜○因民常而施十有二教焉(因民常三字約經文)以
樂禮教和(脱禮字)則民不偷(偷經作愉音偷)則民不暴(暴經作虣)
一章疏緇衣至粲兮而言予爲予授云云非民所能
改授之也(予授誤子授改授誤改受)
緇黑至之位○又再染以黑(下脱則爲緅又復再染以黑九字)即士冠
禮云云素韠是也(即誤卿韠從革旁作俗字)
緇衣至弁服○事在君所斷之(事當自字誤)
適之至采禄○適之往也(適之字誤倒)粲餐釋言文(餐監本誤從米)
卿士至飲食○内路寢之裏(路誤朝)
將仲子
序將仲子刺莊公也(案襄二十六年左傳音義云將仲子兮本亦無兮字此依詩序案此)
(則序有兮字明矣今無者脱也)
箋生莊公及弟叔段(段誤叚後同不出)
疏莊公至驕慢○繕甲兵(甲兵字毛本誤倒)是謂共城大叔(六字)
(疑衍文)大叔于田序曰(于毛本誤於)
一章將仲節箋仲初諫曰(諫誤請)
疏里居至木名○杞枸檵(檵誤從糸旁作)木理微赤(脱木字)
祭仲至除之○哀二十年左傳云(二十字誤倒)不請公子吕
矣(矣疑衍或然字之誤屬下句)
懷私至得從○懷與安實敗名病大事(案敗名二字出左傳病國語作)
(疚)
三章將仲節傳園所以種木也(種監本作樹)彊韌之木(韌釋文作)
(忍)音義依字木旁作刃(刃誤刀木疑韋字誤)案(糸)旁刃(糸誤絲)
叔于田
一章疏叔大至里塗○丰曰俟我乎巷(丰誤毛)
洵信至又仁○洵信釋詁文(洵爾雅作詢)
三章疏郊外至乘馬○夾轅兩馬謂之服馬(脱夾字)皆是
人事而言(是疑自字誤)
大叔于田
一章疏驂之至中節○此經止云兩驂(止監本誤正)
狃習○狃忕前事復爲也(忕誤伏)
二章疏叔于至送忌○此叔能磬騁馬矣(此毛本誤比)言欲
疾則走欲止則住(住誤往)
兩服至次序○雁行者與之並行差退(脱下行字雁行曲禮註作肩隨)
三章乘鴇音義依字作鴇(鴇當從馬旁作)
抑釋節音義櫝丸蓋也杜預云櫝丸箭筩也(監本丸誤九筩誤䇶)
(後櫝誤犢)
疏叔于至弓忌○乘一乘之鴇馬(上乘字誤秉)
慢遲罕希○以慢悞者必遲緩(慢誤惰)
掤所至弢弓○明上句言覆矢可知矣(明監本誤名)
清人
序疏清人至是詩○不能以理廢退(理當禮字誤)
一章清人節音義旁王云彊也(彊誤疆)
二矛節音義矛吳揚云云謂之鉇(鉇方言作鍦案鉇鍦皆鉈俗字晉書丈八)
(鉈左右盤即此也)郭音巨巾切(巾誤中)
疏清邑至介甲○旁旁然不得已(傳作傍傍音同)
二矛至畫飾○酋近夷長也(近毛本誤短也彼註作矣)攻國之兵用
短守國之兵用長(用考工記作欲)
二章清人節傳麃麃武貌(武衛碩人疏引作盛)
三章左旋節箋中軍謂將也(謂誤爲)音義抽說文作搯云
抽刃以習擊刺也(搯誤䧟抽刃說文作拔兵刃)
疏左旋至容好○註云左陽也(左誤右)
左人至在左○箋以左右爲相敵之言(下衍○)鄭邱緩爲
右(丘誤兵)置耒耜於車右與御者之間(脱與字)
羔裘
一章疏緇衣至畏之○經云羔裘如緇衣者(如當知字誤)
彼其節音義稱尺證切(尺毛本誤天)
遵大路
序下缺疏(疑脱漏)
一章無我節音義寁市坎切(案毛氏居正云帀坎切作市誤)
疏遵循至袪袂○說文摻字參此音反聲訓爲歛也操
字喿此遥反聲訓爲奉也(說文摻字存考奉也今說文作把持也字下疑並脱從字)
(二聲字疑衍案魏了翁答張洽云魏晉間避曹操諱改操爲摻又徐錯任江左秘書時吳淑爲挍理古樂府有)
(摻字淑多改爲操徐鍇曰非可一例若漁陽摻者所鍳切三撾鼓也古歌云邊城晏開漁陽摻黃塵蕭蕭白日)
(暗見天中記)則袂是袪之本(本毛本誤木)
二章音義魗本亦作(旁誤從欠)
女曰雞鳴
一章疏此大至留色○士者男子之美號(美當大字誤)
明星至色時○羣臣别色始入(别禮記作辨)說文云繳謂生
縷也(縷誤爲䋲二字繳說文作□)
二章弋言節音義肴本亦作殽(殽監本誤教)
疏言我至肴也○葱渫處末(渫禮記作㳿避唐誤故也註㳿烝葱也音以制切)
三章疏雜佩至之類○玉藻說佩有黝珩(黝珩記作幽衡註幽讀爲)
(黝黑謂之黝)諸侯佩山玄玉(侯記作公)士佩瓀玟(下衍玉字註瓀玟石次玉者)
謂納衆玉與珩上下之間(與當於字誤)
贈送至之歡○俱辭不言來客非異國至(俱客當但容之誤)又
稱臣無境外之交(又下疑有脱字)一食再饗(一經文作壹凡引周儀二禮放此)
問遺○衛侯使以弓問子貢(貢左傳作贛)即出已之意施遺
前人(意疑惠字誤)送之與别其實一也(與别疑小别之誤)
有女同車
序疏有女至刺之○北戎伐齊(伐誤侵)獲其二帥(帥誤師)今
以君命奔齊之急(以誤之)人其謂我何(人左傳作民)何必實賢
實長也(實字監本上誤責下誤貴)
忽鄭至立突○宋雍氏女於鄭莊公曰雍姞(姞誤始)
一章將翺節傳佩有琚瑀所以納間(間毛本誤問)
疏親迎至木槿○壻揖婦出門(案士昏禮無文孔君蓋依齊風著詩箋言之)
都閑○妖冶閑都(閑亦作嫻)
三章有女節音義字書作(通志堂本作)
山有扶蘇
一章山有節傳扶胥小木也(木監本誤未)音義䓿本又作
(脱又字䓿通志堂本作菡)萏本又作欿又作萏(欿案澤陂詩音義當字誤下萏字毛本)
(作含當或簡字誤見爾雅音義)倒都老切(案毛氏居正云都耄切作老誤)
疏扶蘇至其宜○反以喻不宜(喻監本誤噞)
二章山有節箋槁松在山上(槁誤橋監本疏内枯槁同)
疏松木至紅草○葉麤大而赤白色(麤字脱)
游龍至其所○此草直名龍耳(草誤章)非二人而已(二毛本誤)
(一)
人之至無實○於義雖通(雖當難字誤)
蘀兮
一章疏蘀槁至後和○十月隕蘀(隕監本誤賢)
狡童
序疏宋人誘祭仲而執之所立突(所疑使字誤)
褰裳
序音義本或作騫非說文云褰袴也(脱非字袴說文作絝)
疏褰裳至正已○故復言狂童之狂(復疑後字誤)
狂童至正之○於時諸侯信其争競(信當任字誤)
一章疏子惠至也且○故所思大國正之(正毛本誤止)
子者至告難○可知此子不斥大國之君者(可當何字誤)
言他至荆楚○此述鄭人告難之意耳(耳監本誤宜)
二章疏他士猶他人(士監本誤事)其卿三命(三誤二)
丰
序疏昏姻至之禮○我行其野傳云新特謂外昏爲婦
爲昏也(爲婦當謂婦誤下當脱家字傳誤箋)
二章子之節音義堂並如字(並當毛字誤)梱本亦作閫(脱亦字)
疏昌盛壯貌○主人升堂西面賓升堂北面(二堂字經文無)
三章衣錦節箋褧禪也(襌毛本誤禪下並同)
叔兮節音義易以䜴切(案疏解變易之易此疑誤)
疏褧襌至纁衻玄女次䊷衣纁衻(䊷經作純)女從者畢袗
(袗誤衿)
東門之墠
序音義壇(誤墠)
疏故名曰爲刺也(名當皆字誤)
一章東門節傳男女之際近而易(而易字案疏當是後人增入)音義
蒨草也後篇同(脱同字)町又徒冷切(冷誤泠)茅貌交切(下脱又音)
(妺蒐所留切爲難乃旦切易以豉切下同一十八字)
疏東門至在阪○異姓主名治際會(治誤洽)
二章疏栗行至踐淺○踐淺釋言文(踐爾雅作俴)
子衿
序刺學校廢也(校毛本誤挍下並同)世亂則學校不修焉(世亂字誤倒釋)
(文云)音義戶孝切(戶誤力)左傳云(上脱鄭國謂學爲校六字)沈音教(下脱校正)
(音教四字)
疏鄭國至道藝○鄭人游於鄉校(下左傳有以議執政四字)
一章疏青衿青領○衣眥謂之襟(眥誤皆下同)
二章青青節音義瓀本又作瑌(瑌通志堂本作碝同監本誤堧)
三章挑兮節音義挑說文作&KR2093;(&KR2093;誤從文下作)行不相遇也(行誤)
(達)
揚之水
一章無信節音義迋求往切(往誤狂)
出其東門
序疏公子至各一○而轘高渠彌(轘誤)與之盟而赦之
(赦誤舍)
一章出其節箋如其從風東西(下南北二字案疏無疑衍)
疏思不至救急○非已一人所以救恤(以當可字誤)
縞衣至相樂○青黑曰綦(曰誤白)
縞衣至綦文○則詩人爲詩(則疑以字誤)
二章出其節疏闉曲至喪服○闉闍城曲重門謂闉爲
曲城(案說文城曲作城内謂疑是字誤)釋草又有荼萎葉(荼爾雅作蒤)六月
云白旆央央(案央讀如英監本作英英誤)皆白常白旂素甲(旂誤旗)
野有蔓草
序疏毛以爲君之潤澤不下流二章首二句是也(爲誤謂二)
(章誤下章)
一章疏零落至夫家○靈作零字(疑有脱誤)地官媒氏有其
事(案經云中春之月司男女之無夫家者而會之)鄭以仲春爲婚月(婚誤媒)
野有蔓草二章章六句(二章誤三章)
溱洧
一章秉蕳音義字從艸(艸誤草草古皂字)
女曰節註觀於寬閒之處(閒誤從日下同)
且往節音義訏况于切(于毛本誤干)
維士節音義(謔許略切勺時灼切芍藥韓詩云離草也言將離别贈此草也二十四字脱)
疏溱與至勺藥○士曰已觀乎(乎當矣字誤)
蕳蘭○蘭當爲王者香(下衍草字)但廣而長節(脱但字)
洵信至則往○洵信釋詁文(洵爾雅作詢)故以女勸男辭(以疑)
(爲字誤)
二章瀏其音義瀏清貌力尤切(瀏誤流貌誤也案說文作力久切集韻兩收)
齊雞鳴詁訓傳第八(詁監本誤誥)音義在禹貢青州岱
嶺之隂(嶺鄭譜作山)
齊譜
齊者節疏古而無死其樂如何(如左傳作若)季萴因之(萴誤蒯下)
(同)薄姑氏因之(薄左傳作蒲下同古通)
周武節疏其先祖嘗爲四岳(嘗誤世)尚其後苗裔也(苗監本誤)
(苦)當有聖人適周周以興(脱以字)師尚父謀居多(下衍難字居誤)
(君謀監本誤甚毛本誤堪)封師尚父於齊都營丘(世家無都字丘監本誤斤)公侯
田方百里(脱田字)臣瓚曰(曰誤案)而當周夷王之時(脱當字)殺
胡公而自立(脱自字)都治臨淄(淄世家作菑下毛傳及漢志同)仲山甫徂
齊(當作王命仲山甫城彼東方)古者諸侯之居云云(脱之居二字)自武公
九年厲王之奔止自胡公之所殺爲十八年(武公誤武王下自字)
(當是誤)
周公節疏四百里納粟(經文無納字下句同)五千里爲界(界誤疆)甸
服於周爲王畿(於誤此下侯服下脱於周二字)而已周禮擬之(已當以字誤)
武王周公封云云至同上公封也(二十四字疑誤衍下自此至奄君名也百)
(六十九字疑在下成王節疏内)在禹貢青州岱山之隂(上脱○)疏濰水出
今琅邪箕屋山(漢志無屋山二字)淄水出泰山萊蕪縣原山(原誤)
(從水)
其子節疏與吕伋王孫牟云云(伋誤汲下同左傳作級世家一作及)以二
干戈(干監本誤十)亦未終於此官也(未下當脱必字)
齊之變風始作(之誤人)齊哀公烹於周(於公羊傳作乎)紀侯譖之
周(下脱一周字)詩人作刺(刺誤到)子成公說立(說世家作脱此依世本也)刺
哀公荒滛怠慢(案序無刺字)不斥言乎(斥毛本誤斤)昭暫若此復
何所疑(暫當晳字誤)何獨怪之耳(耳當耶字誤)
雞鳴
序疏故夫人興戒君子(夫人毛本誤大人)
一章疏夫人至禮敬○大師奏雞鳴於階下夫人鳴佩
玉於房中告去(階書傳作陛佩玉字誤倒)
二章東方節音義纚何霜綺切(何毛本誤笄)
疏東方至聽朝○皆云纚笄綃衣(綃經作宵註讀如綃)鞠衣告桑
之所服(告桑誤黃桑下告桑彼註作桑也)足知纚笄而朝君矣(而朝下當脱爲)
(朝二字)
三章蟲飛節音義薨(誤夢)
疏蟲飛至子憎○我是予之訓(予監本誤子)
蟲飛至無已○羽蟲三百六十鳳凰爲之長(爲誤謂六十監本誤)
(八十羽蟲大戴禮作有羽之蟲)
還
一章子之節音義峱山在齊地(脱地字)
三章疏狼其子獥(獥監本誤從彳)
著
一章俟我節箋謂所以懸瑱者(懸釋文作縣後並同)音義瑱吐遍
切紞都覧切(八字脱)
疏俟待至象瑱○俟待釋詁文(俟爾雅作竢)吾慭置之於耳
(脱慭字)其又以規爲瑱(規誤繩)
我嫁至而云○亦每門而揖(脱門字)非爲瑱耳(非下疑脱謂素二字)
瓊華至之服○士佩瓀珉(下玉字禮記無珉作玟司)案瑱之所用其
物小耳(小毛本誤下)不應以石飾象其爲一物(其當共字誤)
尚猶至似瓊○尚謂尊尚此物所爲飾也(所疑以字誤爲毛本誤謂)
而云玉之瑱兮(兮當作也下同)箋既言人君以玉(玉毛本誤王)
二章俟我節箋青紞之青(下毛本衍也字)
疏玉人云天子用全(全誤金)
東方之日
一章疏東方至不明○日之旦明未高(未毛本誤木)明其無
所告訴(監本明字闕)
東方未明
序疏號令至刻者○故夏官序云云挈讀如絜髮之絜
(序下當脱官字二絜字誤挈案賈氏公彦云絜髮取詩總角之晏毛傳云總角結髮絜即結之義也)
一章東方節音義倒都老切(案毛氏居正云都耄切作老誤)
疏上曰至曰裳○以裳爲衣今上者在下(今疑令字誤)
挈壺至始入○羣臣當以失晚復恐後期(當以疑)别色始
入玉藻文(别禮記作辨)
三章折柳節音義藩方元切(下脱又作蕃任音壬下同八字)
疏柳柔至於朝○瞿瞿爲良士貌(脱一瞿字)凡喪懸壺以代
哭者(脱者字)夜則火視刻數也(脱火字)漏刻之箭晝夜共百
刻(上刻字衍)歴言晝夜考以昏明爲限(考疑者字誤)日不見之漏
四十五刻(下當有日短者日見之漏四十五刻日不見之漏五十五刻二十字乃誤脱一行也)
辰時至莫晚○夙早釋詁文(詁誤注)
南山
序箋及嫁公謫之(謫釋文作讁)乘公而搤殺之(釋文無公字)音義
拉音郎答切(郎誤即)
疏南山至去之○亦猶魯桓不禁使之至齊(猶當由字誤)
襄公至去之○拉幹而殺之(拉公羊傳作搚同路合切)不書即位文
姜出故也(書傳作稱)經書三月夫人遜于齊(三月誤二月遜經作孫音同)
其言遜于齊何(脱于齊二字)於會防之下言齊意也(下誤正齊意出)
(於齊侯意毛本誤同)
一章疏雄狐至如狐○其可耻惡如狐貌以狐比之(貌疑)
(故字誤)
二章疏葛屨至之道○竒天數矣(疑)云其數竒(疑)諸侯
一娶九女以下(孔君以意引之與原文不次)不見傅姆不下堂(姆傳作母音同)
女子十年不出傅姆教之(禮記無傅字下句約記文)大夫妻爲姆(上彼)
(註有選老二字)由襄公與文姜云云(由當猶字誤)又襄公止從文姜
耳(從誤復)
三章既曰節箋何復盈從令至于齊乎(令毛本誤命)
疏蓺麻至鞠止○何爲又使窮極邪意而至齊乎止(止誤)
(上)
蓺樹至得麻○故云蓺猶樹也(猶字傳無)
取妻至謂告○故云議於生者卜於死者以足之(足監本誤)
(兄毛本誤見)故齋戒以告鬼神(齋記作齊凡經傳齋字同)故受其禮於禰
廟也(脱禰字)
鞠窮○釋言文(鞠爾雅作鞫)
鞠盈至魯桓○釋詁文(文誤云監本四章疏内同)
甫田
一章無田節音義莠羊九切(四字當在田字音下)
疏甫大至能獲○上地家百畝(畝經作畮下同)
二章無思節音義怛旦末切(末毛本誤未)
三章傳婉孌少好貌(貌毛本誤倪)音義總本又作摠(又毛本誤文摠)
(監本仍作總誤通志堂本作摠)
疏婉孌至弁冠○故爲弁冠也(爲當謂字誤)猗嗟頎若抑若
者皆然耳之義(頎誤頂抑誤言)
盧令
序音義噣本亦作濁(濁仍作噣誤)
疏畢噣至繳射○釋天云噣謂之畢(噣爾雅作濁下註同)
一章疏盧田至令然○韓國盧天下之駿犬也東郭逡
天下之狡兔也(脱下也字國策韓國作韓子駿犬作疾犬)韓子盧逐東郭逡
遶山三越岡五(脱子逡二字遶山云云原文作環山者三騰山者五)免極於前犬
疲於後(疲原文作廢)
三章其人節音義偲說文云強力也(脱力字)
疏則與子母之環文當異(文疑又字誤)鋂環也(案說文作鋂大鎻)
敝笱
序疏齊人惡君而復惡文姜(文監本誤又)
一章疏敝笱至如雲○齊子文姜初歸於魯國止(止誤正文)
(字監本闕)
鰥大魚○子思歎曰魚貪餌以死士貪禄以亡(案孔叢作鰥雖)
(難得貪以死餌士雖懷道貪以死禄)
鰥魚至婉順○里革斷其罟而棄之曰魚禁鯤鮞(里誤星鮞)
(誤鱬)箋以一鰥若大魚(一疑爲字誤)且魴鯤非極大之魚(鯤當鱮字)
(誤)
二章敝笱節音義鱮象呂切(鱮誤鱗)
疏今定本云所使止於義是也(止誤出)
三章疏今其上下相充也(今當令字誤)唯唯至不能制也(一十)
(九字係音義當在上箋下誤入疏)
載驅
序音義播波佐切(案毛氏居正云尚書舜典盤庚播字有上去二音合通用)
疏故猶端○爲無嫁之頭緒(爲當謂字誤)此亦謂無禮義之
頭緒也故盛服而與妺通滛也(上也字當衍文)
一章載驅薄薄(驅毛本誤馳)
疏薄薄至羽飾○說文云鞹革也(說文作去毛皮)輿革前謂之
鞎後謂之茀(鞎誤艱下同鞎胡根切茀爾雅從竹)巾車掌王后之五輅(五誤)
(車輅經並作路)
二章魯道節音義豈開改切(案毛氏居正云在誤改弟字有二音則豈字亦有二)
(音以在字有上去二聲故也青蠅詩豈弟亦當作兩音)
疏四驪至盛也○夏官校人云云(校毛本誤挍)
此豈至明也○與上古文相通也(古疑衍字)
三章汶水節音義湯失章切(失監本誤夫)
猗嗟
一章抑若節傳揚廣揚(上揚字監本誤埸)
疏猗嗟至臧兮○抑然而美者(脱抑字)
猗嗟至長貌○史記云云頎然而長是之爲長貌也(之當)
(頎字誤頎史記作幾音祈)
二章儀既節箋正所以射於侯中者(射疑)士二正(二誤出疏)
疏猗嗟至甥兮○猗嗟此莊公(目)上之名(嗟監本誤差)
二尺至曰甥○總齊國爲信(信當言字誤)此爾雅之明文未
學者之所及(未學當末學誤)
正所至之子○射人以射法治射儀(儀誤義)糝七十豻五
十(糝誤槮經作參豻作干註參讀爲糝糝雜也雜侯者豹鵠而麋飾下天子大夫也干讀爲豻豻侯者豻鵠)
(豻飾也)量侯道者各以弓爲度(量衍字各字脱度誤量)司裘掌大射
之禮(裘誤衣)有正者無鵠者無正(無鵠下當脱有鵠二字)
三章疏猗嗟至亂兮○其射即貫習爲之兮(即當則字誤)
禮射至之亂○初使三耦射之而未釋獲(三毛本誤二)
齊國十一篇三十四章(三十監本誤二十)
十三經注疏正字卷十一
