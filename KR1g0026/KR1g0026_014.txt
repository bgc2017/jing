十三經注疏正字卷十四
山東按察使沈廷芳撰
詩
毛詩小雅鹿鳴之什詁訓傳第十六○音義歌詩
之作非止一人(詩誤詠)
小大雅譜
小雅節疏杜伯射宣王於鎬(鎬國語作鄗)京兆槐里縣(京兆當作)
(扶風)
始祖節疏夏凡四百四十年(漢志作四百三十二歲案通鑑夏一十七世共四百)
(五十九年)
文王節疏大雅以盛爲王(王疑主字誤)而詩主相反者(主疑正字)
(誤)
小雅節疏此又觧小雅此篇之意(此篇疑次篇誤)可王之事繼
之(可王當武王之誤)萬物盛多人民能孝(能毛本誤忠)此卽爲國之
政(卽疑旣字誤)文王率諸侯云云而朝聘於紂(於傳作乎)容有鄰
國之聘客也(容毛本誤客)多在武王成王時作也(成王毛本誤文王)
又大雅生民下及卷阿(又字一本無疑衍監本脫下字)疏華黍言與上
同(言當亦字誤)南山有臺樂得賢者(者序作也)由夷萬物之所生
各得其宜(所衍字)此五篇樂與萬物得所更相互見(樂字下當)
(脫得賢二字)公劉云云則歌在行葦假樂之前也(歌疑次字誤)旣
醉云云亦不廢在生民之前也(廢疑)卽小雅皆武王之詩
云云(卽疑旣字誤)服虔之誤違詩之文先毛之旨(誤當說字誤先當失)
(字誤)
傳曰節疏中候曰昌受命發行誅(中候誤申侯)
其用節疏因言用樂之事(因監本誤用)大夫稱鄉得不以用
之鄉飲酒(疑)乃下管新宮三終(儀禮無下字)若然小雅之爲
天子之政諸侯得用之者(之爲疑亦爲之誤)
何者天子饗元侯歌肆夏合文王(上脫○何監本誤向)疏肆夏天
子所以饗元侯也(肆夏左傳作三夏)使臣不敢及(傳無使字)君之所
以貺使臣敢不拜貺(貺魯語作況古通)由此三傳論之天子食
元侯歌肆夏也(三傳當二傳誤食當饗字誤)始作未必先擊鐘以奏
之(未當樂字誤)互言之故知歌肆夏也(知疑云字誤)兩君相見歌
大雅合小雅(案儀禮註作諸侯相與燕升歌大雅合小雅)
天子諸侯燕羣臣及聘問之賓云云(及誤乃)疏其實饗中
以兼下就(以疑巳字誤)詩爲樂王者盡用之(樂下當脫章字)又與天
子燕羣臣及聘問之賓同(又誤文)明上取下就亦宜同矣
(明下當脫天子二字)合鄉樂者禮輕者可以逮下(脫可以二字)自由尊
卑之差(卑誤用)其實國與臣饗燕皆有(與當於字誤下國君與臣同)箋
云飲之而有幣酬(下當脫幣也食之而有幣侑幣也侑幣一十二字)聘禮曰公
於賓再饗一燕(案經云壹食再饗又云燕無常數此云一燕疑誤)鄉飲酒燕禮
並註云鄉飲酒升歌小雅禮盛者可以進取云云(案燕禮無)
(此註而云並註者謂取燕合鄉而並註於鄉飲篇也)彼以燕禮云云工歌鹿鳴合
鄉樂(工疑同字誤)若舞則酌(見燕禮記酌記作勺)大夫之奏肆夏自趙
文子始(自記作由)
大雅民勞小雅六月之後皆謂之變雅(下之字衍文)疏雨無
正云云則是流彘之後(是毛本誤事)論怨嗟小故爲次焉(怨嗟)
(當惡差之誤)而小雅有箴規誨刺其事有漸(下矣字當衍文)故終以
斯干考室云云(干毛本誤年)褒姒烕之(烕呼說切滅也毛本誤滅)故士以
盛隆爲大雅政治爲小雅(士當主字誤)瞻卬云亂生婦人(約經)
(文)
問者節疏若在成王詩中則學者之知由管蔡而作(之疑)
(衍字)鄭志之說則異於此者(者當鄭字之誤屬下句)
又問曰小雅之臣何以獨無刺厲王(以誤也)
鹿鳴之什疏以什共車必克(共誤其)知以非者以南陔等
六篇云云(知以下當脫下字)咨者無紙皆用簡(咨當古字誤)況不滿
十篇明無所用於之什也(於之字毛本誤倒)
鹿鳴
序疏鹿鳴至心矣○大夫爲賓(見燕禮記下若與四方之賓云云同)故鄉
飲酒宴禮註云云講道修政之樂歌是也(政誤德宴當從監本作燕)
非於臣子欣樂之義(欣監本誤所)故序以燕因之(因疑)
飲之至侑幣○欲用深安賓也(用誤其)饗禮云凖此(云疑亦字)
(誤)君不親食使大夫朝服致之以侑幣(君經作若)饗謂亨大
牢以飲賓(亨音烹古烹字誤作享)
一章呦呦節音義樂又音洛(洛毛本誤樂)
疏呦呦至周行○故嘉賓皆愛好我(我毛本誤義)示我以先
王至美之道也(下脫○)
苹藾蕭○莖似箸而輕脆(脆誤肥)
示當至是用○朝無不賢之臣故所饗燕而樂之也(所疑)
(為字誤)非直燕曰話言而已(曰當日字誤)
二章我有節傳是則是傚(傚毛本誤倣)
疏蒿菣○香中灸啖者
視古至甚明○目視物與示傍見(與疑作字誤)幼子常視無
誑(無記作毋)視諸衿鞶(見士昏禮記)至旅酬之禮而語先王之道
也(禮疑時字誤)說文訓爲薄也(訓誤酬)定本作愉者(愉者疑偷字之誤)
四牡
序疏故文王所述其功苦以勞之(所疑為字誤)
一章四牡節音義倭遲韓詩作倭夷(案漢地理志右扶風郁夷縣師古註)
(云小雅四牡之詩曰周道倭遲韓詩作郁夷字言使臣乘馬行於此道是倭字當郁字誤也)
疏騑騑至世法○以此勞使臣之辭(此毛本誤比)車馬之容
騑騑翼翼(容少儀作美騑騑作匪匪註美當作儀字之誤也匪讀如四牡騑騑之騑)文王率
殷之叛國以事紂(率傳作帥)舉中以明上下(中毛本誤衆)
思歸至王事○采其勤苦王事(王毛本誤工)
二章疏又曰釋幣于行遂受命乃行(乃行聘禮作遂行疏節引經文嫌與)
(上句遂字相複故易為乃且以包使者受命以下等事也)
三章翩翩節音義鵻音隹本又作隹栩況甫切(隹並誤佳況毛)
(本誤兄)
疏翩翩至將父○亦先勞而後息寧可辭乎(辭監本誤亂)
鵻夫不○鵻其夫不舍人曰鵻一名夫不(一名誤名其夫不爾雅作)
(鳺鴀)某氏引春秋云云(某氏案左傳疏作樊光)祝鳩卽鵻其夫不孝
故爲司徒郭璞曰今䳕鳩也(脫卽其二字孝誤者䳕誤鵓)
五章疏豈不至來諗○鄭以箋備(以疑義字誤)
諗念至不至○資於事父以事君而敬同(案經文此句在愛同句下)
敬以尊愛爲親(為當以字誤)
諗告至其情○言使臣勞苦思親謂君不知(謂毛本誤為)
皇皇者華
序音義不辱命也一本作不辱君命(脫也字)
一章駪駪節箋懷和爲每懷也(和誤私疏並同)
疏每雖懷和○下章傳云雖有中和(下誤而)
春秋至所及○晉語姜氏云云駪駪征夫(駪駪晉語作莘莘)況
其縱欲懷安將何及矣(矣誤乎)西方之書有之曰懷與安
實病大事(曰誤云病晉語作疚)鄭詩之旨吾從之矣(從之矣晉語作其從之)
下復觧傳中和謂忠信(謂誤爲忠毛本誤中)使與上介衆介總戒
敇之(戒毛本誤介)案聘禮謂使者受命于君(謂疑為字誤)
二章我馬節音義駒音俱本亦作驕(脫亦字音俱下衍恭侯切三字)
疏我馬至咨諏○如汙物之被洗濯(汙監本誤汗)
忠信至爲諏○唯難一事杜爲患難(事當字字誤)才當爲事
(才誤身)
三章載馳節音義易夷豉切(夷誤以)
五章我馬維駰(駰毛本誤絪)
疏中和至其事○言雖得此於忠信之賢人者(下當有脫文賢)
(字脫)箋以破和爲私(以疑己字誤)但毛傳質略事之久遠(之疑又字)
(誤)
常棣
序疏常棣至棣焉○上四章言兄弟光顯云云(章誤句)至
此上論兄弟之親(疑之親監本誤由親)飫以非常事(以下疑脫圖字)
周公至親之○此自周公之事(自疑是字誤)捍禦侮莫如親
親(禦侮下傳有者字)此序言閔管蔡之失道故作常棣(下之意二字疑)
(衍文)
一章常棣節箋不當作柎(柎誤從手旁作下並同)音義爾雅云唐
棣栘(唐毛本誤常)棣作栘者非(非誤亦)
疏常棣至光明○與此唐棣異木(與此當誤倒)
聞常至爲今○管蔡之事以次而爲(下四字疑為已往三字之誤次監閔)
(本作是)
三章疏脊令至永嘆○對之唯長嘆而已(之誤也)
脊令至急難○脊令雝渠釋鳥文也(脊令爾雅作䳭鴒)何知不
正以在原喻在急難(下而已二字疑衍)
四章兄弟節音義牆本或作墻(墻當依通志堂本作廧)
疏兄弟至無戎○言兄弟之恩過於朋友也(於毛本誤與)云
良朋者以大名言之(大毛本誤人)論語云云亦其朋者也(朋者)
(也疑同志者誤)
五章音義定本作切切偲偲然(案疏切切二字疑衍文)
疏兄弟之多則尚恩(多疑間字誤)
六章疏飫私至之飫○飲非公朝私飲酒也(私下衍飫字從爾雅)
(疏校)周語云王公立飫(云誤有)皆脫屨乃升堂(乃升堂經作升就席)
私者至爲公○王公之有飫禮將以講事成章(章誤禮)飫
以顯物燕以合好(下以字誤則)王與族人燕則尚毛(族人傳作親戚)
則宗婦内宗之屬亦從后於房中(后毛本誤後)
孺屬至尚毛○公與族人燕則以齒(記無人字)謂以髮鬢為
坐(彼註作謂以須髮坐也)
七章妻子節箋好合志意合也(志誤至)音義應應對之應
(脫一應字)
兄弟節傳翕合也(合誤如)
疏王與至房中○自宗婦者謂同宗卿大夫之妻也(自疑)
(其字誤)齊侯使諸姜宗婦來送葬(送誤會)是王同姓之女名
爲内宗也(為毛本誤謂)宗子將有事則族人皆侍(次句誤族人者入侍)
醉而不出是媟宗也(媟傳作渫)族人皆侍終日(日誤曰)祭巳而
與族人飲(下衍也字祭字脫從儀禮經傳通解校)宗子以與族人燕飲於
堂(脫以字)明宗婦亦主婦燕之可知也(主誤王)故族人在堂
宗婦在房也(宗誤室)
八章宜爾節音義帑經典通爲妻帑字今讀音奴子也
(妻帑之帑當作孥奴子二字誤幷為拏)
疏帑子○秦人歸其帑書曰予則帑戮汝(秦人誤秦伯尚書帑作孥)
伐木
一章疏伐木至且平○以喻朋友旣自勉勵(旣毛本誤卽)必
志意和且功業平(下脱○)
丁丁至驚懼○則本是其鳥云云(本誤木)顒顒卬卬(卬卬誤卭)
(卭)
丁丁至言之○禮記註士之子食禄不免農(見内則及少儀註)
不可以理論也(論毛本誤諭)言嚶嚶兩鳥鳴者(脱鳴字)
二章疏許許至曰湑○明在阪伐之爲聲而有柹也(柹毛)
(本誤栜)逆解下文用草者用茅也(茅毛本誤茆)爾貢苞茅不入
(苞左傳作包)
羜未至仁者○同姓小國則曰叔父異姓則曰叔舅(儀禮)
(國作邦異姓作其異姓小邦)王者之後稱公大國稱侯(下皆千乘三字非公羊傳)
(文)異姓謂之伯舅(下東西二伯四字非記文疑衍)禮記註云牧尊於大
國之君云云(禮記二字當衍文)昔伯舅太公右我先王(右誤佐)周
公亦是分陜之伯(陝誤陜)叔父陟恪在我先王之左右(恪毛)
(本誤怙)而周公之國故擊繫伯禽(擊疑誤衍)王曰父義和(義誤羲)
幷及大夫士云云(脱士字)
有酒至飲酒○燕禮記云其牲狗(脱燕字)
陳其至食禮○上大夫八簋(八誤六)若日食特牲者二簋
(日誤曰)上肥羜釃酒爲燕禮(為毛本誤謂)凡饗食供食米(脫上食字)
推此明以兼有饗矣(以疑亦字誤)
三章民之節音義訕所諫切(所誤於)
坎坎節音義蹲七旬切說文云士舞也(七誤毛案說文無士字)
疏伐木至湑矣○欲令族人以不解(以當無字誤)
兄弟至之黨○此言兄弟父舅二文(下文總上二字當在兄弟之下)妻
之父爲㛰兄弟壻之父爲姻兄弟(爾雅妻之父作婦之黨壻之父作壻之黨)
反可至弟乎○定恨作限(當恨定本作限之誤)
酤一宿酒○箋以經傳無名一宿酒爲酤者(名毛本誤明)故
易之爲酤買也(易監本誤亦)
爲我至樂已○以樂由己而故作也(故作疑倒)冕而總干(干監)
(本誤于)
伐木六章章六句(案朱子從劉氏之說改為三章是矣然序疏云燕故舊卽二章卒章上二)
(句是也謂伐木許許釃酒有藇伐木於阪釃酒有衍燕朋友卽二章諸父諸舅卒章兄弟無遠是也又云二章)
(卒章所陳皆為燕食然則此詩本三章先儒亦本無六章之說其云六章章六句者直傳寫相沿之誤耳又疏)
(中通釋經文必於每章之末今此疏通釋經文凡分三節則此篇本為三章章十二句明矣)
天保
序箋臣亦宜歸美于王云云以答其歌(答監本誤各下疏答報字誤倒)
音義下下俱戸嫁切註下下及下臣同(註下下脱一下字案毛氏居正)
(云俱戸嫁切誤上當音去聲謂謙下也下當音上聲謂臣下也註下下亦然臣下當去聲)
疏言天保神佑福禄所鍾(佑監閩本從示旁)而已此爲答上篇
之歌者(已當以字誤)此鹿鳴至伐木於前(此疑置字誤)
二章天保節箋受天之多禄(禄毛本誤福)
三章如川節疏此言至高大○積者以遺人當米粟者
有限(積及當米粟者有限七字疑衍)
四章吉蠲音義舊音圭(圭誤堅)
疏春曰至曰烝○更名春祭曰祠(脱祭字)然王者因革與
世而遷(然疑以字誤)要亦所改有漸(亦誤以)
先公至諸盩○以周之所追太王以下(追下疑脱王字)
五章羣黎節疏言法效之(效誤效)
六章如月節音義恆本亦作絙(絙通志堂本及監本並作緪)
疏如月至或承○如日月之上弦(日當衍字)
月上至就明○集本定本絙字作恆(集本當集註之誤後並同)
采薇
序疏采薇六章章八句(八誤六)後人歌因謂本所遣之辭
爲歌也(上歌字疑衍)出車序云勞還帥(帥序作率)
文王至息之○周正月丙子愬(愬當朔字之誤)若對作止之柔
在作後矣與鄭脆脕同也(止當言字誤脕毛本誤晚)
一章疏莫晚至其心○將使一勞久逸暫費永久寧(下久)
(字當衍文)歲暮言歸已期久矣(已期字疑誤倒)
二章采薇節音義或作早晚字非也(非毛本誤北)
疏聘問○故歸箋云小聘問
三章采薇節音義少詩照切忍音刃
疏十月至爲陽○實無陽而得陽名者(無誤隂)爲其嫌于
无陽也故稱龍焉(脱也字龍誤陽)知與此異(知監本誤如)
四章戎車節音義業又魚及切(魚毛本誤焦)
疏彼爾至三捷○故將帥之車(故下疑脱言字)故以車名爲華
貌(疑)
君子謂將率○王追賜之以大路以行(左傳作賜之大路使以行)
三有至戰也○榖梁拘人民驅牛馬曰侵(案傳拘作苞驅作毆)公
羊稱觕者曰侵精者曰伐(脱二曰字)賊賢害民則伐之(民誤仁)
三者之外仍有攻取襲克圍滅入之名(攻誤故入誤人)
五章駕彼節傳腓辟也(辟釋文作避)箋言戎車者云云(戎誤我)
四牡節音義彆說文方血切(疏作方結切案毛氏居正云當作滂血切今說文無)
(此字存考)
豈不節箋誠日相警戒也(日誤曰音義同)
疏腓辟○左傳云公族者公室之所庇蔭是也(約左傳文公族)
(誤公室)
象弭至魚皮○今以爲弓鞬步乂者也(為下衍可字)經年海
水將潮(脱將字年監本誤云)氣自相感也(監本脱氣字)
弭弓至矢服○左不攻於左汝不能恭命(能衍字)但巧者
作器因物取用(取疑致字誤)以弓必須骨故用滑象(滑象當象骨之)
(誤)夏官司弓矢職曰仲秋獻矢服(弓矢誤弓人經文仲作中服作箙)是
矢器謂之服也(謂毛本誤為)
六章疏昔我至我哀○楊柳依依然(監本脱然字)事得還返
(疑)
我來至反時○正本無役字(正本當定本誤)
出車
序疏出車至八句○作出車詩者勞還帥也(脱者字)
遣將至其義○雖三章三輩别行(三章誤二章)慮有驚急復
且停住也(驚疑警字誤)
一章召彼節音義裝側郎切(郎誤良)
疏我出至棘矣○知自急難欲疾趨之(自當事字誤)
出車至牧地○雖言數在牧(數疑衍字)不卽以在廐之馬駕
戎車者(戎毛本誤我)
僕夫御夫也○周禮戎僕掌御戎車(御經作馭下御夫御貳車並同)以
此云謂之載矣(謂之誤維其)
二章我出節音義屬音燭致也(脱致字)
彼旟節音義旆蒲貝切(貝誤具)
疏我出至況瘁○卽就於郊牧之車設此旐(卽毛本誤旣)于
此菑畝(此毛本誤比下此及下傳二本誤並同)
龜蛇曰旐(下脱○)大司馬序云(序下疑脱官字)二十五人為兩(二十誤一)
(十)野謂公邑大夫建旐者(建註作載)百官卿大夫載旟者(脱下)
(三字)
旆旆旒垂貌○定本云旆旆旆旒垂貌(脱一旆字)
三章疏王命至于襄○其所建旂旐鮮明央央然(旂誤於)
於是是而平除之(當衍一是字)
四章昔我節箋其間非有休息(非毛本誤未)
五章喓喓節音義興許譍切(譍誤膺)
六章春日節音義卉許貴切(案毛氏居正云說文卉許韋切當作二音通用)
疏春日至于夷○及所獲之衆以此而來(及所監本誤又多)
杕杜
一章有杕節音義(睆華板切字從白或作目邊蕃音煩一十四字脱)
女心傷止(女監本誤汝)
二章疏則時未黃落猶憂愁也(猶疑巳字誤)
三章檀車節音義幝車敝也(說文作車弊皃)
疏陟彼至不遠○謂之父母也已尊之又親之也(也當者字)
(誤)
杞非至君子○故爲託采以望君子(采下當脱菜字)
四章疏會人占之○卽與士冠禮筮日云云(日誤曰)
魚麗
序疏内謂至歌之○言時已太平可以作頌(已毛本誤以)時
雖太平猶非政洽(洽監本誤治)
一章魚麗節音義鯊字亦作鯋(脱字字鯋誤魦)獺又佗末切(末誤)
(未)麛本或作麑(麑誤霓)
疏罶曲至所然○凡以薄取魚者名爲罶也(取魚爾雅註作為魚)
(笱)鱨一名揚今黃頰魚是也(脱揚今二字)魚身形厚而長(魚毛)
(本誤角)徐州人謂之揚黃頰通語也(原本作江東呼黃鱨魚一名黃頰魚)陸
璣疏云云(疏誤註)又云斧斤入山林無不誤字也(誤字二字當誤)
(倒)獸蟄伏豺食獸(下獸字監閩本作禽)亦謂獺聚其魚以祭先(謂毛)
(本誤為)鳩化爲鷹而罻羅設(而罻羅設王制作然後設罻羅)罻捕鳥網(網說)
(文作网)差可爲恐盡物以長飬之故也(疑有脱誤)士不取麛卵
(取麛誤麛不)自然不得匝也(自疑日字之誤屬上句)
酒美至又多○言且多文承有酒之下(下三章二字當衍文)下章
皆叠上章句末之字謂之爲物(謂之疑故知誤)
二章疏若作鯇又與舍人不異(不誤有從爾雅疏校)
南陔白華華黍
箋此下非孔子之舊(此誤而從鹿鳴之什疏校)音義孔子刪定在三
百一十一篇内(在誤有)
疏乃迹其所用亡之早晚(所用下當脱與字)笙入堂下磬南北
面立歌南陔白華華黍(脱立字磬誤鼓歌經文作樂案燕禮作奏詩譜序疏同則歌當)
(為奏)故知戰國及秦之世而亡之也(秦監本誤奏)又解爲亡而
義得存者(為疑詩字誤)各置於其篇亡此三篇之序無時可
屬(亡疑首字誤時當詩字誤或詩字在篇之下則亡字不誤)而鄉飲酒之禮註皆云
今亡(之當燕字誤)爲記註時就盧君耳先師亦然(耳衍字)旣古
書義又當然(當邶風燕燕疏作且)禮樂之書稍稍廢棄(脱一稍字)
南有嘉魚之什詁訓傳第十七○音義自此至菁
菁者莪六篇(至監本誤下)
序音義樂又音岳(岳誤樂)
一章疏江漢至篧也○郭璞曰今魚罩(案爾雅註作今捕魚籠也)
烝塵至至誠○鄭欲烝爲久(鄭欲下疑脱訓或解字)又云塵然猶
言久然爲如也(然下疑脱一然字或然為二字衍文)故云人將俱往是衆
可知(故云二字疑在可知下)皆出經重罩而求也(求當來字誤)
君子至位者○君子斥成王(斥誤謂)則神祇祖考安樂之
矣(序無則字矣序作也)故賢者歸往之(之箋作也)
三章南有節音義纍本亦作虆(虆仍作纍誤)
疏南有至綏之○甘瓠之草得上而纍蔓之(而毛本誤面)
鄉飲至我安○按鄉飲酒燕飲而安之(下五字當衍文)燕禮司
正洗角觶南面坐奠于中庭(脱角字及坐字)
南山有臺
序箋闕疏(疑脱漏)
一章疏臺夫須萊草○臺所以禦雨是也(雨傳作暑)今兖州
人蒸以爲茹謂之萊蒸(蒸並誤烝)若欲顯其高大草木則是
禆益之言不端矣(之下疑脱資字不下疑脱一字)
四章南山節音義檍音憶(憶毛本誤意)
五章南山節疏枳枸來巢(枸文選作句)
樂只節疏耉面如凍梨(脱如字)
由庚崇丘由儀
序箋云云燕禮又有升歌鹿鳴下管新宫(見記毛本箋誤疏又有誤)
(有所)無以知其篇第之意(意誤處從疏挍)
蓼蕭
序疏蓼蕭至四海○意中國有聖人盍往朝之(盍誤遠從韓詩)
(外傳挍)
九夷至五長○雒師謀我膺註皆與此同(雒誤維)爾雅惟
有其數耳(誤爾雅雖有與周皆兩數耳從周禮疏校)武王勝殷巢伯來朝(上四)
(字係洪範序疏此本之而言也)禹會諸侯于塗山執玉帛者萬國(毛本于誤)
(干玉誤王)
一章旣見節音義朝見直遙切下賢遍切下燕見同(一十)
(三字脱)
疏蓼彼至處兮○言爲天子所保(子疑下字誤)
蕭蒿至露貌○蕭萩也(萩誤荻下同)下章瀼瀼泥泥(章毛本誤草)
蕭香至賤者○爇蕭合馨香(爇記作焫馨作羶薌註羶當為馨聲之誤也)
三章旣見節音義易夷豉切(䜴監本誤政)
四章疏鞗轡至曰鸞○轡靶勒(勒誤也)駟驖箋云(驖誤從金下同)
此說至云然○故知說天子之車飾也(說毛本誤飾)從六服
諸侯尚有車迎(從當彼字誤)若四方之賓公迎之于大門内
(案燕禮記作若與四方之賓燕則公迎云云)案大行人上公之禮云云(之禮誤九)
(命)諸侯以七爲節立當前疾(疾誤侯鄭司農註前疾謂駟馬車轅前胡下柱垂地)
(者)
湛露
序疏蓼蕭序不云天子(脱不字)而皆首章見天子云云(皆當)
(衍字)
一章湛湛節箋其儀有似醉之貌(儀誤義從疏校)
疏夜飲至渫宗○故言私燕也(私燕字誤倒)旣侍其賓然後
得燕私(旣本作已賓誤宗私字脱)燕私者何也祭巳而與族人飲(脱也)
(祭巳三字)飲而不醉是不親醉而不出是不敬(不敬經傳通解作渫宗也)
(上句亦有也字)
天子至燭焉○此天子於諸侯之儀(儀誤義)宵則庶子執
燭于阼階(下脱司宫執燭于西階上八字)
二章疏夜飲至不成○桓公賢敬仲之故云云(約杜註義)
四章音義陔字亦作祴(祴誤械)
疏其實至陔節○奏陔賓取所執脯以賜鐘人(賓誤夏取字衍)
彤弓
序音義愾說文作鎎(鎎誤餼)
疏彤弓三章章六句(三章毛本誤二章)
諸侯至征伐○諸侯賜弓矢然後專征伐(王制無專伐二字)則
獻於王(下脱王字)將賞則加膳(傳作將賞為之加膳)王饗醴命晉侯宥
(饗傳作享宥作侑)
一章疏大設禮而饗之(下脱○)
彤弓至言我○但唐大者是其體強弱之名(名上疑脱異字)爲
其體同異未聞(為其字當誤倒)王以有功者受彤弓(下彤弓二字當衍)
蓋亦當唐大乎(下當脱則玈弓三字)準之周禮非甚差也(甚疑其字誤)
言者至反入○故知言者謂王策命也(策命字誤倒)則受出
藏之乃反入者(則當知字誤)
大飲至早朝○周語曰王饗有體薦云云(語見左傳宣十六年作周)
(語誤)
二章疏右之至之謂○筵前受爵反位(反誤及)興取肺坐
絶祭嚌之(嚌誤齊)是言之可以明主之獻賓(言之當右之誤)
三章疏又曰主人盥洗(盥洗二字誤倒)醻導飲(飲誤引導傳作道)
菁菁者莪
序音義菁菁者莪(監本脱一菁字毛本脱者字)下幷註同(幷誤並)
疏樂育至官之○興立小學云云名曰秀士(約王制文)命鄉
論秀士升之司徒曰選士(鄉誤卿士誤官)升之於大學(記作而升之學)
(下升於大學無大字)
一章疏菁菁至有儀○又君子能飬材與官(又疑言字誤)
莪蘿蒿○釋草云莪蘿(下蒿也二字衍)莪蒿也一名蘿蒿(下衍也字)
葉似邪蒿而細又可蒸食(脱食字似誤以葉監本誤菜)
三章旣見節箋五貝爲朋(章愷之曰案漢書當作二貝為朋言五者字之誤也正義)
(似曲說)
疏古者至得意○牡貝么貝(么當作幺下同)大貝云云直錢二
百一十文(漢志無錢字下同)二貝爲朋(貝志作枚下同)不成貝寸二分
(成志作盈)故知古者貨貝焉(貝毛本誤具)
四章汎汎節傳載沈亦浮(浮誤沈)
六月
序音義從此至無羊云云(一十五字係釋文誤入箋)缺苦悅切(苦誤若)
疏鹿鳴言和樂且耽(耽經作湛)其戎夷則小雅無其事(夷毛本誤)
(狄)言周室微而復興(室毛本誤至)若將帥之從王而行則君
統臣功(帥誤師)何嘗假稱王命始還師也(嘗毛本作常疑當字誤也)
一章六月節音義今人食邊作(當字誤)
玁狁節音義熾尺志切(尺誤反)
疏六月至王國○以匡正王之國也(下脱○)
六月至弁服○春官車僕掌戎路之倅云云屛車之倅
(倅經作萃註猶副也七内切屛作苹註猶屛也)此五者皆兵車所謂五戎也(謂誤)
(設)又以爲衣裳(脱裳字)春秋晉郤至云云(春秋下當脱傳曰二字)周
禮云韋弁皮弁服皆素裳白舄(案韋弁以下係鄭志答趙商問見屨人疏云周)
(禮誤也)幅有屬者以淺赤韋爲弁(者毛本誤也)韋弁韎韋之弁
(韎韋誤韎韐)以皮弁衣用白布(脱下三字)其餘軍士之服(餘毛本誤飭)
二章疏物毛至用師○夏官校人云(校毛本誤校)以言閑之
是以先閑習(以先字疑誤倒)
四章織文節箋織幑織也(幑釋文作徽)音義左傳云蒨茷是
也(蒨傳作綪)一曰旆與茷古今字殊(茷毛本誤從&KR3210;)
元戎節箋鉤鞶(釋文作鉤股)
疏玁狁至啟行○故以當合征之(疑以故合當征之誤)
焦穫至玁狁○周有焦穫(穫爾雅作護)今扶風池陽縣瓠中
是也(扶風案漢志當作馮翊)
鳥章至旐者○正知隼者(正監本誤王)
織幑至著焉○屬謂幑織也(織周禮註作識下及儀禮註並同)事名號
者幑織所以顯别衆官(脱者幑二字官彼註作臣)樹之於位朝者各
就焉(彼註無者字)赬末長終幅(赬經作䞓)半幅一尺終幅二尺除
去降直是銘長三尺也(半誤牢終誤綘降直疑綘旒誤案士喪註一尺二尺論幅廣此)
(引以計銘長三尺未詳下縿長一尺旂長二尺合之得三尺此云長三尺又似不數縿者俟考)竹杠長
三尺(杠誤杖)以其幑雖短之今小(今疑令字誤)帥謂軍將至伍
長(伍誤五下同)謂卿大夫菜地之臣(菜當作采)鄉以州名(鄉誤卿下同)
鉤鞶至未聞○鉤讀如婁頷之鉤(讀如二字衍)
五章戎車節音義佶又其吉切(吉毛本誤佶)
疏言逐出之而已○采芭出車皆言執訊獲醜(采誤菜)
六章来歸節音義飲於鴆切註同(下脱炰白交切又甫交切八字下鯉音里)
(三字衍)
疏吉甫至孝友○亦所以爲美也(亦毛本誤得)
采芭
一章薄言節傳宣王能新美天下之士(下監本誤子)
方叔節疏薄言至鞗革○謂已和耕其田(田毛本誤用)以興
須人爲軍士(須人字監本誤倒)方叔旣率士衆(士監本誤十)
芑菜至用之○田耕二歲新成柔田(二歲誤一歲)箋解采之
新田云云(采誤菜)
宣王至盡起○唯田與追寇竭作(追寇經作追胥)
奭赤至樊纓○金路無鍚(鍚誤金錫字)
二章約軝錯衡(軝誤軧下並同案軧丁禮切大車後也)音義瑲徐七羹切
(案毛氏居正云叱誤七)
服其節音義煌音皇(煌皇字誤倒)纁衍字(字誤也)
疏軝長至文衡○軝長轂也(說文作軝長轂之軝也)
朱芾至劣矣○斯干箋曰天子純朱(箋誤傳)皆朱芾據天
子之服言之也(皆當此言二字之誤)一命緼韍黝珩(黝記作幽註幽讀為黝黑)
(謂之黝珩作衡下同)彼云又累一命至三命而止(云疑文字誤)
命服至衣裳○凡兵事韋弁(下脱服字)周禮註云韋弁素裳
(註誤志)
三章鴥彼飛隼(鴥誤下並同)
顯允節音義闐徒顛切長張丈切下之長同(一十二字脱)
疏鴥彼至闐闐○以此勁勇之征伐故方叔臨視之(下行)
(字疑衍文之字下當脱衆字)
隼擊至之鳥○說文云隼鷙鳥也(云誤曰案說文鷂鷙鳥也隼字下無文)
鉦以至動之○鉦鐃也似鈴(似毛本誤以)鐲鉦也鉦鐃也(脱下)
(鉦字)
春秋至禮一○釋天云云(天誤文)是反爲尊卑也(反為字當誤倒)
四章戎車節音義嘽徐音他(他誤也)
疏五官至之老○曲禮下文也(案記云五官之長曰伯自稱於諸侯曰天子之)
(老)是時方叔爲五官之伯故稱(下當脱老字)
車攻
序音義三蒼云械總名也說文云無所盛曰械(三誤王案說文)
(作有盛為械無盛為器此疑誤或曰下脫器有所盛曰五字也)
疏案王制註云以爲武王因殷之地中國三千海隅五
千(云當衍字海隅五千約註義下海隅萬里同)則厲王之末當城壊壓境(壊誤)
(壤)
二章傳田者大艾草以爲防(艾誤芟下艾草艾蘭並同從釋文校)音義槸
何魚了切門中闑(了誤子闑通志堂本作臬)之左者之左(上之字誤入)綏
本亦作緌而佳切(緌仍作綏誤隹誤佳)甫田舊音晡(晡誤浦)
疏田車至行狩○言旣會諸侯又與田也(下脱○)
甫大至之道○萊芟除可陳之處(萊誤乘)以北百步爲二
表又北百步爲一表(一表疑三表誤)彼言叙和出(敘誤人)以教戰
之時直言建旌後表之中(中監本誤來)旣陳車驅卒奔(車驅下誤)
(衍車字)必舉此綏爲表(下當脱者字)以葛覆質爲槸(槸傳作)昆蟲
未蟄不以火田(以誤出)自焚所芟之草非故火田獵(故當放字)
(誤)大田萊山田之野(案經作大田獵萊山田之野及澤野此約經文)
三章疏之子至于敖○則之子斥宣王爲異耳(斥毛本誤斤)
之子至有聲○大司馬云云羣吏選車徒(選經誤撰)則有司
謂羣吏有事者(謂毛本誤為)
四章疏駕彼至有繹○而服赤芾金舄之飾(飾監本誤芾)
諸侯至曰同○舄有三等赤舄爲上(赤誤金)時見者言無
常期(脱言字)諸侯有不順服者王將有征討之事(脱順字討誤伐)
王爲壇亦合諸侯以命政焉(脱亦字)
五章决拾節音義佽說文子利切(案今作七四切)
射夫節音義柴說文作㧘士賣切(案今作前智切)
疏决拾至舉柴○若以射之而不中者(以疑已字誤)
佽謂至相得○各其力之所便(各下當脫以字)又弓矢之各有
安危調之使相得(上之字疑衍)
旣同至積禽○禮射不主皮(案鄉射記下有主皮之射者勝者又射九字)
六章疏四黃至如破○則如椎破物能中而駃也(駃疑駛字)
(誤)
御者之良○駟驖云云(驖誤鐡下箋字誤刻隂文)而設文有意(意當異字)
(誤)
七章徒御節傳射右耳本次之(射當為逹出箋)射左髀達于右
&KR1950;爲下殺(髀釋文作脾)音義膘三蒼云小腹兩邊肉也說文
云脅後髀前肉也(三蒼誤王蒼案說文膘作敷紹切云牛脅後髀前合革肉也)或又
作&KR1950;(&KR1950;通志堂本作䯚)髃謂肩前兩乳骨(乳誤間從公羊音義校)自左膘
射之達于右腢(腢彼註作髃)脾本又作髀方爾切(又誤文案毛氏居正)
(云當作旁爾切)
疏蕭蕭至不盈○言以相警戒也(以疑衍字)
徒輦至力取○地官鄉師云云(地誤也)司馬法曰輦有一
斧一斤一鑿一梩一鋤(脱曰及一鋤三字)是會同田獵人輓輦
以徒行也(脱同字)聲而疊之故箋反其言美之(聲疑申字誤故箋二)
(字疑在申字上)乾足以爲豆實(足疑之字誤)
八章之子節傳有善聞而無諠譁之聲(諠釋文作讙)箋去榖
七里(去監本誤云)音義本亦作問(下脱去起吕切四字)
吉日
序疏時述此慎微接下二事者(時當特字誤)
一章疏吉日至羣醜○是田禱之故也(田疑由字誤)
維戊至禱獲○馬祖天駟(駟毛本誤賜)
二章獸之節音義麀音憂(上脱差初宜切又初佳切八字)麋鹿羣口相
聚也(也說文作皃下脱牝頻忍切徐扶盡切又扶允切一十二字)麇俱倫切(下脱牡音茂三)
(字)
漆沮節傳從漆沮驅禽而至天子之所(至誤致)
疏吉日至之所○至於田所而又有禽獸(又有疑大有之誤)以
相發明也(下脱○)
外事至差擇○言此者上章順剛之類(此毛本誤比)
鹿牝至衆多○則傳本作麌字(麌當作噳)
麕牡至言多○麕牡麌牝麜(麜毛本誤麋)麀鹿麌麌(下麌字監本誤)
(麜毛本誤麋)由麇之相類又承麕牡之下(麇之當麇麋之誤麕誤鹿)傳訓
祁爲大(大毛本誤太)且釋獸有麎之名(麎誤麌)
三章瞻彼節音義麎何止尸切(止監本誤上)
儦儦節音義表嬌切(毛本嬌字闕)
疏趨則至曰友○一人行則得其友(一人誤二人)
驅禽至天子○駟驖箋云奉是時牡(驖誤鐡是時經作時辰)或令
左驅令左(上令左二字疑在右之誤)
四章旣張節音義兕本又作□(□誤光)
疏饗醴至飲酒○是饗有醴者天子之飲酒(之字誤在飲酒下)
十三經注疏正字卷十四
