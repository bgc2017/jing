三正考春秋類
提要
(臣)等謹案三正考二卷
國朝吳鼐撰鼐字大年無錫人乾隆丙辰進士
官工部主事春秋以周正紀時原無疑義至
宋儒泥行夏之時一言遂是非蠭起明張以
寧著春王正月考李濂著夏周正辨疑而經
義始明鼐復取兩家之說節其繁冗益以近
儒所論補所未備駁胡氏蔡氏改月不改時
及諸儒時月俱不改之說以明左氏王周正
月之旨辨證極有根據其中三正通于民俗
一條所引陳廷敬蔡德晉諸說於三代諸書
所紀年月差互之處一一剖其所以然更足
以破疑似之見雖篇帙無多而引證詳明判
百年紛紜轇轕之論于經學實深有功焉乾
隆四十四年三月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
三正考改時改月圖
夏正建寅商正建丑周正建子秦正建亥及太初正
歷之後追改秦歷原委合為一圖
子月夏十一(仲冬)商十二(季冬)周正(孟春)秦二(仲春)(太初歷改為秦十一月)
丑月夏十二(季冬)商正(孟春)周二(仲春)秦三(季太初歷改為春秦十二月)
寅月夏正(孟春)商二(仲春)周三(季春)秦四(孟夏)(太初歷改為秦正月)
卯月夏二(仲春)商三(季春)周四(孟夏)秦五(仲夏)(太初歷改為秦二月)
辰月夏三(季舂)商四(孟夏)周五(仲夏)秦六(季夏)(太初歷改為秦三月)
巳月夏四(孟夏)商五(仲夏)周六(季夏)秦七(孟秋)(太初歷改為秦四月)
午月夏五(仲夏)商六(季夏)周七(孟秋)秦八(仲秋)(太初歷改為秦五月)
未月夏六(季夏)商七(孟秋)周八(仲秋)秦九(季秋)(太初歷改為秦六月)
申月夏七(孟秋)商八(仲秋)周九(季秋)秦十(孟冬)(太初歷改為秦七月)
酉月夏八(仲秋)商九(季秋)周十(孟冬)秦十一(仲冬)(太初歷改為秦八月)
戌月夏九(季秋)商十(孟冬)周十一(仲冬)秦十二(季冬)(太初歷改為秦九月)
亥月夏十(孟冬)商十一(仲冬)周十二(季冬)秦正(孟春)(太初歷改為秦十月)
