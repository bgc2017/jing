詩經疏義會通卷十五元朱公遷撰
都人士之什二之八
彼都人士狐裘黃黃其容不改出言有章行歸于周萬
民所望(叶音亡)
賦也都王都也黃黃狐裘色也不改有常也(如色温貌恭之)
(類)章文章也周鎬京也○亂離之後人不復見昔日
都邑之盛(謂之彼都人士則非今此都邑之人矣)人物儀容之美(輯錄輔氏)
(曰容則德之符也言則德之𤼵也容言如此則其德可知)而作此詩以歎惜之也
○彼都人士臺笠緇撮(七活反叶租悅反)彼君子女綢(直留反)直
如髮(叶方月反)我不見兮我心不說(音悅)
賦也臺夫(音扶)須也(輯錄陸氏曰莎草也可以為蓑笠)緇撮緇布冠也
其制小僅可撮其髻也(輯錄王氏曰臺笠緇撮在野與衆皆作之服)君子
女都人貴家之女也綢直如髮未詳其義然以四章
五章推之亦言其髮之美耳(綢直言其多而不曲局也但如字不可曉耳或)
(云如字當作其字)
○彼都人士充耳琇(音秀)實彼君子女謂之尹吉我不見
兮我心苑(音愠)結(叶繳質仄)
賦也琇美石也以美石為瑱尹吉未詳鄭氏曰吉讀
為姞(其入聲)尹氏姞氏周之昏姻舊姓也人見都人之
女咸謂尹氏姞氏之女言其有禮法也(輯錄疏云尹氏周之舊族)
(也姞與周室為昏姻也世貴舊姓昏連土室家風不替故有禮去也)李氏曰所謂尹吉
猶晉言王謝唐言崔盧也(輯錄王王導族謝謝安族王有太原琅琊二宗琅邪)
(為盛山東顯族土門崔岡頭盧皆為時所稱也)苑猶屈也積也
○彼都人士垂帶而厲(叶落蓋反)彼君子女卷(音權)髮如蠆(初邁)
(反)我不見兮言從之邁
賦也厲垂帶之貌卷髮鬢傍短髮不可斂者曲上卷
然以為飾也蠆螫(音釋)蟲也尾末揵(音虔)然(輯錄揵舉也)似髮
之曲上者邁行也蓋曰是不可得見也得見則我從
之邁矣思之甚也
○匪伊垂之帶則有餘匪伊卷之髮則有旟我不見兮
云何盱(喜俱反)矣
賦也旟揚也盱望也說見何人斯篇○此言士之帶
非故垂之也帶自有餘耳女之髮非故卷之也髮自
有餘耳言其自然閒美不假修飾也然不可得而見
矣則如何而不望之乎
都人士五章章六句(一章專以男子言二章以後兼男子婦人言)
終朝采綠不盈一匊(弓六反)予髮曲局薄言歸沐
賦也自旦及食時為終朝綠王芻也(輯錄爾雅鄭樵注藎草亦名菉)
(蓐)兩手曰匊局卷(音權)也猶言首如飛蓬也○婦人思
其君子而言終朝采綠而不盈一匊者思念之深不
專於事也又念其髮之曲局於是舍之而歸沐以待
其君子之還也(輯錄嚴氏曰菉易得之菜終朝采之而不滿兩手之匊憂思之心不在故)
(也婦人夫不在不為容飾髮久不櫛則曲局不舒展庶幾其夫之歸而沐望之之辭也)
○終朝采藍(盧談反)不盈一襜(尺占反叶都甘反)五日為期六日
不詹(音占叶多甘仄)
賦也藍染皂也衣蔽前謂之襜即蔽膝也詹與瞻同
五日為期去時之約也六日不詹過期而不見也
○之子于狩(尺救反)言韔(勑亮反)其弓(叶姑弘反)之子于釣言綸
之繩
賦也之子謂其君子也理絲曰綸○言君子若歸而
欲往狩耶我則為之韔其弓欲往釣耶我則為之綸
其繩望之切思之深欲無往而不與之俱也(輯錄輔氏曰狩)
(而韔弓釣而綸繩本非婦人之事望之切思之深設言其如此以見其欲無往而不與之俱是雖夫婦之)
(正情然使其形於言焉則怨曠甚)
○其釣維何維魴(音房)及鱮(音叙叶音湑)維魴及鱮薄言觀者
(叶掌與反)
賦也於其釣而有獲也又將從而觀之亦上章之意
也(輯錄孔疏上章兼有狩此偏言釣者因上章釣文在下接而申之)
采綠四章章四句(一章及期而將歸二章過期而不歸三章四章言歸則與)
(之偕行偕止也預言之也)
芃芃(蒲東反)黍苗隂雨膏(古報反)之悠悠南行召伯勞(力報反)
之
興也芃芃長大貌悠悠遠行之意○宣王封申伯於
謝命召穆公往營城邑故將徒役南行而行者作此
言芃芃黍苗則唯陰雨能膏之悠悠南行則唯召伯
能勞之也(此因所見而取人物各冇所天之意故以語相呼為興)
○我任(音壬)我輦(力展反)我車我牛(叶魚其反)我行既集蓋云歸
哉(叶將黎反)
賦也任負任者也(輯錄疏謂器物人所負持)輦人輓(音晚)車也牛所
以駕大車也集成也營謝之役既成而歸也(以此下四章觀)
(之當是作於功畢還歸之日)
○我徒我御我師我旅我行既集蓋云歸處
賦也徒步行者御乘車者五百人為旅五旅為師春
秋傳曰君行師從卿行旅從(輯錄春秋定公四年衛祝鮀曰嘉好之事云云)
○肅肅謝功召伯營之烈烈征師召伯成之
賦也肅肅嚴正之貌謝邑名申伯所封之國也在鄧
州信陽軍(輯錄今河南有鄧州及信陽縣是也)功工役之事也營治也
烈烈威武貌征行也(成者成其功也兵則武矣必召公督之而後功告成)
原隰既平泉流既清召伯有成王心則寧
賦也土治(去聲)曰平水治曰清○言召伯營謝邑相(去聲)
其原隰之宜通其水泉之利此功既成宣王之心則
安也(當時宣王以徹申伯土田為命故云然輯錄謝氏曰疆其土田事畢則原隰平矣治其溝洫事)
(畢則泉流清矣)
黍苗五章章四句(首章歸德於召公二章三章則城邑既成而徒役可歸也)
(四章歸功於召公五章則上田既治而王心可安也)
此宣王時詩與大雅崧高相表裏(輯錄許氏曰上公則)
(下說蓋申伯誠有功於天下而封之誠當矣故民雖勞無怨而且樂道其事也其未章既)
(喜謝邑之平治頌召伯之成功而歸重於王心之寧忘己之勞以奉其上惟欲得王心之)
(安爾此見忠實之情太和之氣象也)
隰桑有阿其葉有難(乃多反)既見君子其樂(音洛下同)如何
興也隰下濕之處宜桑者也阿美貌難盛貌皆言枝
葉條垂之狀○此喜見君子之詩言隰桑有阿則其
葉有難矣既見君子則其樂如何哉詞意大槩與菁
莪相類(此以可喜之物為喜見君子之興也詳見菁莪)然所謂君子則不知
其何所指矣(變雅中之君子必非在朝有位之人然詩無歎息招徕之意則又非棄而在野)
(者此則不可知也)或曰比也下章放此(以隰桑之阿難比君子容貌威儀之盛)
○隰桑有阿其葉有沃(烏酷反叶鬱縳反)既見君子云何不樂
興也沃光澤貌(以上二章言見君子而其心樂)
○隰桑有阿其葉有幽(叶於交反)既見君子德音孔膠(音交)
興也幽黑色也(桑極茂則綠深而似黑輯錄幽釋文於九反)膠固也(德音孔膠)
(言其德音之孚於人者無間也○此章見其可樂之實下章之誠愛亦本於此耳此章以可喜之物興可)
(喜之人比上二章小異)
○心乎愛(叶許既反)矣遐不謂矣中心藏之何日忘之
賦也遐與何同表記作瑕鄭氏註曰瑕之言胡也謂
猶告也○言我中心誠愛君子而既見之則何不遂
以告之而但中心藏之將使何日而忘之邪(輯錄許氏曰詩)
(人自道其愛賢之意如此)楚辭所謂思公子兮未敢言(輯錄九歌注曰懼其)
(瀆也)意蓋如此愛之根於中者深故𤼵之遲而存之久
也(此章極言既見之樂)
隰桑四章章四句(喜樂之意反覆道之如增釋吳師道曰一章其樂何二)
(章云何不樂三章德音孔膠四章中心藏之何日忘之一節深一節)
白華(音花)菅(音姦)兮白茅束兮之子之遠俾我獨兮
比也白華野菅也已漚(於候反漬也)為菅(輯錄孔疏漚之柔韌異其名謂)
(為菅因謂在野未漚者為野菅耳)之子斥幽王也俾使也我申后自
我也○幽王娶申女以為后又得褒姒而黜申后故
申后作此詩言白華為菅則白茅為束二物至微猶
必相須為用何之子之遠而俾我獨耶(宜相得而仄相遺可怨者)
(也輯錄朱子曰讀詩之法且如此章蓋言白華與茅尚能相依而我與子乃相去之遠何哉)
○英英白雲露彼菅茅(所莫侯反)天步艱難之子不猶
比也英英輕明之貌白雲水土輕清之氣當夜而上
騰者也露即其散而下降者也步行也天步猶言時
運也猶圖也或曰猶如也○言雲之澤物無微不被
今時運艱難而之子不圖不如白雲之露菅茅也(恩澤)
(宜降而不降可怨者也)
○滮(符彪反)池北流浸彼稻田(叶地因反)嘯歌傷懷念彼碩人
比也滮流貌北流豐鎬之間水多北流(輯錄滮當易皮休仄)碩
人尊大之稱亦謂幽王也○言小水微流尚能浸灌
王之尊大而反不能通其寵澤所以使我嘯歌傷懷
而念之也(恩澤宜通而不通可怨又可思也)
○樵(徂焦反)彼桑薪卬(五綱反)烘(火東反)于煁(市林反)維彼碩人
實勞我心
比也樵采也桑薪薪之善者也卬我烘燎也煁無釡
之竈可燎而不可烹飪者也(輯錄疏無釜之竈其上燃火謂之烘本為此竈)
(止以燃火照物若今火爐也)○桑薪宜以烹飪而但為燎燭以比
嫡后之尊而反見卑賤也(當以貴處我反以賤待我可怨又可思也)
○鼓鐘于宫聲聞(音問)于外念子懆懆(七到反)視我邁邁
比也懆懆憂貌邁邁不顧也○鼓鐘于宫則聲聞于
外矣(增釋金履祥曰宫中鼓鐘聲必外聞宫中嫡庶之亂外人豈不知哉)念子懆懆而
反視我邁邁何哉(情宜相通而不通如此可怨者也)
○有鶖(音秋)在梁有鶴在林維彼碩人實勞我心
比也鶖秃鶖也(輯錄埤雅曰鶖性貪惡俗呼秃鶖一名扶老狀如鶴而大長頸赤目其毛)
(辟水毒頭高八尺善與人鬭好㗖蛇)梁魚梁也○蘇氏曰鶖鶴皆以魚
為食然鶴之於鶖清濁則有間(去聲)矣今鶖在梁而鶴
在林鶖則飽而鶴則飢矣幽王進褒姒而黜申后譬
之養鶖而棄鶴也(貴賤易置處非其宜可怨又可思也)
○鴛鴦在梁戢其左翼之子無良二三其德
比也戢其左翼言不失其常也(輯錄通釋曰戢其左翼以相依於内舒其)
(右翼以防患於外此禽鳥匹偶並棲之常也)良善也二三其德則鴛鴦之
不如矣(宜有常性乃爾無常可怨者也)
○有扁(步典反)斯石履之卑兮之子之遠俾我疷(都禮反叶喬移)
(反)兮
比也扁卑貌俾使疷病也○有扁然而卑之石則履
之者亦卑矣如妾之賤則寵之者亦賤矣是以之子
之遠而俾我疷也(以貴從賤則貴者亦賤可怨又可思也)
白華八章章四句(此詩首章及五章七章疑當作興而集傳例以為比更詳)
(之○白華綠衣同一怨也綠衣能思古人以自處白華則未有聞也誠使處之有道寧不)
(能已申侯之亂乎然其專一之心則可取是以夫子錄之○增釋許氏曰全篇比體而四)
(六八章正比餘皆仄比一章言物必相須為用今王不然而棄我二章言天澤必普及微)
(物今王乃不圖其大者三章言小水潤澤尚能浸灌稻田有用之美物王之尊大反不能)
(施澤於所當施四章言物之貴者用之輕位之尊者降而賤五章言有感則必冇應今念)
(者固至而不見答六章言近惡而遠美七章言物皆常而王心無常八章言䙝於卑者身)
(亦自卑也)
緜蠻黃鳥止于丘阿道之云遠我勞如何飲(於鴆反)之食
(音嗣)之教之誨之命彼後車謂之載之
比也緜蠻鳥聲阿曲何也後車副車也○此微賤勞
苦而思有所託者為鳥言以自比也蓋曰緜蠻之黃
鳥(此微賤之比也)自言止于丘阿而不能前蓋道遠而勞甚
矣(此勞苦之云也)當是時也有能飲之食之教之誨之又命
後車以載之者乎(此則思有所託之意也○增釋吳師道曰大學引而云於止知其所)
(止雖曰斷章取義而實可以說此詩蓋徼賤勞苦而思有所託者謂緜蠻之黃鳥則止于丘阿得其所當)
(止之地矣我之道遠勞甚木知所止當是時有能飲之食之教之誨之而又命後車以載之者乎此則興)
(也下章豈敢憚行畏不能趨即承上章道遠勞甚而言不能前不能極即未知所止之意)
○緜蠻黃鳥止于丘隅豈敢憚行畏不能趨飲之食之
教之誨之命彼後車謂之載之
比也隅角(輯錄朱子曰丘隅岑鬱之處)憚畏也趨疾行也
○緜蠻黃鳥止于丘側豈敢憚行畏不能極飲之食之
教之誨之命彼後車謂之載之
比也側傍極至也國語云齊朝駕則夕極于魯國
緜蠻三章章八句(感慨期望之意仄覆道之)
幡幡(孚煩反)瓠葉采之亨(叶鋪郎反)之君子有酒酌言嘗之
賦也幡幡瓠葉貌○此亦燕飲之詩言幡幡瓠葉采
之亨之至薄也然君子有酒則亦以是酌而嘗之蓋
述主人之謙詞言物雖薄而必與賓客共之也
○有兔(它故反)斯首炮(白交反)之燔(音煩叶汾乾反)之君子有酒酌
言獻(叶虛言反)之
賦也有兔斯首一兔也猶數(上聲)魚以尾也毛曰炮(合其)
(毛而炮之也)加火曰燔亦薄物也獻獻之於賓也
○有兔斯首燔之炙(音隻叶陟略反)之君子有酒酌言酢(才洛反)
之
賦也炕(音抗)火曰炙謂以物貫之而舉於火上以炙之
酢報也賓既卒爵而酌主人也
○有兔斯首燔之炮(叶蒲候反)之君子有酒酌言醻(市周反)之
賦也醻導飲也(輯錄朱子曰主人酌以獻賓曰獻賓酢主人主人又自飲而復飲賓曰醻)
(其主人又自飲者是導賓使飲也但賓受之却不飲奠於席前)
瓠葉四章章四句(嘗之之云總言之也獻酢酬則以次而詳言之也四章皆)
(物薄而意厚輯錄陳定宇曰燕飲之禮在誠不在物此聊舉一二以見其微薄謙詞爾燕)
(飲之詩有盛言其豐者魚麗是也有謙言其薄者此詩是也)
漸漸(並士銜反下同)之石維其高矣山川悠遠維其勞矣武人
東征不遑朝(叶直高反)矣
賦也漸漸高峻之貌武人將帥也遑暇也言無朝旦
之暇也將帥出征經歷險遠不堪勞苦而作此詩
也(輯錄歐陽氏曰漸漸高石悠遠山川序其所經歷險阻遠道之勞耳)
○漸漸之石維其卒(在律反)矣山川悠遠曷其沒(叶吳)矣武
人東征不遑出矣
賦也卒崔嵬也謂山巔之末也曷何沒盡也言所登
歷何時而可盡也不遑出謂但知深入不暇謀出也
○有豕白蹢(音的)烝涉波矣月離于畢俾滂(普郎反)沱(徒何反)
矣武人東征不遑他(湯何反)矣
賦也蹢蹄烝衆也離月所宿也畢星名豕涉波月離
畢將雨之驗也(輯錄埤雅豕喜雨胡庭芳曰畢星好雨月水之精也)○張子曰
豕之負塗曳泥其常性也今其足皆白衆與涉波而
去(水濯其足故白)水患之多可知矣(輯錄此與上文將雨之驗意不同)此言
久役又逢大雨甚勞苦而不暇及他事也(輯錄嚴氏曰豕性負)
(塗常時雖白蹢者亦汙今羣然涉水濯其塗而見白是久雨亭潦多故也亭潦尚多雨歇未久而月離畢)
(則又將雨矣不遑它事惟雨是憂耳)
漸漸之石三章章六句(一章則起兵在道而無休息之期二章則懸軍)
(入險而無出險之計三章則以持戈執戟之勞有沾體塗足之苦是以智慮廢而憂患專)
(也)
苕(音條)之華(音花)芸(音云)其黃矣心之憂矣維其傷矣
比也苕陵苕也本草云即今之紫葳蔓生附於喬木
之上其華黃赤色亦名凌霄(輯錄芸者黃之盛也)○詩人自以
身逢周室之衰如苕附物而生雖榮不久故以為比
而自言其心之憂傷也
○苕之華其葉青青(子零反)知我如此不如無生(叶桑經反)
比也青青盛貌然亦何能久哉
○牂(子桑反)羊墳(扶云反)首三星在罶(音柳)人可以食鮮(息淺反)
可以飽(叶袖苟反)
賦也牂羊牝羊也墳大也羊瘠則首大也罶笱也罶
中無魚而水静但見三星之光而已○言饑饉之餘
百物彫耗如此苟且得食足矣豈可望其飽哉
苕之華三章章四句(一章二章見國勢不可久三章見民命不可全)
陳氏曰此詩其詞簡其情哀周室將亡不可
救矣詩人傷之而已
何草不黃何日不行(叶戶即反)何人不將經營四方
興也草衰則黃將亦行也○周室將亡征役不息行
者苦之故作此詩言何草而不黃何日而不行何人
而不將以經營於四方也哉
○何草不玄(叶胡勻反)何人不矜(古頑反韓詩作鰥叶居陵反)哀我征夫
獨為匪民
興也玄赤黑色也既黃而玄也無妻曰矜言從役過
時而不得歸失其室家之樂也哀我征夫豈獨為非
民哉(首章則怨國之多事此章則怨已之無家)
○匪兕(徐履反)匪虎率彼曠野(叶上與反)哀我征夫朝夕不暇
(叶後五反)
賦也率循曠空也○言征夫非兕非虎何為使之循
曠野而朝夕不得閒暇也(上章則怨其上不以人待已此及下章則怨其上以)
(禽獸待己)
○有芃(薄工反)者狐(與車叶)率彼幽草有棧(士板反)之車行彼
周道
興也芃尾長貌棧車役車也(孔氏曰周禮巾車云士乘棧車庶人乘役車此)
(有棧是車之狀非士所乘之棧名也)周道大道也言不得休息也(芁然之狐)
(在草莽中其性宜也棧車行道而不息豈其性之所欲哉義既反相因語又順相應也)
何草不黃四章章四句(輔氏曰苕之華言國家之衰微時物之消耗人)
(民不聊其生天運窮矣何草不黃見使役之繁殷生民之勞苦上之人視人如禽獸人事)
(極矣國家至是無可為者此黍離之所以降為國風小序謂自菀柳至此其詩多似風體)
(雅降為風其漸與)
都人士之什十篇四十三章二百句
詩經疏義會通卷十五
