周禮詳解卷三
宋王昭禹撰
小宰之職掌建邦之宫刑以治王宫之政令凡宫之糾
禁
(宫刑施於王宫中者之刑杜子春云宫當為官而後鄭不從其說盖見下文以宫刑憲禁於王宫故知宫)
(刑明矣夫施于王宫而有刑法之行自貴者始正朝廷以正百官正百官以正萬民宫刑所以正朝廷也)
(官刑所以正百官也鄉野之刑所以正萬民也小宰掌邦之宫刑此治内以及外之意大司寇有五刑而)
(無宫刑則邦之宫刑獨小宰之所建也政令紏禁所以為刑之先後左右期至于無刑者也帥以正之為)
(政禀於下則為令糾以糾其緩散禁以止其非法内宰掌治王内之政令故小宰治王宫之政令言王宫)
(則以别于后宫也蓋邦之為宫有二有王之宫有后之宫内宰治王内之政令所謂后宫也故小宰獨治)
(王宫之政令而已至於后宫之糾禁則小宰兼掌之故曰凡宫之糾禁凡者總衆物之辭謂之凡宫則合)
(王宫與后宫而統言之矣然則内宰憲禁令于王之北宫而糾其守又使小宰兼治其糾禁則王之治内)
(可謂至公而盡正矣后宫又謂之北宫者天子理陽道故宫居南后治陰德故宫居北陰陽之别也小宰)
(治凡宫之糾禁而士師之職亦有宫禁者則宫禁掌之於士師而治之於小宰也記曰古之欲眀朗德於)
(天下者先治其國欲治其國先齊其家欲齊其家先脩其身小宰之所掌始于宫刑所以治家也宰夫之)
(所掌始于朝法所以治國也大宰之所掌始于邦典所以治天下也若夫脩其身者巧王之所自成也弼)
(亮之以道輔翼之以德在乎師保而已至于法則之所在典刑之所存其掌之則在於有司然治朝之法)
(以有宫刑而後行建邦之典以有朝法而後用故大宰之所治以小宰為始焉嘗觀文王道化之行德化)
(之及廣至于江漢之域近至于汝墳之國反而求之始于后妃之本而已然則小宰掌建宫刑豈非謂是)
(歟)
掌邦之六典八灋八則之貳以逆邦國都鄙官府之治
執邦之九貢九賦九式之貳以均財節邦用
(六典八灋八則所以治邦國都鄙官府則&KR0757;縱之道也&KR0757;縱之權上之所專故小宰于六典八灋八則之)
(貳則曰掌九貢九賦九式所以理財用則出納之事也出納之正下之所守故于九貢九賦九式之貳則)
(曰執執則守之而固掌則尚其手以掌之而已六典八法八則之書其正在大宰大史司書而其貳在小)
(宰司會故小宰言掌邦之六典八法八則之貳九貢九賦九式之書其正在大宰司會而其貳在小宰大)
(府故小宰言執邦之九貢九賦九式之貳所謂貳則副掌其書者也掌典法之貳以逆邦國都鄙官府之)
(治者逆者有所治正也有所治正則逆之矣盖無以治正為順故有所治正則為逆逆于治為詳故小宰)
(太史司會皆言逆所治在太史則太史之所逆也所治在司會則司會之所逆也所治在小宰則小宰之)
(所逆也非太史司會小宰所逆然後大宰以典法則待之待則以典法則俟之而已非若逆之為詳也執)
(九貢九賦九式之貳以均財節邦用者蓋小宰以貳大宰制財之多少與禮之備殺為職故財有不均也)
(得以平之至于令邦國萬民以是為差而弗豫焉故曰邦用謂之邦用則其用止于王國而已其言六典)
(八法皆以六典為先八法次之八則又次之者以應大宰所治内外之序為先後也其言邦國都鄙官府)
(則以邦國為先都鄙次之官府為後者以應大宰所待尊卑之序為先後也至其言九貢九賦九式小宰)
(司會所序先後皆不同者則大宰以道佐王揆事使邦國服而後致其貢故序九貢在九式之後小宰司)
(會則以貢賦之法受其入以式法出之而已所以致其貢之序則非所豫也故以九貢為先九賦次之九)
(式為後以眀諸侯之於萬民在所尊也)
以官府之六叙正羣吏
(古之眀大道之序者先眀天而道德次之語道而非其叙則安所取道然則於治而非其叙又安所以治)
(哉諸子百家非不知道也不知道之序而已是以離道而言忤道而說而道之所以不眀也百官羣吏非)
(不知治也不知道之序而已是以畔官離次躐等進取而治之所以不行也先王循道之序以制治因治)
(之序以正羣吏此小宰所以掌之使不失其倫之先後也若夫道隆德俊而王所宅以為凖者豈六叙所)
(得而正哉荀卿曰賢能不待次而舉殆謂是歟)
一曰以叙正其位
(位者人之所立也宰夫掌治朝之法以正王及三公六卿大夫羣吏之位固有尊卑也位以德興德以位)
(叙古者度德而授位則德固有大小也因其人之德有大小而授之以位之尊界爵以階而升命以等而)
(進此以其人之叙而正其位也)
二曰以叙進其治
(理物使從之謂治宰夫掌百官府之徵令而辨其八職有治要治凡之别則治固有小大治之小大存乎)
(其位之貴賤以其位貴賤之叙而進有功者以小治大能治數矣而後使之治目能治目矣而後使之治)
(凡此所謂以叙進其治也)
三曰以叙作其事
(有官斯有職有職斯有事事之大小存乎位與治位與治有小大之叙以其位與治之叙而使作其事月)
(有所攷以稽其行之有造歲有所會以簡其業之大成此所謂以叙作其事)
四曰以叙制其食
(記曰餼廪稱事所以勸百工也盖先王治爵必因其德之小大治禄必因其功之多寡至于治食則非必)
(有德也非必有功也固其能足以治事而已然其治食固有等矣上農夫食九人中食七人下食五人而)
(庶人在官者其禄視此以為差上士倍中士中士倍下士而下士之禄與庶人在官者同則食之多寡厚)
(薄固有常數矣凡皆固其食與事之叙制而已以叙制之而先後得其倫則士無素飱而滅裂於其職者)
(無有矣)
五曰以叙受其會
(事功財用之計謂之會有以會其治者若大宰歲終令百官府各正其治受其會是也有以會其事者若)
(宫正歲終則會其行事是也有以會其食者若宫正月終則會其稍食是也夫天以一歲而有成地以一)
(歲而有終凡在天地之間者事雖小大而有是非官雖上下而有能否各以其一歲治事與事之叙而受)
(之故曰以叙受其會也)
六曰以叙聽其情
(喜怒哀樂發諸中謂之情情有不得於心而至于訟則由受會以上正之不得其叙而至于訟則各以其)
(叙聽之故曰以叙聽其情不曰聽其訟而曰聽其情聽訟貴于得其情故也)
以官府之六屬舉邦治一曰天官其屬六十掌邦治大
事則從其長小事則專逹二曰地官其屬六十掌邦教
大事則從其長小事則專逹三曰春官其屬六十掌邦
禮大事則從其長小事則專逹四曰夏官其屬六十掌
邦政大事則從其長小事則專逹五曰秋官其屬六十
掌邦刑大事則從其長小事則專逹六曰冬官其屬六
十掌邦事大事則從其長小事則專逹
(大道判而有天地天地運而為四時天地四時道之所存以致用者也六官之屬聖人之任以致用者也)
(天地春夏秋冬者天之所為也治教禮政刑事者人之所為也建之以天道所以熙人績任之以人事所)
(以亮天工故因能而任官所以使之治其事因官而設屬所以使之佐其長六官各有屬皆六十合六官)
(之屬其員至于三百六十非人為之私智也以法天道自然之度而已八法合而言之故但曰官屬此分)
(而言之故曰六屬唐虞稽古建官惟百夏商倍之至周又增而為三百六十先王建官或多或寡非矜于)
(異也稱事之繁簡而已帝者之世其事簡故百官足矣王者之世其事煩故夏商倍之至周則禮樂之文)
(大備故增而為三百六十不如是則事繁而不舉矣官之多寡亦各趨時而已矣天官有尊卑則所治有)
(詳略大事則略而尊者之所治也故從其長從長謂聽于上而已小事則煩而卑者之所治也故專逹專)
(逹謂獨决之而已不以聽于上也然則大事不從長則小者從而敗事小事不專違則大者繁而無功先)
(王之馭羣臣亦各有道也故上下足以相臨尊卑足以相濟日有餘而治各足矣然觀其象類辨其名物)
(其因習以崇之賡續以終之至于後世無以復加矣其名官之義亦甚衆觀乎天地四時則名官之義得)
(矣固非言之所能盡也是故天道為乾乾德為徤治官之所宜效也地道為坤坤德為順教官之所宜效)
(也禮非體仁不足以為禮而春官掌之以春為元元者善之長禮官之所宜效也政非本禮不足以為政)
(而夏官掌之以夏為亨亨者嘉之會政官之所宜效也刑以義制不能利物則不和而秋官掌之以秋為)
(利而利者義之和刑官之所宜效也事以治立不能貞固則不足以幹事而冬官掌之以冬為正正者事)
(之幹而事官之所宜效也然則四時六律所以成歲德而始終之在冬四德六龍所以成帝功而始终之)
(在事王者之治以事官終焉亦若是而已夫终則有始天行也六官終之以事亦終則有始之意焉)
以官府之六職辨邦治
(夫徒善不足以為政故制治必有法徒法不能以自行故行法存乎人先王建六官而授之以法其法則)
(有六典焉其官則有六職焉典之所載大常而已不足以盡其變六職推而行之然後可以既其義此周)
(官之法所以有六典而又有六職焉典為略職為詳略以成其始詳以成其終此六典六職所以相因以)
(為用也然六典之所用治及庶官而不及庶事此王之所為也六職之所用治及庶事而不及庶官此臣)
(之所為也王能治及庶官而後元首明臣能治及庶事而後股肱良元首眀而股肱良然後庶事以之康)
一曰治職以平邦國以均萬民以節財用
(治典曰以經邦國此曰以平邦國蓋直而有常謂之經物各當其分之謂平治典之書以經邦國而已治)
(官之屬以其職推而行之然後有以平邦國也治典曰以紀萬民此曰以均萬民者蓋以小係大不能通)
(物者紀也遠近適于勻者均也治典之為書以紀萬民而治官以其職推而行之然後有以均萬民也然)
(邦國不平則或專利以過制萬民不均則或擅財而獨侈苟專利以過制則貪者常患乎無求苟擅財而)
(獨侈則乏者常患乎不足雖有天地之産百物之富終亦貧而已故治職以平邦國以均萬民然後財用)
(可節也大宰帥其屬以佐王均邦國而治典以經邦國治職以平邦國者蓋治典之為書止于經邦國治)
(官之為職止于平邦國基于均邦國則王之事非治典之書所能及治官之屬所能尊也大宰以九式均)
(節財用此曰節而不曰均者主于聚謂之用大宰以道揆之故財言均用欲節小宰以法守位但謹其出)
(入而已故以節財用而不言均也)
二曰教職以安邦國以寧萬民以懷賓客
(教典以安邦國而教職亦以安邦國者蓋教典之為書教官之為職同于安邦國而已教典曰擾萬民此)
(曰寧萬民者蓋擾者順之至寧者安之至教典之為書至于擾萬民教官之屬以其職推而行之然後有)
(以寧萬民也然則教典教職于邦國同曰安于萬民則異之以擾以寧者蓋教之于邦國致其略而于萬)
(民致其詳故也以懷賓客者賓客王所以接外治也邦國不安萬民不寧則喪真失性而無邇者之可綏)
(傷風敗俗而無遠者之可來雖有域民之界固國之險而無文德以懷之終亦寡效矣故必安邦國寧萬)
(民然後賓客可懷也中庸之九經終于懷諸侯亦是意矣大司徒率其屬以佐王安擾邦國而教典教職)
(皆以安邦國者蓋擾邦國者王之事然王于邦國或有所獲擾焉故曰以安擾邦國)
三曰禮職以和邦國以諧萬民以事鬼神
(禮典禮職皆以和邦國以諧萬民者蓋禮者體也體定而無所加損故也大宗伯帥其屬以佐王和邦國)
(又曰建保邦國則王之事又能建保焉非特以和而已以事鬼神者賢人之死為鬼言其有所肆也聖人)
(之死曰神言其有所示無所屈也鬼神者氣魄之盛也孔子謂未能事人焉能事鬼周公曰乃元孫不若)
(旦多材多藝能事鬼神然則不能盡人道而立于禮者蓋不可以事鬼神而事鬼神者在乎得四海之歡)
(心以事其先王得人之歡心以致其禋祀故以和邦國以諧萬民然後以事鬼神)
四曰政職以服邦國以正萬民以聚百物
(政典曰平邦國此曰服邦國者蓋政典之為書止於平邦國而已政官之屬推而行之然後有以服邦國)
(服者使之順從於王非特平之也政典以均萬民此曰以正萬民則政典之為書均萬民而已至于政職)
(推而行之然後有以正萬民正則使之止於一而非特均之使適於勻而已大司馬帥其屬以佐王平邦)
(國而政典亦以平邦國者蓋雖王之為政亦以平邦國而已以聚百物者盖聚百物將求之於邦國萬民)
(邦國不服以取財於外則九貢致之而不從萬民不正以取財于内則九賦歛之而不至故以服邦國正)
(萬民然後百物可聚也)
五曰刑職以詰邦國以糾萬民以除盗賊
(刑典刑職皆以詰邦國糾萬民者蓋刑者形也形成矣故刑典之為書刑官之為職亦不能有加損焉大)
(司宼帥其屬以佐王刑邦國者蓋典與職能詰邦國而已能刑則王之事也然又曰刑邦國詰四方者雖)
(王者之事於四方亦有所不獲刑焉徒以威讓文告加之而已以除盗賊者非其有以取之謂之盜以戎)
(為利謂之賊刑官謂之司宼而舜命臯陶掌刑亦曰宼賊姦宄則掌刑者以除盗賊為先盜賊欲除在乎)
(令糾守比追胥而已邦國不可詰則無以令糾守萬民不可糾則無以比追胥故刑職以詰邦國以糾萬)
(民然後以除盗賊)
六曰事職以富邦國以養萬民以生百物
(事典以富邦國事職亦以富邦國者蓋事典之為書事官之為職同於富邦國而已事典曰生萬民事職)
(曰養萬民者蓋事典之為書以生萬民而已事官之屬推而行之然後有以養萬民生則使之蕃息而已)
(未有以相養也養則資物以相長育非特生之而已以生百物者記曰生財有道欲生百物在乎脩政令)
(致功力而已邦國不能富則無以脩政令萬民不能養則無以致功力故事職以富邦國以養萬民然後)
(有以生百物也邦事掌於司空于時則為冬冬終也所以反始也能反始則百物可生矣六官之屬終於)
(冬官六典之治終于事典及其為職也以生百物終焉此又知夫事者物之所以成始而成終也)
以官府之六聯合邦治
(八灋曰官聯以會官治此曰官府之六聯合邦治者大司徒曰天地之所合也風雨之所會也兩謂之合)
(衆謂之會八灋曰官聯以會官治則所會者衆矣以官府之六聯合邦治則所合者官聯於邦治兩而已)
(蓋以官獨治謂之官治千里合治謂之邦治大宰之官聯會六官之獨治故曰以會官治小宰之六聯聯)
(事於千里之邦治而已故曰以合邦治大宰以在官者言之小宰以在邦者言之所以不同故也)
一曰祭祀之聯事
(玉幣牲牢之屬酒醴器皿之類所用者非一物所共者非一官大宰贊玉幣爵而小宰亦贊之大宰視滌)
(濯而大宗伯亦宿視之五官供六牲而小宗伯又毛六牲而頒之於五官司尊彛掌六尊六彛之位而小)
(宗伯又辨其名物以待祭祀若此類皆祭祀之聯事)
二曰賓客之聯事
(大朝覲會同大宰贊玉幣玉獻玉几王爵而小宰亦贊凡受幣之事大宗伯以賓禮親邦國而大行人亦掌)
(大賓之禮大客之儀大宗伯朝覲會同為上相而小行人於將幣則為承而擯宰夫掌其牢禮委積膳獻)
(飲食之陳數而掌客以掌四方賓客之牢禮餼獻飲食之等數若此類皆賓客之聯事也)
三曰喪荒之聯事
(大喪大宰贊贈玉含玉而大司徒大喪則帥六鄕之衆庶屬其六引而治其政令大司徒大荒則令邦國)
(移民通財而小行人若國凶荒令賙委之若此類皆喪荒之聯事也)
四曰軍旅之聯事
(古者軍將皆命卿而師旅卒長之属皆下大夫士掌其事大司徒大軍旅以旗致萬民治其徒庶之政令)
(而小司徒會萬民之卒伍而以帥其衆庶鄉師大軍旅正治其徒役與其輂輦大司馬及戰廵陳眡事而)
(賞罰此類皆軍旅之聯事也)
五曰田役之聯事
(田所以簡衆役所以任衆大司徒大田役以旗致民而治其徒庶之政令鄉師凡四時之田以司徒之大)
(旗致衆庶大役則帥民徒而至治其政令小司徒會萬民之卒伍以作田役大司馬有蒐苗獮狩之事而)
(大役則與慮事属其植受其要若此類皆田役之聯事也)
六曰斂弛之聯事
(斂民之財謂之斂弛民之力謂之弛言斂則散利可知也言弛則薄征亦可知也大宰掌九貢九賦而大)
(府司會司書之類亦掌之鄉大夫國中貴者賢者之類皆舍征而小司徒凡征役之施舍亦掌之凡此類)
(皆斂弛之聯事也)
凡小事皆有聯
(非祭祀賓客喪荒軍旅田役歛弛六者之大事皆小事也若膳夫之官有庖人烹人内外饔之類通職聫)
(事司關掌國貨之節以聯門市皆所謂小事之聫也祭祀在所尊故一曰祭祀賓客在所敬故二曰賓客)
(喪荒在所恤故三曰喪荒三者人治之大也為人亂之也故有軍旅之事故四曰軍旅所以用衆也田則)
(簡衆役則任衆於軍旅為小故五曰田役歛弛比田役又為小故六曰歛弛此六聯之事也)
以官府之八成經邦治
(八法合而言之謂之官成此别而言之謂之八成成者終始無虧之辭能始民事而不要其所終非所謂)
(成能終民事而不原其所始非所謂成也事為之制物為之防終始皆偹而其法一定而不可虧焉是乃謂)
(之成民有争焉以此聽之故曰經邦治然八成之扵民致直而已未足以既其曲體常而已未足以盡其)
(變要其有以緯之亦存其人矣易之訟曰君子以作事謀始孔子曰聽訟吾猶人也必也使無訟乎夫民)
(生而有欲而不能無求求而無分界度量則不能無爭先王懼其有爭端豫為之法以防之有抵冐者以)
(此治焉則情偽眀是非審奸者無所肆其巧愚者無所受其弊此所以能息爭止訟則先王所以慮患者)
(可謂遠矣入成之於治豈小補哉司寇曰萬民之獄訟以邦成弊之此也)
一曰聽政役以比居
(上之所施之謂政下之所從之謂役記曰七十者不與力政則政者力政也施政于上而興力于下故謂)
(之政役民之情避勞而就佚其有治焉當知其可任與其施舍者故以比居聽之比謂國比居謂民居以)
(國比正之而不服則又以民居正之國比有多寡之量民居有虛實之辨以國比正之則若後世以五等)
(薄役也以民居正之若後世以薄差役不服則檢屋視産矣)
二曰聽師田以簡稽
(師所以用衆田所以簡衆簡謂閱而選之稽謂攷而計之詩曰畏此簡書則簡稽皆有書焉聽師田者欲)
(知其車徒之所任財器之所出故以簡聽之蓋車徒不精則器不足雖有師田終莫能治之惟閱而選之)
(以簡其疾徐甘苦之不齊攷而計之以稽其欠餘多寡之不備使民有常能財有常用車馬器械皆有常)
(度此聽師田簡稽之意)
三曰聽閭里以版圖
(五比之所成者為閭五鄰之所比者為里版謂人民之板生齒之衆寡備焉圖謂土地之圖疆界之廣狹)
(具焉聽閭里之爭訟欲知其人民所属故以版聽之欲知其地域所守故以圖聽之)
四曰聽稱責以傅别
(舉物以就貸為稱謂貧而不足者也責其所償者為責謂富而有餘者也傅謂地傅别謂要書無地傅以)
(為之保則稱責不可眀無判書以為之别則稱責不可辨惟責者執以書其所與之數而知貸稱者執以)
(書其所取之數而知償又有傅其事者皆足以為之證則誕信著矣此稱責之事必以傅别聽之)
五曰聽禄位以禮命
(禄位所以馭天下之士祿所以養之使富以功而制之也位所以崇之使貴以德而叙之也功非一也而)
(有高下德非一也而有小大功有高下則禄有厚薄德有小大則位有尊卑禮有數有等尊卑厚薄視此)
(以制故聽禄位以禮命)
六曰聽取予以書契
(民之通財不能無取予取予者謂彼有所取而此有所予也利之所在而争心存則取予者不可以無書)
(契載于簡牘謂之書合而騐之謂之契取予天下之所不能免則書契天下之所不能違以其所不能違)
(要其所不能免則書契不可廢也故取予有治則以書契也皆要也稱責謂之别則其用以别為主取予)
(謂之契則其用以合為主)
七曰聽買賣以質劑
(商賈之阜通財賄則不能無買賣先王以日中為市致天下之民聚天下之貨使之交易而退各得其所)
(防其有争心焉故大市所以致信也質其事者若令市契立見也劑則為要書而已正之以質則其人足)
(以騐也正之以劑則其書足以騐也)
八曰聽出入以要會
(夫財之所聚散不能無出入出入之計書謂之要會出謂給以用入謂振以藏要則月計之書也會則歲)
(計之書也於財之出入而有治焉小則以月計正之大則以歲會正之如此則財之出入無不當者矣夫)
(積日以成月積月以成歲天道也積成以為要積要以為會人道也日月歲則天之氣由之以出入焉成)
(要會則人之治由之以出入焉然則要會之書雖係於人事實本乎天理在人者庸詎知其非天乎然八)
(成之序或以事之大小或以治之多寡至于要會而後終者要之所始又有成焉會之所終又有計焉謂)
(天之道起于日盈于月小成於一歲之朞大成于三歲之閏是以先王之治與之同而已與之同者終則)
(有始天行也)
以聽官府之六計弊羣吏之治一曰廉善二曰廉能
(夫有治人無治法雖善而人不足行之則適足以滋亂而已先王欲其人足以任官其官足以行法必有)
(數焉以計其人之行能兹六計者聽官府弊吏治之數也治汙謂之汙治亂謂之亂則弊者治弊之謂也)
(蓋不汙不亂君子無所用治矣羣吏之治苟為無弊亦何治之有哉聽官府弊吏治察此六者以計吏之)
(行能而已故六者皆謂之廉廉者察也一曰廉善善其行者也夫置以馭之使有行則吏之行以善為主)
(行苟不善則流而為惡奸邪熾而正直之行銷貪鄙勝而節儉之行亾將何以為上為君為下為民哉易)
(大有之象曰君子以遏惡揚善順天休命則善不可以不廉矣二曰廉能能善其事者也夫入使治事惟)
(能然後為可與庸之在官惟能然後可為官能事神人然後可典禮能諧入音然後可典樂能淑問如臯)
(陶然後可使掌刑能若草木鳥獸如伯益然後可使作朕虞苟為不能瘝官廢職者衆則能不可不廉矣)
三曰廉敬
(能直内者敬也於事能致其鄭重則無苟且之患于治能致其勤勞則無怠惰之失有敬慎之日強而無)
(安肆之日偷則敬不可不廉矣)
四曰廉正
(能正直者正也君子不以佞害人不以邪害正有周道如矢之履無證父攘羊之事則正不可以不廉矣)
五曰廉灋
(能守法者謂之法君以道制法臣以法守事循規矩以為方圓質凖䋲以為平直不敢率私以廢法不敢)
(滛意以亂法動容周旋處乎法度之内非特知及之仁且能守之則法又不可以不廉矣)
六曰廉辨
(能辨事者謂之辨夫坐而論道者以道揆事作而行之者以智任事以道揆事則不俟詔而後事治以智)
(任事則必辨察而後事成苟為不能辨事則疑貳而不果惶惑而不决尚何足以治物哉則下不可不廉)
(王于六計之序欲善其事必先善其行善行宜以德不宜以偽直内所以為德也直而不正非所以成德)
(正然後能守法能守法則將以行之行之宜辨事事則吏治所成終始也易六十四卦之終終于辨物居)
(方衣之十二章終于黻與六計終于廉辨同意)
以灋掌祭祀朝覲會同賓客之戒具軍旅田役喪荒亦
如之
(祭禮所謂吉禮朝覲會同賓客所謂賓禮軍旅田役所謂軍禮喪荒所謂凶禮也禮有五而此不及嘉禮)
(者蓋嘉禮有脤膰之禮則祭祀之事也有享燕之禮則賓客之事也然則言祭祀賓客則足以知嘉禮矣)
(宗伯正掌禮之官故其事詳小宰治官聯事通職而已故其事略戒則敇其事所當慎者具則治其物所)
(當集者祭祀在所尊賓客在所敬此人治之大者故先言祭祀而朝覲會同賓客次之軍旅所以用衆其)
(事為變田役之事又小于軍旅喪荒又禮之凶者故曰亦如之也然六聯以喪荒繼于賓客之後者蓋六)
(官聯事合治則喪荒在所恤而為重故也此以禮之凶者言之故繼於田役之後然大宰祀五帝則掌百)
(官之誓戒與其具脩此掌戒具而不及誓脩者盖誓宜聽于一而終則有加損非小宰所得預焉若戒則)
(宜與衆共具則集其物小宰宜與大宰共之也大宰于戒具不言以法此言以法掌之者盖工有道揆下)
(有法守大宰大臣當以道揆而不與其法守之事小宰法守之官故言以法不與道揆之意也)
七事者令百官府共其財用治其施舍聽其治訟
(七事則祭祀一也賓客二也與軍旅田役喪荒之五者凡七焉合而言之則為五禮别而言之則為七事)
(財用則共財以為七者之用也共財以為用者百官府也小宰則令之而已施惠焉謂之施舍政役焉謂)
(之舍教官之屬辨其征役之施舍則小宰特治之而已故曰治其施舍理其事之謂治争其事之謂訟有)
(財用焉有施舍焉則不能無治訟有治訟焉小宰則聽其事故曰聽其治訟財用出於官府施舍加於人)
(民治訟則或以財用之不共施舍之不治故先言共其財用次言治其施舍終言聽其治訟)
凡祭祀贊玉幣爵之事祼將之事
(大宰及祀之日贊玉幣爵之事則小宰又從大宰而助王也祼將謂祼而將瓚也幣爵之事言天地祼將)
(之事言宗廟天陽也以升禋為主地陰也以薦血為主人則有魂氣歸于天故焫蕭以求諸陽有體魄以)
(降于地故祼鬯以求諸陰裸以味灌也求神出之致養焉凡下交乎上以陰中之陽上交乎下以陽中之)
(陰蕭陰也而臭為陽鬯陽也而味為陰)
凡賓客贊祼凡受爵之事凡受幣之事
(大饗之禮惟不入牲其他皆如祭祀先主以祭祀之禮待賓客者所以致敬而神之也若今禮賓客祭酒)
(是也大宗伯則攝而載祼則王命祼賓客而宗伯祼之也小宰凡賓客贊祼則贊大宗伯故也凡受爵之)
(事則賓客所以酢主之爵凡受幣之事則賓客所以享主之幣大宰大朝覲會同贊玉幣玉爵則大宰贊)
(王小宰又贊大宰然此言凡受爵凡受幣則大宰於幣爵之事無所不贊小宰所贊特于受爵受幣而已)
(此大宰所以不言受而于小宰言之大宰不言受而此又言凡者蓋大宰所贊特其禮之大者而小宰贊)
(其所受非特其大者故言凡以該之)
喪荒受其含禭幣玉之事
(口實曰含衣服曰禭舍襚所以贈死者幣玉所以為禮則喪荒俱有之喪荒有幣玉則賻贈賙委之物也)
(凡此皆諸侯所致之禮小宰則受之大宰不言則小宰專受之矣)
月終則以官府之叙受羣吏之要贊冢宰受歲會
(積時而為日積日而為月積月而為歲天之行也搃一日之事而為之成捴一月之事而為之要捴一歲)
(之事而為之會人之治也日計謂之成一日之事終始于此而無虧焉月計謂之要一月之事貫集於此)
(可掬而要焉歲計謂之會一歲之事捴集于此可曲而會焉積日成而為月要積月要而為歲會則歲會)
(所捴之事其意若溝之有澮而衆水會焉若畫之有繪而衆綵會焉故日成掌於宰夫月要掌於小宰歲)
(會掌於大宰尊卑詳略之序也月終則會要之書成矣小宰則以官府之叙而受之與六叙以叙受其會)
(盖以治事與食之叙而受之也官府言其人謂之官府之叙則凡于官府之中其洽事與食固有先後之)
(倫矣歲會正掌於大宰小宰者大宰之貳故贊冢宰受歲會者冢宰之事也小宰則贊之而已)
歲終則令羣吏致事
(歲終則日窮於次月窮於紀星回于天數將幾終歲且更始天子與公卿大夫共飭國典論時令以待来)
(歲之宜則法之弊者當推而行之以致其通事之害者當變而通之以盡其利羣吏八法治事則事之宜)
(否知之為已詳必有所致以告于上者焉大宰於歲終聽其致事小宰則令羣吏致事而已必小宰先令)
(致事然後大宰得以聽之也)
正歲帥治官之屬而觀治象之灋徇以木鐸曰不用灋
者國有常刑
(正月正歲皆縣法于象魏正月以王為主正歲以官為主此所以于正歲言帥治官之屬也徇以木鐸文)
(事奮木鐸夫奮木鐸尚仁故也武事奮金鐸尚義故也有令焉必奮木鐸徇之者蓋將以禁人則宜使之)
(皆知也不使之皆知及犯令從而刑之是罔人而已故垂以治象使有目者皆觀徇以木鐸使有耳者皆)
(聞覩之已熟聞之已詳猶有犯焉宜刑之所取也此不言縣于象魏大宰不言木鐸相備也常刑則官刑)
(也官刑謂之常刑以有常法存焉故也不用法則刑之所取故告以國有常刑)
乃退以宫刑憲禁于王宫令于百官府曰各修乃職攷
乃灋待乃事以聽王命其有不共則國有大刑
(小宰掌建邦之宫刑故以宫刑憲禁于王宫憲謂表而示之使之知禁之所在也令于百官府者乃王宫)
(中之百官府也蓋百官有治事于王宫者既憲禁于王宫又明為告令使皆知之也各修乃職者令之各)
(修所治王宫中之職也攷乃法則令攷所奉行之法以避憲禁也待乃事則其事有待王宫之政令焉故)
(也命出于王人臣禀而行之令以聽王命則欲其疾於聽從故也致敬以事上謂之共苟有不共則事上)
(之職怠故告之以國有大刑也大刑則非特常刑於常刑又有加焉故告以大刑以宫刑宜嚴于官府今)
(律宫殿中所坐比常法有加亦是意也費誓于牛馬臣妾越逐不復與夫竊馬牛誘臣妾皆誓以常刑至)
(于峙乃糗糧峙乃芻茭不逮不多則誓以大刑蓋事之輕則誓以常刑事之重則誓以大刑與此同意小)
(宰先正羣吏然後可舉邦治其舉邦治也欲人各致其事故分職以辨之為其辨之有不舉也故又聯事)
(以合之有辨有合則官府之治無不舉矣于是聽萬民之治所謂羣吏之治者以聽萬民之治為主已聽)
(萬民之治矣于是弊羣吏之治焉若夫以法掌戒具贊幣爵祼將舍禭幣玉之事則皆其分職聯事所治)
(也至於受羣吏之要贊冢宰受歲會令羣吏致事則所治終焉觀治象以宫刑憲禁則所謂終則有始也)
宰夫之職掌治朝之灋以正王及三公六卿大夫羣吏
之位掌其禁令
(朝有三治朝在路門外王日治事之朝也其位則司士掌焉所謂治朝之法則朝儀是也蓋其位則王南)
(鄉三公北面東上孤東面北上卿大夫西面北上王族故士虎士在路門之右南面東上太僕太右太僕)
(從者在路門之左南面西上此王及公卿大夫羣吏之位也司士掌其位宰夫又以朝儀之法而正其位)
(使夫尊卑貴賤各止于一焉治以致其事皆謂之吏雖三公之尊亦或謂之為吏此先三公六卿大夫而)
(後言羣吏則非大夫以上自士而下言之也宰夫既以治朝之法正其位因掌其禁令焉禁止其非法令)
(使之有為小宰掌王宫之政令凡宫之紏禁宰夫掌治朝之法掌其禁令而不言正者蓋正朝儀之位則)
(所謂正也以法正之則紏在其中矣)
叙羣吏之治以待賓客之令諸臣之復萬民之逆
(治以致其事謂之吏所謂羣吏則凢有預于賓客之令臣民復逆之事者皆是也理其事為治下禀行為)
(令下有事則治乎上上有事則令乎下大宰尊于賓客故大宰以禮待賓客之治賓客尊于羣吏故宰夫)
(叙羣吏之治以待賓客之令復有報乎上也逆有言乎上也上言而令之下聽而行之所謂順也上無所)
(令而下有言乎上則為逆矣諸臣非無逆也以出納者臣之事故言其復而已萬民非無復也以民之賤)
(不必問焉而以言故言其逆而已然則太僕掌諸侯之復逆小臣掌三公及孤卿之復逆御僕掌羣吏之)
(逆及庶民之復所掌不同者蓋太僕小臣御僕皆王之左右前後所以侍御使令之臣而出入王命者也)
(其所掌以復逆為主故以職之尊卑而分掌之若夫宰夫掌治朝之法故以事叙羣吏之治使待臣民之)
(復逆然則太僕小臣御僕所掌之不同皆宰夫叙之也蓋宰夫正朝位有其法則有以正朝廷而無内陵)
(之患待賓客者有其治則有以懷諸侯而無外侮之變如是則内外無事矣然先王猶患臣志之不通而)
(相疑民情之不達而下壅故使宰夫叙羣吏以待之則上下無蔽塞不通之事矣)
掌百官府之徵令辨其八職
(百官府者合六官之屬而言之也有官府則有徵令有徵令則其所掌治之職不可以不辨也徵謂上有)
(所召令謂下有所禀上以事而召乎下則有命下禀命而行則為令則自六卿而下無非因上之徵召禀)
(令以申王命者也辨其八職使各有所掌凡以應上之徵令而已官尊則其所掌治者大而略官卑則其)
(所掌治者小而詳貴者則行以致治賤者則力以輔治如是則上之徵令無不舉矣)
一曰正掌官灋以治要
(正則六官之長以其屬之所取正焉故謂之正法則八法以其用之以治官府故謂之官法要則月計之)
(書小宰所謂以官府之叙受羣吏之要是也尚其手以保焉謂之掌順而理之使有所從焉謂之治能從)
(容制義以出法于已而正其屬者正也八法所以治官府則正之所掌以治其屬者也故曰正掌官法要)
(則師之所掌而正治之故曰以治要若夫會則正之所掌而王治之矣故大宰受百官府之會而詔王廢)
(置廢置在王則王治之矣書曰王省惟歲謂是故也)
二曰師掌官成以治凡
(師也者其官屬所受教者也若小宰之於大宰小司徒之于大司徒是也官成則八成也凡則旬計也宰)
(夫所謂旬終令正日成是也官成則師之所掌以經邦治凡則司之所掌而師治之蓋終始從事以作成)
(于民而能教其屬焉則可與治凡矣故曰師掌官成以治凡然大宰八法先官常而後官成然後繼之以)
(官法宰夫八職先官法然後官成而繼之以官常者蓋大宰以道而制法先貴而後賤所以眀分于上也)
(以法正之於後以道為主法非所先也宰夫率職以行法先民而後官所以達乎下也以法正于其治則)
(以職為守而法巧其所主也故其序不同如此)
三曰司掌官灋以治目
(司各自司其職事而有所辨者也若天官之宰夫地官之鄉師之類是也官法則八法所謂官法以正邦)
(治是也正掌官法以治其屬司掌官法以貳焉而已目則日計日計則旅之所掌而司治之蓋以典為綱)
(以法為目司有所辨未能治綱者也掌官法以治目而已)
四曰旅掌官常以治數
(衆而有所從謂之旅旅則六官之士是也六官獨于下士言旅此則合上士中士而言之常則八法所謂)
(官常也數則所謂一二三四是也官常所謂聽官治而旅掌之一二三四之數則府史之所掌而旅治之)
(蓋以變為無方以常為有數旅有所從未能御變故掌官常以治數而已)
五曰府掌官契以治藏(藏才浪反)
(府則六官之府也府主蓄藏必有要書以為騐故掌官契契要書也其用以合騐為主故謂之契藏則凡)
(所蓄聚之物府也者能守而不能行者也知合而騐之以為契是以能守也雖不能行而可與治藏矣)
六曰史掌官書以贊治
(史則六官之史也夫六官之事衆矣心志所不能存言語所不能及則載而述之必有書史掌官書則于)
(事無所不贊故曰贊治蓋正則治要師則治凡司則治目旅則治數府則治藏史則無所用治掌官書以)
(贊之而已蓋史也者能文而不能實可以贊治矣故史之字從中從人以先王設官分職以為民極史所)
(掌在下以助之故也)
七曰胥掌官叙以治叙
(叙先後之倫也胥雖賤而在下足以統徒而養之故掌官中事治先後之叙也蓋治叙以有形名為叙以)
(有分守為叙掌官叙以治叙者非所以形名分守也奉其叙以班之而已故掌官叙以治叙)
八曰徒掌官令以徵令
(徒給役使之賤者能往徵令者也出令者以有道揆從令者以有法守掌官令者非以道揆法守也奉其)
(令以傳之而已故掌官令以徵令八職之序正則所謂建其正者也師則所謂立其貳者也司則所謂設)
(其攷者也旅則所謂陳其殷者也至于府史胥徒則皆庶人在官者之所謂置其輔者也令叙書契則府)
(史胥徒掌之而不能無數焉以此數而日計之則謂之目以其目而旬計之則謂之凡以其凡而月計之)
(則謂之要數則府之所掌而旅治之目則旅之所掌而司治之凡則司之所掌而師治之要則師之所掌)
(而正治之此周官之八職所以始于正以治要夫積時以為日積日以為旬積旬以為月積月以為歲則天)
(之道大成矣積數以為目積目以為凡積凡以為要積要以為會則王之道大成矣故太宰于歲終受百)
(官府之會而詔王廢置詔之所以掌之也廢置在王則非王莫治之也八職之序則以尊卑貴賤為先後)
(故始于正而終于徒)
掌治灋以攷百官府羣都縣鄙之治
(夫制治者法也行法者吏也吏有勤怠則功有美惡非立法以攷之則吏治無由而知矣宰夫掌治法以)
(攷百官府羣都縣鄙之治則吏之勤怠功之美惡無黯暗不明之患矣大宰出法以治之者也小宰守法)
(以逆之者也宰夫循法以攷者也然宰夫所攷雖及于羣都縣鄙之治而其事則治官之事其法則治官)
(之法五官所攷則弗預矣故不言以法而曰以治法也所謂縣者縣師所掌閒田之縣也宰夫所攷及于)
(百官府羣都縣鄙則大宰所謂官府都鄙其為百官府羣都縣鄙可知矣)
乘其財用之出入凡失財用物辟名者以官刑詔冢宰
而誅之其足用長財善物者賞之(辟芳益反)
(夫利之所在偽實生焉無以計之則姦吏或得以肆其貪而國家無與濟其事故凡百官府羣都縣鄙財)
(用之出入宰夫皆從而乘計之不言會其財用之出入而言乘者以一二三四計之則謂之乘總會其數)
(則謂之會欲知其總數則宜言會欲知其别數則宜言乘今此欲知其失財用物辟名足用長財故言乘)
(其財用之出入也失其所藏之貨賄謂之失財非所用而用焉謂之失用所失之物非貨賄也則謂乏失)
(物辟名者財用出入皆不實也足用則用無不足而已長財則所藏入有餘焉善物則所作所受又無不)
(善夫物有不可謂之財而財以物言也失財用物則失物非財以其既言失財故也言善物則特以物也)
(以其未嘗言善財故也所誅非特治官之屬也故曰以官刑詔冢宰而誅詔冢宰則賞可知矣然于誅則)
(先財而後用者謹其入而後知其出故也故以失財為先于賞則先用而後財者慮其嗇用而長財也故)
(以足用為先也先王取財有義用財有式而有長財之賞者蓋先王制禮以謹財制其奢不制其儉故也)
(言足用而後言長財則不以菲廢禮不以美沒禮可知矣)
以式灋掌祭祀之戒具與其薦羞從大宰而視滌濯
(式謂用財之式法謂治事之法具與薦羞則以式掌之戒與滌濯則以法掌之戒具則大宰之所掌之戒)
(具是也小宰以法掌戒具所以贊大宰而宰夫又以贊小宰也薦謂所進醢脯羞謂肉羞大宰言戒具而)
(未嘗言法小宰言以法而未嘗言式此言式法者大宰道揆之官無與于法小宰雖謹法守而其職又尊)
(于宰夫故言法而不言式宰夫之職又卑於小宰故式法兼掌此尊卑詳略之辨也大宰及執事眡滌濯)
(宰夫從大宰而眡滌濯所以贊之也)
凡禮事贊小宰比官府之具
(言凡禮事則其禮事固以五禮之事皆在焉小宰以法掌祭祀朝覲會同賓客之戒具軍旅田役喪荒亦)
(如之七事者令百官府共其財用所謂官府之具者此也祭祀則吉禮之事朝覲會同賓客則賓禮之事)
(軍旅田役則軍禮之事禮事不一則其比叙之者亦非一官之所能獨冶故小宰掌其具宰大又從而贊)
(之蓋財所以致禮物所以稱禮財不具則禮無目而進物不具則禮無自而行如此則比叙之者烏可一)
(而足哉)
凡朝覲會同賓客以牢禮之灋掌其牢禮委積膳獻飲
食賓賜之飱牽與其陳數
(朝覲會同賓客有大小之辨故言凡以該之牢禮之法謂多少之差與其時也夫名位不同禮亦異數先)
(王之待賓客有牢禮委積膳食賓賜飱牽所以昭其仁也所陳之物又皆有數所以示其義也仁主於愛故)
(有以得四海之歡心義主於辨故有以正尊卑之名分方其未至則有委積已至則有膳獻飲食始至則)
(有賓賜之飱牽至于饔餼燕饗又皆有牢禮其仁可謂至矣以其命而為之等以其等而為之數待公侯)
(者不以待子男待孤卿者不以待大夫其義可謂盡矣待之以仁之至義之盡其事各有司存故牢禮之)
(等數既掌于行人掌客而宰夫又掌其法焉其禮至嚴其事至詳先王之待賓客何其厚哉王所以待之)
(者既厚則邦國之所以報之者亦厚此所以一德以尊天子同心以宣王靈四鄰以睦王室以蕃者用此)
(道也謂之牢禮之法者蓋牢禮則大行人所掌牢禮之等數是也牢禮之法則其掌之又有法焉牛羊豕)
(謂之牢米禾芻薪謂之委積遺人三十里有宿宿有路室路室有委五十里有市市有候館候館有積則)
(委積給賓客道路之用若上公五積之屬是也食之善者謂之膳若殷膳大牢之屬是也獻謂所獻於賓)
(客者若上介有禽獸之属是也夕食謂之飱牢生可牽謂之牽飱則飱五牢之属是也牽則牽四牢之屬)
(是也賓之飱牽則有司所共賓賜飱牽則王所好賜陳數則以爵等為之牢禮所陳之數也)
凡邦之弔事掌其戒令與其幣器財用凡所共者大喪
小喪掌小官之戒令帥執事而治之三公六卿之喪與
職喪帥官有司而治之凡諸大夫之喪使其旅帥有司而
治之歲終則令羣吏正歲會月終則令正月要旬終則
令正日成而以攷其治治不以時舉者以告而誅之
(周以正月之吉始和則歲終調制所當改易蓋周之季冬非夏時也歲會則歲計大宰之所受也月要則)
(月計小宰之所受也日成則旬計宰夫之所受也宰夫治官之攷其職當贊大宰小宰故于歲會月要日)
(成皆使羣吏正之也令正歲會則使入于大宰令正月要則既入于小宰令正日成則宰夫受之也以攷)
(其治則按所入之計書而攷之也夫治之不眀以文之不具也治之不行以實之不應也文具而實應則)
(吏之功過皆得而知如數一二如辨白黑銷壞于黯暗之間者無有也滅裂于浮偽之際者無有也治不)
(以時舉者尚安能逃其責哉夫先王以備待時以時興事治不以時舉則違時令而失其會罪莫大焉書)
(曰先時者殺無赦不及時者殺無赦先王謹時其嚴如此則違時者法之所必誅豈容緩哉然大宰三歲)
(大計吏治而誅賞此言告而誅者則不待三歲之久也告者或以告于上或以告于下故不言所詔而曰)
(告而誅之)
正歲則以灋警戒羣吏令脩宫中之職事書其能者與
其良者而以告于上
(懲之以言謂之警束之以事謂之戒蓋易怠者人之情難制者人之行將欲使之循法而無違守法而無)
(失警戒其可已乎然則以法警戒者使之各謹于用法也正歲小宰既以宫刑憲禁於王宫令于百官府)
(曰各脩乃職攷乃灋待乃事宰夫又警戒羣吏令脩宫中之職事者蓋贊小宰而令之故也小宰令脩乃)
(職待乃事此于事言脩者蓋待乃事其事有待于王宫之政令脩則使之脩所待之事而已待乃事則令)
(之于未有為之前脩宫中之職事則令之于已有為之後小宰宰夫之所令以相備而已然小宰言攷乃)
(法此不言宰夫既以法警戒羣吏故不復言法也能者才之用良者善之至人有才性因其才而充之則)
(至于能人有善性因其善而充之則至于良然則能者善于事矣良者善于行矣書所以識之也告于上)
(將以賞之也然必宫正稽其功緒紏其德行歲終會其行事然後宰夫得以攷其會正歲書其能者良者)
(以告于上良者書之賢可知矣)
周禮詳解卷三
