春秋本例卷六
宋崔子方撰
公門
例月
侵
莊十年二月公侵宋
僖四年春王正月公會齊侯宋公陳侯衞侯鄭伯
許男曹伯侵蔡(桓會不月為蔡潰月)
定四年三月公會劉子晉侯宋公蔡侯衞侯陳子
鄭伯許男曹伯莒子邾子頓子胡子滕子薛伯
把伯小邾子齊國夏于召陵侵楚
定六年二月公侵鄭
定八年春王正月公侵齊
是年二月公侵齊
右六著例
伐
隠七年秋公伐邾(公始即位與邾結好而盟今親伐焉不正公之始渝盟而親師)
(故不月以見譏)
桓十五年冬十有一月公會宋公衞侯陳侯于袲
伐鄭
桓十六年夏四月公會宋公衞侯陳侯蔡侯伐鄭
莊五年冬公會齊人宋人陳人蔡人伐衞(不正公會四國)
(之微者以出故不月以見譏)
莊九年夏公伐齊納子糾(不正公釋怨而納仇人之子故不月以見譏)
莊二十六年春公伐戎(戎未有害於我也而公伐之公不能内治其國而遠)
(事於戎以公為不知務矣故不月以見譏)
是年秋公會宋人齊人伐徐(不正公會兩國之微者以出故不月以見)
(譏)
僖四年春王正月公會齊侯宋公陳侯衞侯鄭伯
許男曹伯侵蔡蔡潰遂伐楚(桓會不月為蔡潰月)
僖六年夏公會齊侯宋公陳侯衞侯曹伯伐鄭(桓會)
(不月)
僖二十一年冬公伐邾
僖二十二年春公伐邾取須句(邾吾之與國也冬伐之春又伐之而)
(取其邑秋又與之戰以内為迫人已甚故不月以見譏)
僖二十六年冬公以楚師伐齊取榖(公恃遠國之師以伐甥舅)
(之國而取其邑致怨之道故不月以見譏)
僖三十三年夏四月公伐邾取訾婁
文七年春公伐邾三月甲戌取須句(僖二十二年伐邾取須句)
(須句既復於邾今又伐而取之不正其再取故不月伐而日取邑下兼譏遂城郚故著日也)
宣四年春王正月公及齊侯平莒及郯莒人不肯
公伐莒取向
宣七年夏公會齊侯伐萊(解具會黑壤下)
宣十八年春公伐把(公伐把不月又不致此有疑者或曰譏也具經解)
成三年春王正月公會晉侯宋公衞侯曹伯伐鄭
成十年五月公會晉侯齊侯宋公衞侯曹伯伐鄭
成十三年夏五月公自京師遂會晉侯齊侯宋公
衞侯鄭伯曹伯邾人滕人伐秦
成十六年秋公會尹子晉侯齊國佐邾人伐鄭(是時)
(沙隨之會不見公晉人以為怒故伐鄭之役公強與焉此季孫行父所以執也即當時之事言)
(之蓋公不得與伐鄭矣春秋以為恥而諱焉故猶書公伐鄭志其意也春秋之例會以會致伐)
(以伐致各如其事焉今出伐鄭而曰至自會見實未嘗與伐也又不月以見譏)
成十七年夏公會尹子單子晉侯齊侯宋公衞侯
曹伯邾人伐鄭
是年冬公會單子晉侯宋公衞侯曹伯齊人邾人
伐鄭(公比年伐鄭今又一歲之間而兩伐鄭春秋以為已甚故皆不月以見譏)
襄九年冬公會晉侯宋公衞侯曹伯莒子邾子滕
子薛伯把伯小邾子齊世子光伐鄭(不月譏喪師是年五)
(月夫人姜氏薨)
襄十年秋公會晉侯宋公衞侯曹伯莒子邾子齊
世子光滕子薛伯杞伯小邾子伐鄭(不月譏喪師)
襄十一年夏四月公會晉侯宋公衞侯曹伯齊世
子光莒子邾子滕子薛伯把伯小邾子伐鄭(承郊)
(月)
是年秋七月公會晉侯宋公衞侯曹伯齊世子光
莒子邾子滕子薛伯杞伯小邾子伐鄭(當不月以譏亟)
(伐猶成十七年之譏此承同盟月)
哀七年秋公伐邾八月己酉入邾(解具入邾下)
哀十年春王二月公會吴伐齊(會吴之微者譏也承邾子奔月)
哀十一年五月公會吴伐齊(亦譏也為甲戍戰月)
右三十著例九其變例二十一
圍
僖六年夏公會齊侯宋公陳侯衞侯曹伯伐鄭圍
新城(桓會不月)
襄十八年冬十月公會晉侯宋公衞侯鄭伯曹伯
莒子邾子滕子薛伯杞伯小邾子同圍齊
昭二十六年夏公圍成(成内邑是時昭公孫在齊故欲取内邑也夫公實有)
(國而不能制其臣至於見逐反區區欲取一邑以自營見公之失君道矣故不月以見譏)
定十二年十有二月公圍成
右四著例三其變例一
取
隠十年六月辛未取郜辛巳取防(不正公以詐敗人之師旬浹之)
(間而取二邑故加日以見譏)
僖二十二年春公伐邾取須句
僖二十六年冬公以楚師伐齊取榖
僖三十三年夏四月公伐邾取訾婁
文七年春公伐邾三月甲戌取須句
宣四年春王正月公及齊侯平莒及郯莒人不肯
公伐莒取向(齊魯強國以好平兩小國之怨而且不能信不足故又不知自反而)
(復取邑以致怨於人以内為過是宜不月以見譏)
右六變例二其四解具伐下
追
莊十八年夏公追戎于濟西(戎過我于濟西未為有罪且亦疆埸之事)
(耳而公固自追之失人君之重故不月以見譏詳具經解)
僖二十六年春王正月公追齊師至酅弗及
右二著例一其變例一
救
莊二十八年秋公會齊人宋人救鄭(不正公會兩國之微者以)
(出故不月以見譏)
成七年秋公會晉侯齊侯宋公衞侯曹伯莒子邾
子杞伯救鄭(春秋不與相侵伐則凡救者可也然陳鄭介二大國之間從楚則晉)
(師至從晉則楚師至晉楚争陳鄭以為強弱一救一伐安有常哉然則救鄭非所以為鄭適以)
(怒楚而致戰耳夫羣諸侯而莫益於事者亦春秋所不與故不月以見譏)
襄五年冬公會晉侯宋公衞侯鄭伯曹伯齊世子
光救陳(救陳之譏猶成七年救鄭之譏也)
襄十五年夏公救成至遇(解具至遇下)
右四變例
納
莊九年夏公伐齊納子糾(不正公之釋怨而納讎人之子故不月以見譏)
右一變例
狩
桓四年春正月公狩于郎
莊四年冬公及齊人狩于禚(不正公之釋怨而與仇人之微者狩故不)
(月以見譏)
右二著例一其變例一
觀
隠五年春公觀魚于棠(凡蒐田之事不言公觀魚稱公與公狩于郎同義知)
(公私行而不與國人同之也故不月以見譏)
莊二十三年夏公如齊觀社(諸侯非民事不越境而公乃如齊觀社又)
(未終母喪而從宴樂故不月以見譏)
右二變例
視朔
文十六年夏五月公四不視朔
右一著例
平國
宣四年春王正月公及齊侯平莒及郯
右一著例
成亂
桓二年三月公會齊侯陳侯鄭伯于稷以成宋亂
右一著例
釋諸侯
僖二十一年冬十有二月癸丑公會諸侯盟于薄
釋宋公
右一著例
右凡公躬行之事無時以時志者譏也春秋賤桓
於桓之事無譏故六盟十二會二至二伐一如
一狩即位薨葬喪至皆以例書蓋曰桓弟弑兄
臣弑君而立乎其位此其大者不治則其餘無
足譏焉耳
子門
例日
生
桓六年九月丁卯子同生
右一著例
卒
莊三十二年冬十月己未子般卒
文十八年冬十月子卒
襄三十一年秋九月癸巳子野卒
右三著例二其失日一
春秋本例卷六
