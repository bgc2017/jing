春秋本例卷五
宋崔子方撰
公門
例月(凡月往則月至不月往則不月至不月往不月至皆譏也惟桓文之例則異是)
至
桓二年冬公至自唐(春秋賤桓於桓之事未有譏焉者然此不月至何也春秋)
(之例内地例不致其致者例不月文十七年至自榖定十三年至自圍成是其例也唐内地)
桓十六年秋七月公至自伐鄭(月往)
莊六年秋公至自伐衛(不月往)
莊二十三年春公至自齊(不月往)
是年夏公至自齊(不月往)
莊二十四年秋公至自齊(不月往)
莊二十六年夏公至自伐戎(不月往)
僖四年八月公至自伐楚(桓會不月往為葬許穆公月)
僖六年冬公至自伐鄭(桓會不月往)
僖十五年九月公至自會(桓會不月往為己卯晦月)
僖十七年九月公至自會(桓會例不月淮之會譏也故月往而月致詳具)
(經解)
僖二十六年冬公至自伐齊(不月往)
僖二十九年春公至自圍許(文會不月往)
僖三十三年十有二月公至自齊(月往)
文四年春公至自晉(不月往)
文十四年春王正月公至自晉(不月往而月致何也十三年冬公如)
(晉衛侯會公于沓是時公方修禮于大國而遽與他國私會以為失事霸主之道故不月以見)
(譏下書十有二月乙丑公及晉侯盟公還自晉鄭伯會公于棐以為卒事于大國然後可與他)
(國會故特月致見卒事而會不譏始往而會者譏耳)
是年秋七月公至自會(月往)
文十七年秋公至自榖(内地例不致其致例不月是時齊方以子叔姬之罪)
(致責于我魯數求齊盟而不得榖之盟非得意之盟也故特致焉榖内地)
宣四年秋公至自齊(不月往)
宣五年夏公至自齊(不月往)
宣八年春公至自會(不月往)
宣九年春王正月公至自齊(月往)
宣十年春公至自齊(不月往)
是年五月公至自齊(不月往承陳弑君月)
宣十七年秋公至自會(月往而不月致有譏也宣公之立事齊而不事晉豈)
(斷道之會而晉有責于我乎故不月致以見之)
成三年二月公至自伐鄭(月往)
是年夏公至自晉(不月往)
成四年秋公至自晉(不月往)
成六年春王正月公至自會(月往)
成七年八月公至自會(不月往而月至承戊辰盟月)
成九年春王正月公至自會(月往)
成十一年春王三月公至自晉(往至同月)
成十三年秋七月公至自伐秦(月往)
成十五年三月公至自會(往至同月)
成十六年秋公至自會(不月往)
是年十有二月公至自會(不月往而月致承季孫盟月)
成十七年秋公至自會(不月往)
是年十一月公至自伐鄭(不月往而月致為仲嬰齊卒月)
成十八年夏公至自晉(不月往)
襄三年夏四月公至自晉(不月往而月致承晉盟月)
是年秋公至自會(月往而不月致所譏不在往會而在己會蓋不正諸侯為會而)
(乃使大夫主盟故譏也與溴梁之會不月致同例)
襄五年春公至自晉(不月往)
是年秋公至自會(不月往)
是年十有二月公至自救陳(不月往而月致為行父卒月)
襄八年夏公至自晉(月往而不月致是時公在晉而季孫宿會晉侯鄭伯齊人)
(宋人衛人邾人于邢丘夫魯君在晉而晉侯乃與其大夫會舍君而與臣則季氏專魯而公不)
(得為政可知矣且公以禮出事人然而内不能制其臣外見鄙於大國久留于晉故不月致以)
(見譏)
襄十年夏五月公至自會(不月往而月致承滅偪陽月)
是年冬公至自伐鄭(不月往)
襄十一年秋七月公至自伐鄭(承已未盟月此譏亟伐鄭往至皆不)
(月)
是月公至自會(同上譏)
襄十三年春公至自晉(不月往)
襄十六年夏公至自會(月往而不月致蓋不正諸侯為會而乃使大夫主盟)
(故譏也與雞澤之盟不月致同例詳具經解)
襄十九年春王正月公至自伐齊(月往)
襄二十年秋公至自會(月往而不月致公與邾子盟澶淵比至於國而大夫)
(已伐邾矣不正公之渝盟而亟伐故以見譏也然後知澶淵之盟故不與同眀矣)
襄二十一年夏公至自晉(月往而不月致豈公如晉朝以謝背盟伐邾之)
(故而晉猶有責於我乎故以見譏也)
襄二十二年春王正月公至自會(往至同月)
是年冬公至自會(不月往)
襄二十四年冬公至自會(不月往)
襄二十五年秋八月公至自會(月往)
襄二十九年夏五月公至自楚
昭五年秋七月公至自晉(月往)
昭七年九月公至自楚(月往)
昭十三年八月公至自會(不月往而月致承同盟月)
昭十六年夏公至自晉(不月往)
昭二十六年三月公至自齊居于鄆(解具居鄆下)
是年秋公至自會居于鄆
昭二十七年春公至自齊居于鄆
是年冬十月公至自齊居于鄆
昭二十九年春公至自乾侯居于鄆
定四年秋七月公至自會(月往)
定六年二月公至自侵鄭(往至同月)
定八年春王正月公至自侵齊(往至同月)
是年三月公至自侵齊(月往)
是年夏公至自瓦(不月往)
定十年夏公至自夾谷(不月往)
定十二年十有一月公至自黃(月往)
是年十有二月公至自圍成(往至同月)
定十四年五月公至自會(往至同月)
哀十年五月公至自伐齊(往會吳例不月為葬齊悼公月)
哀十三年秋公至自會(不月往)
右七十九著例三十其變例四十九
在
襄二十九年春王正月公在楚
昭三十年春王正月公在乾侯(昭公失國在外何不譏正月以存)
(君之辭也)
昭三十一年春王正月公在乾侯
昭三十二年春王正月公在乾侯
右四著例
居
昭二十六年三月公至自齊居于鄆(日孫故月致昭公自失國)
(往至皆不月居外亦不月以譏)
是年秋公至自會居于鄆
昭二十七年春公至自齊居于鄆
是年冬十月公至自齊居于鄆(承曹伯卒月)
昭二十九年春公至自乾侯居于鄆
右五變例
還
文十三年冬十有二月公還自晉
右一著例
復
昭二年冬公如晉至河乃復(公朝于晉晉人辭焉故至河乃復凡此志)
(譏也此又喪朝也)
昭十二年夏公如晉至河乃復
昭十三年冬公如晉至河乃復
昭二十一年冬公如晉至河乃復
昭二十三年冬公如晉至河有疾乃復
定三年春王正月公如晉至河乃復(昭公之不得入于晉亦以)
(數矣定公之復容有故焉春秋亦譏其可譏者而已)
右六著例一其變例五
次
莊三年冬公次于滑(是將救紀而不能者也傳曰將謀紀是也次止也公有畏)
(矣故不月以見譏)
僖四年三月公會伐楚次于陘
僖十五年三月公會盟牡丘遂次于匡
昭二十五年九月己&KR1344;公孫于齊次于陽州(承孫齊月)
(昭公自失國凡如次居皆不月以譏)
昭二十八年春王三月公如晉次于乾侯(承葬曹悼公月)
昭二十九年春公如晉次于乾侯
右六著例二其變例四
遇
隐四年夏公及宋公遇于清
莊二十三年夏公及齊侯遇于榖
莊三十年冬公及齊侯遇于魯濟
右三變例(周官有朝覲宗遇會同之禮春秋之時文不足也故皆謂之朝會而)
(所謂遇者特志其相遇而已禮記所謂未及期相見是也當是時諸侯不信期會失時故)
(未有及期而相見者猶詩所謂邂逅相遇云爾凡遇之志皆譏也故不月以見之)
至
僖二十六年春王正月公追齊師至酅弗及
襄十五年夏公救成至遇(公救成而至遇不及乎事也凡春秋不及乎其)
(事者志以略此公行所以不月也)
右二著例一其變例一
以
僖二十六年冬公以楚師伐齊
右一變例解具伐齊下
城
文七年春公伐邾三月甲戌取須句遂城郚(城卑者之)
(事而公親之其日兼譏取須句而遂城郚也)
右一變例
春秋本例卷五
