春秋本例卷十五
宋崔子方撰
凡外事門
例時
諸侯會
桓二年秋七月蔡侯鄭伯會于鄧(承紀侯朝月)
莊十五年春齊侯宋公陳侯衞侯鄭伯會于鄄
僖三年秋齊侯宋公江人黃人會于陽榖
僖二十一年秋宋公楚子陳侯蔡侯鄭伯許男曹
伯會于盂
文十七年六月諸侯會于扈(承公盟月)
宣九年秋九月晉侯宋公衞侯鄭伯曹伯會于扈
(承晉侯卒月)
定十年冬齊侯衛侯鄭游速會于安甫
定十四年秋齊侯宋公會于洮
右八著例
大夫盟
桓十一年春正月齊人衞人鄭人盟于惡曹(是三國来)
(戰之人也彼恃強淩我不約而来戰又復同盟以固其惡春秋惡焉故加月以見譏)
僖二十一年春宋人齊人楚人盟于鹿上
宣十二年冬十有二月晉人宋人衛人曹人同盟
于清丘(承滅蕭月)
右三著例二其變例一
大夫會
襄三十年冬十月晉人齊人宋人衛人鄭人曹人
莒人邾人滕人薛人杞人小邾人會于澶淵宋
災故(承葬蔡景公月)
昭二十七年秋晉士鞅宋樂祁犂衛北宫喜曹人
邾人滕人會于扈
右二著例
相如
桓五年夏齊侯鄭伯如紀
是年冬州公如曹
右二著例
如會如師
僖二十八年五月陳侯如會(承盟月)
成二年秋七月齊侯使國佐如師(為盟月)
襄三年夏六月陳侯使袁僑如會(承盟月)
襄七年十有二月鄭伯髠頑如會(承會月)
右四著例
乞盟
僖八年春王正月鄭伯乞盟(承盟月)
右一著例
平
宣十五年夏五月宋人及楚人平(稱人以平平在下也故加月以)
(見譏詳具經觧)
右一變例
還
襄十九年秋七月晉士匄帥師侵齊至榖聞齊侯
卒乃還(承齊侯卒月)
右一著例
次
莊十年夏六月齊師宋師次于郎(為敗宋師月)
僖元年春王正月齊師宋師曹師次于聶北(承元年正)
(月)
文十年冬楚子蔡侯次于厥貉
定九年秋齊侯衛侯次于五氏
定十三年春齊侯衛侯次于垂葭
定十五年夏五月齊侯衛侯次于蕖蒢(承郊月)
右六著例
遇
隱八年春宋公衛侯遇于垂
莊四年夏齊侯陳侯鄭伯遇于垂
莊三十二年夏宋公齊侯遇于梁丘
右三著例
以
桓十四年冬十有二月宋人以齊人蔡人衛人陳
人伐鄭
定四年冬十有二月庚午蔡侯以吳子及楚人戰
于柏舉
右二解具本事下
逃歸(不盟附)
僖五年秋八月鄭伯逃歸不盟(承盟月)
右一著例
大去
莊四年夏紀侯大去其國
右一著例
小國君奔
莊二十四年冬曹羈出奔陳
昭元年秋莒展輿出奔吳
昭三年冬北燕伯欵出奔齊
昭二十三年秋七月莒子庚輿来奔(為敗雞父月)
哀十年春王二月邾子益来奔(邾子之前年以来今又奔之以益為)
(賤而無恥矣故加月以見譏)
右五著例四其變例一
小國君歸
僖二十八年冬曹伯襄復歸于曹
成十六年秋曹伯歸自京師
右二著例
執小國君(畀附歸于附)
僖五年冬晉人執虞公
僖十九年春王三月宋人執滕子嬰齊(滕子之名失地之君)
(也夫諸侯有失地者諸侯相與納之蓋可也今宋㐮圖霸不能懷綏小國又因其微弱而遂執)
(之以宋為不義故加月以見譏)
僖二十八年三月丙午晉人入曹執曹伯畀宋人
(解具入曹下)
成十五年三月晉侯執曹伯歸于京師(承盟月)
襄十六年三月晉人執莒子邾子以歸(承盟月)
襄十九年春王正月晉人執邾子(承盟月)
昭四年夏楚人執徐子
哀四年春王二月宋人執小邾子(承殺蔡侯月)
右八著例七其變例一
大夫奔
莊十二年冬十月宋萬出奔陳(萬弑君之賊宋人不即討縱之踰時)
(而後出奔以為其國無臣子矣故加月以志其久且見譏也)
僖二十八年六月衛元咺出奔晉(承衛侯歸月)
文六年冬十月晉狐射姑出奔狄(承葬晉㐮公月)
文七年夏四月晉先蔑奔秦(承宋公卒月)
文八年十月宋司城来奔(承盟月)
文十四年九月宋子哀来奔(承公孫敖卒月)
宣十年夏四月齊崔氏出奔衛(承日食月)
成七年冬衛孫林父出奔晉
成十五年秋八月宋華元出奔晉(承葬宋㐮公月)
是月宋魚石出奔楚
成十七年秋齊高无咎出奔莒
㐮六年夏宋華弱来奔
襄十七年九月宋華臣出奔陳(承雩月)
襄二十年秋蔡公子履出奔楚
是秋陳侯之弟光出奔楚
襄二十一年春王正月邾庶其以漆閭丘来奔(承公)
(如晉月)
是年秋晉欒盈出奔楚
襄二十三年夏邾畀我来奔
㐮二十四年冬陳鍼宜咎出奔楚
襄二十七年夏衛侯之弟鱄出奔晉
㐮二十八年夏衞石惡出奔晉
是年冬齊慶封来奔
襄二十九年秋九月齊高止出奔北燕(承葬衞獻公月)
㐮三十年秋七月鄭良霄出奔許(承葬宋姬月)
昭元年夏秦伯之弟鍼出奔晉
是年冬十有一月楚公子比出奔晉(承楚子卒月)
昭五年夏莒牟夷以牟婁及防兹来奔
昭六年夏宋華合比出奔衞
昭八年夏四月陳公子留出奔鄭(承陳侯卒月)
昭十年夏齊欒施来奔
昭十五年夏蔡朝吳出奔鄭
昭二十年夏曹公孫會自鄸出奔宋
是年冬十月宋華亥向寧華定出奔陳(大國三卿今相與同)
(惡一旦出奔臣既罪惡君亦孤露上下不協莫此之甚故加月以見譏)
昭二十二年春宋華亥向寧華定自宋南里出奔
楚
昭三十一年冬黑肱以濫来奔
定四年冬十有一月楚嚢瓦出奔鄭(承吳楚戰月)
定十年秋宋樂大心出奔曹
是年冬宋公之弟辰暨仲佗石彄出奔陳
定十四年春衞公叔戌来奔
是春衛趙陽出奔宋
是年秋衛世子蒯聵出奔宋
是秋衛公孟彄出奔鄭
是秋宋公之弟辰自蕭来奔
哀四年春王二月蔡公孫辰出奔吳(承殺蔡侯月)
哀六年夏齊國夏及高張来奔
哀十一年夏陳轅頗出奔鄭
是年冬十有一月衞世叔齊出奔宋(承葬滕隱公月)
右四十七著例四十五其變例二
大夫歸
桓十一年九月突歸于鄭(為會盟月)
桓十七年秋八月蔡季自陳歸于蔡(承蔡侯卒月)
莊二十四年冬赤歸于曹
僖二十八年冬衞元咺自晉復歸于衛
成十四年夏衛孫林父自晉歸于衛
成十五年秋八月宋華元自晉歸于宋(承葬共公月)
襄二十三年夏陳侯之弟光自楚歸于陳
昭十三年夏四月楚公子比自晉歸于楚(為弑君月)
定十三年冬晉趙鞅歸于晉
哀十年五月衛公孟彄自齊歸于衛(承葬齊悼公月)
右十著例
大夫入
桓十五年五月許叔入于許(承鄭伯奔月)
莊三年秋紀季以酅入于齊
莊九年夏齊小白入于齊
成十八年夏宋魚石復入于彭城
襄二十三年夏晉欒盈復入于晉入于曲沃
㐮三十年九月鄭良霄自許入于鄭(承葬共姬月)
昭元年秋莒去疾自齊入于莒
定十一年秋宋樂大心自曹入于蕭
右八著例
叛
襄二十六年春王二月衞孫林父入于戚以叛(承弑)
(君月)
昭二十一年夏宋華亥向寧華定自陳入于宋南
里以叛
定十一年春宋公之弟辰及仲佗石彄公子地自
陳入于蕭以叛
定十三年秋晉趙鞅入于晉陽以叛
是年冬晉荀盈士吉射入于朝歌以叛
右五著例
春秋本例卷十五
