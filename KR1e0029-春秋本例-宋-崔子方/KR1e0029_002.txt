春秋本例卷二
宋崔子方撰
王門
例日
師敗
成元年秋王師敗績于茅戎(以時志而知例日者春秋以軍事為重故)
(凡戰敗例皆日則王師之敗固當日矣王者之師天下莫敢校今茅戎乃能敗之春秋深惡焉)
(故其詞使若王師自敗于彼云爾又特略其事而以時志也)
右一變例
崩
隐三年三月庚戌天王崩
桓十五年春三月乙未天王崩
僖八年冬十有一月丁未天王崩
文八年秋八月戊申天王崩
宣二年冬十月乙亥天王崩
成五年冬十有一月己酉天王崩
襄元年秋九月辛酉天王崩
襄二十八年冬十有二月甲寅天王崩
昭二十二年夏四月乙丑天王崩
右九著例
葬
莊三年夏五月葬桓王(其不日蓋譏也譏不及禮而葬也)
文九年春二月辛丑葬襄王
宣三年春王正月葬匡王
襄二年春王正月葬簡王
昭二十二年夏六月葬景王
右五著例一變例四(五書葬其不及禮者四何其失禮多耶且凡葬)
(皆以内往葬為詞春秋九書王崩而書葬五則内之不赴葬者凡四也以天子之葬而諸)
(侯不往會者如此之多則宜其不及禮者亦多也有以見王室之微矣)
例月
居
僖二十四年冬天王出居于鄭(王者無外然則天王之出見不能乎)
(其家而出也其曰出失内之辭爾然於外猶得其所居焉故曰天王出居于鄭也夫貴為天子)
(而不能容其母弟以得罪于母亦甚矣故春秋盡其辭且不月以見譏)
昭二十二年六月劉子單子以王猛居于皇(王猛非正)
(例不月此承葬景王月)
昭二十三年秋七月天王居于狄泉
右三著例一其變例二
入
昭二十二年秋劉子單子以王猛入于王城(入王城不)
(月知居于皇亦不月者也居入不月然後知王猛之非正而春秋譏矣)
昭二十六年冬十月天王入于成周
右二著例一其變例一
狩
僖二十八年冬天王狩于河陽(温河陽之邑也晉文始霸會諸侯于)
(温而王適於是時為河陽之狩蓋王實畏晉欲来會之故假狩事以行耳春秋不月王之行所)
(以見譏而三家皆謂再致天王諱之似誤矣詳具經觧)
右一變例
殺其弟
襄三十年五月天王殺其弟佞夫
右一著例
王后門(王姬附)
例日
卒
莊二年秋七月齊王姬卒
右一(王后外夫人卒葬皆不書王姬由魯嫁猶内女且来赴故卒之也死人之重事)
(例皆日然不以是為譏王姬不日卒蓋闕也凡薨卒有不日者皆類此)
例月
逆王后
桓八年冬十月祭公来遂逆王后于紀(承雨雪月)
襄十五年二月劉夏逆王后于齊(承盟月王后天下之母而使士)
(逆士賤非所以逆王后也故不月以見之詳具經解)
右二變例
王后歸
桓九年春紀季姜歸干京師(自紀言之猶略也)
右一變例
王姬歸
莊元年冬十月王姬歸于齊(承陳侯卒月)
莊十一年冬王姬歸于齊
右二變例(内女歸例月知王姬歸亦例月矣王姬歸不書主我故書齊魯仇讎)
(之國而為之主婚姻雖有天子之命可以辭矣故不月以見譏)
例時
内逆王姬
莊元年夏單伯逆王姬(齊魯仇讎之國而為之主婚姻雖有天子之命可以)
(辭矣故不月以見譏逆王姬例月)
右一變例
王臣門
例日
卒
隐三年夏四月辛卯尹氏卒
文三年夏五月王子虎卒
昭二十二年冬十月王子猛卒
定四年秋七月劉卷卒
右四著例一其失日三
例月
立
昭二十三年秋七月尹氏立王子朝
右一著例
奔
成十二年春周公出奔晉(凡自周無出周公之出不能乎其國而出也周)
(公有國於王畿矣故特從小國例而不月不月然後知周公不能乎其國而出明矣)
襄三十年五月王子瑕奔晉
昭二十六年冬十月尹氏召伯毛伯以王子朝奔
楚
右三著例二其變例一
救
莊六年春王正月王人子突救衞(救例時善其能救衛也故詳志)
(而月之也)
右一著例
殺
宣十五年六月王扎子殺召伯毛伯
右一著例
葬
定四年秋七月葬劉文公
右一著例
例時
来
隐元年冬十有二月祭伯来(為天子之大夫而私覿諸侯罪矣故月之)
(以見譏凡来例時)
右一著例
来求
隐三年秋武氏子来求賻
文九年春毛伯来求金
右二著例
来聘
莊二十三年春祭叔来聘
右一著例
凡王事門
例月
王室亂
昭二十二年六月王室亂
右一著例
使来聘
隐七年冬天王使凡伯来聘
隐九年春天王使南季来聘
桓四年夏天王使宰渠伯糾来聘
桓五年夏天王使仍叔之子来聘
桓八年春正月天王使家父来聘(承烝月)
僖三十年冬天王使宰周公来聘
宣十年秋天王使王季子来聘
右七變例(以時志而知例月者春秋之例以尊卑為詳略故凡王事未有不月)
(者其不月志者譏也周官時聘以諭諸侯之志則王使来聘蓋可也然終春秋之世周之)
(聘魯者七而魯之臣如京師者五見周之所以交魯之禮厚而魯之所以事周之禮薄而)
(上下皆失之矣春秋之所不與故於内之如京師者不言聘而於王使来聘則去月以見)
(譏)
錫命
莊元年冬十月王使榮叔来錫桓公命
文元年夏四月天王使毛伯来錫公命
成八年秋七月天子使召伯来錫公命
右三著例
歸脤
定十四年秋天王使石尚来歸脤(周官歸脤以交諸侯之福則王)
(使歸脤蓋可也用見周之交魯之禮厚而魯之所以事周之禮薄而上下皆失之矣春秋之所)
(不與故猶不月以見譏與来聘不月同例)
右一變例
歸賵
隐元年秋七月天王使宰咺来歸惠公仲子之賵
文五年春王正月王使榮叔歸含且賵
右二著例
使求
桓十五年春二月天王使家父来求車
右一著例
會葬
文元年二月天王使叔服来會葬
文五年三月王使召伯来會葬
右二著例
春秋本例卷二
