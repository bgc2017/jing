書蔡傳旁通書𩔖
提要
(臣)等謹案書蔡傳旁通六卷元陳師凱撰師
凱家彭蠡故自題曰東滙澤其始末則不可
得詳此書成於至治辛酉以鄱陽董鼎尚書
輯錄纂注本以羽翼蔡傳然多採先儒問答
斷以已意大抵辨論義理而於天文地理律
歴禮樂兵刑龜策河圖洛書道德性命官職
封建之屬皆在所略遇傳文片言之賾隻字
之隐讀者不免囁嚅齟齬因作是編於名物
度數蔡傳所稱引而未詳者一一博引繁稱
析其端委其蔡傳歧誤之處則不復糾正蓋
如孔穎達諸經正義主於𤼵揮註文不主於
攻駁註文也然不能以回護註文之故廢孔
氏之疏則亦不能以回護蔡傳之故廢師凱
之書矣知其有所遷就而節取所長可也乾
隆三十九年九月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
書蔡傳旁通序
天道無心而成化聖人有心而無為夫惟其有心也故
無為而無不為惟其無為而無不為故動而世為天下
道行而世為天下法言而世為天下則此二帝三王之
所以不能不有書也書既有矣凡一動一行一言雖千
萬世而一日矣然書出於千萬世之前而書讀於千萬
世之後則其一動一行一言又烏得而備知之此朱蔡
師弟子之所以不能不有傳也傳既成矣後之讀者將
不能究朱子之所傳不能領蔡氏之所受又不能如其
行輩之所講明則雖有傳猶未能備知也此鄱陽董氏
之所以有輯錄纂註也然其輯錄特荅問之多端纂註
又專門之獨見初學於此苟本傳尚未曉析而乃游目
廣覽則茫無畔岸吾誰適從是董氏所纂乃通本傳以
後之事殆未可由此以通本傳也此旁通之所以贅出
也嗟夫書之有傳如堂之階如室之戶未有不由此而
可以造其地也然傳文之中片言之嘖隻字之隱呻其
佔畢之際囁嚅而齟齬者不為無矣況有所謂天文地
理律歴禮樂兵刑龜策河圖洛書道德性命官職封建
之屬未可以一言盡也是以旁通之筆不厭瑣碎專務
釋傳固不能效正義之具舉但值片言隻字之所當尋
繹所當考訓者必旁搜而備錄之期至於通而後止俾
初學之士對本傳於前置旁通於側或有所未了者即
轉矚而取之左右庶幾微疑易釋大義易暢乘迎刃之
𫝑求指掌之歸吾見其有融會貫通之期無囁嚅齟齬
之患矣其言道德性命之際文理已明者略為衍說或
於名物度數之末無乃太簡者則詳究所出以致弗明
弗措之意焉由是以了本傳次及輯錄纂註則先入者
定而中不摇權度在我而外不惑近可以得諸儒之本
旨遠可以會朱蔡之授受若夫二帝三王之所以為天
下道為天下法爲天下則者則又存乎其人而巳雖然
愚之所以云云而不避晉越者非敢為通人道也為初
學小子費師說者設也以謏聞而陳之通人之前寧不
詒玉巵無當之誚乎姑藏之以俟知者時至治元年歲
次辛酉四月六日後學東匯澤陳師凱序
蔡傳旁通引用書目
徐鉉校定說文陸德明經典釋文
九經古註九經註疏
隷古尚書春秋公羊傳
春秋穀梁傳儀禮經傳通解
楊信齋祭禮通解朱子書說
朱子語𩔖朱子大全集
朱子四書朱子周易本義
朱子易學啓蒙朱子詩傳
程子易傳董氏書傳輯纂
程氏禹貢圖長安禹迹圖
石刻尚書圖陸淳春秋纂例
啓蒙附錄王太古見易
嚴氏詩緝吕氏詩記
俞氏周禮復古編史記
前漢書後漢書
三國志晉書
南史北史
隋書舊唐書
新唐書五代史
宋紀事本末金志
遼志史記索隱
史記正義杜氏通典
鄭夾漈通志略國語韋氏解
國策鮑氏解稽古錄
蘇子古史通鑑
皇極經世書郭忠恕佩觿
衞宏古文竒字序爾雅
爾雅疏博雅
楚辭註劉向說苑
蔡氏律吕本原蔡氏洪範内篇
東坡地理指掌圖李善文選註
文苑英華文鑑
曾南豐文集衞宏漢官舊儀
李&KR1033;續補漢官儀三輔黃圖
周子易通管子
列子莊子
荀卿子楊子法言
韻會玉篇
唐韻樂史寰宇記
輿地志輿地要覽
崔豹古今注程氏敘論
薛氏古文西山讀書記
洪範五行傳周書王會篇
諡法解本草
蔡傳旁通隱字審音
堯典
丌上(上居之切)婞直(上胡冷切)
舜典
周髀(下傍术切)相近(一音攘祈又音祖迎)幽宗(宗音禜雩宗同)
祝號(上之秀切)空圍(上音孔)摶埴(上音圑下音石)
攦工(上力結切)
大禹謨
九韶(上音大)洚洞(上胡貢切)
益稷
乘輴(下音春)乘樏(下力追切)作橇(下音蕝)
作毳(下昌芮切)作橋(下丘遥切)作梮(下九玉切)
虎蜼(下音誄切又以季)黹紩(上張里切下音姪)鷩冕(上必列切)
籈櫟(上音真)頌鐘(上音容)箾韶(上音簫)
臝者(上力果切)
禹貢
沾縣(上丁念切)赤緹(下音低)渴澤(上音竭)
滱水(上音彄)遼濡(下乃官切)作泲(下子禮切)
滳河(上音商)汳水(上音汴)狙獾(下音歡)
濋水(上音楚)有漷(下苦郭切)沂沭(下食聿切)
朐山(上音劬)埏埴(上始然切)禫纖(上徒感切)
楩梓(上皮連切)下雋(下字兖切)波溠(下側駕切)
冤句(下音劬)湔氐(上子千切)西徼(下吉弔切)
沫水(上音妹又音末)魚復(下音腹)佷山(上音衡)
毳罽(下音計)斜川(上音邪)吐谷(下音欲)
馮翊(上音憑)休屠(下音除)燉煌(上徒門切)
濩澤(上鳥國切)崈高(上音崇)傅昜(上音敷下音陽)
犍為(上音乾)瀰渃(渃當作諾讀如字)滇池(上音顚)
滇巂(下先蘂切)砱礫(上音零下音力)汊水(上初化切)
趵突(上北角切)蔡放(上素達切)
甘誓
觀扈(上音館)姺邳(上西典切)以菆(下音鄒)
盤庚
作甹(下音由)
說命
諒闇(上音梁下音菴)
武成
甲衅(下音釁)
旅獒
躇階(上丑略切)
梓材
疻也(上諸氏切)
洛誥
胞翟(上音庖下音狄)
無逸
日昳(下徒結切)
多方
讋服(上質涉切)
君陳
萎薾(下乃結切)
費誓
紛繫(上扶云切)
