欽定音韻述微卷四
上平聲
八齊(佩文韻作八齊廣韻集韻十二齊獨用今仍作八齊)
齊(前倪切整也中也等也又速也史記㓜而徇齊又國名又三佛齊南蠻别種又姓與支韻薺韻霽韻義並)
(異)臍(肶臍也通作齊左傳後君噬齊)蠐(蠐螬蟲名亦名蟦蠐生糞土申又爾雅蝤蠐蝎注在木中又)
(蠐一名乳蠐見本草亦作又支韻)麡(獸如麋角前向入林則挂其角故常在淺草中出異物志又佳韻)
(魚名出漢水似鯉而小)癠(病也又霽韻)西(息鷖切秋方也又姓)栖(鳥宿也禽經陸鳥曰)
(栖水鳥曰宿又凡物止息皆曰栖魏書栖心浩然又栖栖猶皇皇也或作棲)粞(碎米也)澌(散聲也一)
(作&KR2329;與支韻義異)嘶(馬鳴也又噎也又聲破也漢書大聲而嘶通作澌周禮鳥皫色而沙鳴注少斯也)
撕(提撕也)犀(南徼外牛一角在鼻一角在頂似豕又辟水犀出海中出入有光水為之開見南越志又)
(堅也漢書器不犀利又瓜中瓣也詩齒如瓠犀又骨咄犀大蛇角也解蠱毒見輟耕録)㯕(椑㯕木枝下交)
(也見博雅又小樹也又支韻)凘(流水亦作又支韻)屖(不進也亦作遟揚雄賦靈遟兮)醯
(肸鷖切酸也一曰醋也又方言徯醯危也)橀(榽橀木名爾雅注細葉似檀江東多有之)忚(㦒忚欺慢也見)
(方言)兮(檄倪切語所稽也又語助也又歌辭通作猗)奚(隸役也又何也又魯地名又羌部又羊奚)
(草名又欵冬一名莬奚見本草又複姓後魏書有達奚薄奚統奚吐奚等四氏)蹊(徑路也又穿徑也左傳牽)
(牛以蹊人之田通作徯禮記塞徯徑)㜎(女奴也通作奚周禮奚三百人注猶今官婢)傒(東北夷名通作)
(奚)徯(待也有所望也又山海經鹿臺之山有鳥名曰鳬徯又薺韻)騱(馬前足皆白曰騱見爾雅又驒)
(騱野馬也漢書作奚)豀(反戾也荘子婦姑勃豀注勃爭也豀空也)鼷(䑕名一名甘口䑕食人及鳥獸至盡)
(皆不痛)嵇(山名在亳州又姓)蒵(菟蒵草名見爾雅又薺韻)螇(螇螰似蟬鹽鐡論獨不見季夏之螇)
(乎音聲入耳秋風而音無又乞鷖切土螽似蝗)(水蟲也薉貉之民食之)貕(方言猪子或謂之貕又)
(貕蟲名見揚雄蜀都賦通作豯)榽(木名似檀見爾雅)鷖(乙雞切鳬屬埤雅鳬好沒鷖好浮與霽韻)
(義異)繄(㦸衣也又赤黒繒又是也惟也又語助辭左傳繄我獨無通作伊又霽韻)㙠(塵埃也又霽韻)黳
(小黒子又黒也)䃜(美石黒色)瑿(黒玉也又琥珀千年者為瑿狀似元玉黒如純漆)翳(蔽也䕃也羽葆)
(也又霽韻)黟(黒木也又縣名又支韻)&KR3172;(黑羊又羣羊相也又真韻)黎(力倪切衆也又黒也)
(黎民黑髪之人又蠻種有熟黎生黎之别又懸黎玉名又合黎山名合黎水出馬在流沙之東又尉黎婆黎俱)
(外國名沈黎郡名即莋都地又昌黎晉郡名今為縣又姓又黎明天欲明也通作犂明又支韻)犂(耕也亦墾)
(田器又牛駁文論語犂牛之子又祝犂已也見史記厯書索隱又匈奴謂天為撐犂又孅犂北狄别名又蒲犂)
(新犂俱西域國名又留犂飯匙也又支韻)藜(草也今落帚爾雅翼藜兖州蒸為茹又可為杖又配藜披離也)
(見揚雄甘泉賦又支韻)棃(果名爾雅疏在山曰樆人植曰棃又蜻蛉之小而黄者曰胡棃見崔豹古今注)
(又草名其葉狀如荻而赤花可以已疽出山海經又支韻)瓈(玻瓈西國寶一名水玉又有燒玻瓈有氣眼而)
(質輕亦作頗黎)黧(黑而黄也通作犂戰國策面目犂黒又支韻)蔾(蒺蔾草名爾雅注子有三角刺人狀)
(如蔆而小通作藜又支韻)蠡(以瓢為飲器也亦作盠又谷蠡匈奴王號又支韻惟瓢器與歌韻同餘異與薺)
(韻哿韻霽韻義並異)鸝(黄鸝鳥名即倉庚也爾雅作黧黄又支韻)驪(馬身黑色又穆天子駿馬曰盜驪又)
(山名古驪戎國來居此山故號驪戎又支韻)&KR2544;(殷諸侯國名説文引書西伯戡&KR2544;今文作黎)&KR3562;(駣)
(馬屬)邌(徐行貌)莉(草名又芘莉織荆為障也與寘韻義異)筣(竹名出廣州西南亦作䉫又笓筣織)
(竹為障也)鯬(魚名一名鯠見爾雅)&KR2967;(維也又縴&KR2967;惡絮)䖿(螏䖿蟲名似蝗大腹長角能食蛇腦爾雅)
(作蒺藜又蛤蜊亦作合䖿見王充論衡)䔣(新䔣國名在匈奴北)䤙(䤙酒滓一曰酪母也)麗(髙句)
(麗東夷國名通作驪惟國名與支韻同與霽韻義異)雞(吉鷖切知時畜也又爾雅鶾天雞又蟲名詩六)
(月莎雞振羽爾雅翼一名梭雞)稽(留止也考也計也又滑稽圓轉貌又會稽山名揚州之鎮亦郡名今有會)
稽縣又姓與紙韻義異(按説文字自為部首禾之曲頭止不能上也音雞稽字从不从禾)筓(簪也)
(禮記女子十有五年而筓又靡筓山名)枅(柱上横木承棟者也又作又先韻)卟(卜以問疑也或作乩)
(通作稽説文引書七卟疑今文作稽)&KR1747;(車兩轊也亦作軹周禮祭兩軹注故書軹為&KR1747;又先韻)谿
(乞鷖切山瀆無所通者又爾雅水注川曰谿又谿子弩名見國策又爾雅土螽蠰谿注江南呼虴蛨又名蚱蜢)
(又棠谿複姓通作嵠溪磎)(小畚也)(蔽人視也一曰真視或作)倪(逆題切俾益也又端)
(倪又弱小也孟子反其旄倪又姓)兒(姓也通作倪又賀兒複姓亦為兒氏與支韻義異)齯(老人齒落)
(更生也通作兒詩黄髪兒齒)霓(雌虹也又爾雅疾雷為霆霓通作蜺又霽韻屑韻)蜺(寒螿也方言蟬)
(黑而赤者謂之蜺又神義經蜚蟲以季夏藏於鹿耳名嬰蜺又虹也又屑韻)猊(狻猊師子屬亦作麑爾雅)
(狻麑如虦猫食虎豹注即師子也出西域)鯢(刺魚四足雄曰鯨雌曰鯢左傳取其鯨鯢而封之又小魚亦曰)
(鯢見莊子)輗(車轅端持衡木與寘韻義異)䘽(爾雅衣裗謂之䘽注衣縷也一曰女上服又霽韻屑韻)
麑(鹿子也又人名鉏麑晉力士見左傳)觬(角曲曰觬又紙韻)䍲(䍲胡羊也)淣(水際也)郳
(春秋時附庸國又姓)婗(人始生曰嫛婗出釋名又小兒啼聲一曰婦人惡貌與薺韻義異)鶂(小鳥雌雄)
(相視則孕莊子鶂之相視眸子不運而風化與錫韻義異)低(的鷖切俯也垂也下也通作氐漢書氐首)
(仰給)氐(至也又星名東方之宿又戎種詩自彼氐羌又墨神名回氐見致虚閣雜俎與薺韻霽韻義並異)
詆(訶也又毁也辱也又薺韻)羝(牡羊也又廣雅吴羊牡三歲曰羝又薺韻)隄(防也岸也又爾雅隄謂之)
(梁注即橋也或作堤)鞮(革履也又禮記西方曰狄鞮又銅鞮晉宫名又東鞮東夷國名又勃鞮國人皆百歲)
(見拾遺記又英鞮山名下多金玉見山海經)磾(黒石可染繒出琅琊山又人名漢有金日磾)袛(短衣)
(也方言汗襦自關而西謂之袛裯)柢(木之根曰柢又薺韻)䚣(獸角不正也一作)㓳(剅㓳以刀解物)
梯(惕鷖切木階也又山海經西王母梯几戴勝注梯凭也又楚辭突梯滑稽注謂隨俗轉也)鷈(鳥名)
(鸊鷈似鳬而小膏可塗刀通作鵜)(蹋也)焍(灼龜木也見史記龜筴傳又霽韻)謕(轉相誘語也)
崹(崥崹山形漸平貌)題(田倪切額也禮記南方曰雕題謂刻其額湼以丹青也又署也又識表也)
(題目也又白題國名與霽韻義異)提(挈也舉也又曲禮注今人或謂箸為挾提又周禮師帥執提注馬上)
(鼓又攝提星名又偏提酌酒壺也又浮屠所居曰招提又梵語菩提猶華言正道也亦樹名與支韻薺韻霽韻)
(義並異)騠(駃騠良馬也生七日而超其母)瑅(玉名亦作珶)禔(福也又支韻)媞(美好貌爾雅媞)
(媞安也又諦也亦作提詩好人提提疏謂行步安舒而審諦也又薺韻與卦韻義異)緹(帛丹黄色周禮注緹)
(衣古兵服之遺色又薺韻)褆(褆褆衣厚也又衣服好貌又薺韻)睼(迎視也又坐見也亦作睇又霽韻)
啼(號也又泣也本作嗁或作謕)蹄(獸足也本作蹏又蹋也周禮校人蹄齧通作踶與寘韻義異)締
(結不解也楚辭氣繚轉而自締又霽韻)㡗(帷也又赤紙也漢書外戚傳赫㡗書)稊(本作蕛穢草似稗布)
(地生又易枯楊生稊王弼注楊之秀也又荘子稊米之在太倉通作荑孟子不如荑稗)䬾(餹䬾餌也)銻
(餹銻火齊珠也)罤(兔網也)綈(厚繒也急就篇注綈今之平紬漢書文帝紀身衣弋綈)&KR2171;(螗&KR2171;小蟬)
(或作蛦)鵜(鵜鶘水鳥好沈水食魚詩維鵜在梁通作鴺)鴺(鷩鴺山雞一作&KR2599;蛦)鮧(魚名大鮎也又)
(支韻)荑(秀也一曰草木初生葉貌又茅之始生曰荑詩手如柔荑通作稊與支韻義異)桋(木名詩隰有杞)
(桋又女桑也見爾雅又支韻)䨑(霽雲謂之䨑一曰雨止也)折(禮記吉事欲其折折爾注安舒貌與屑韻)
(義異)鍉(㰱血器也與支韻義異)䱱(魚名山海經少室山休水出焉其中多䱱魚一曰魚黒色)磃(磄磃)
(怪石也又漢書上林有磃氏館)㥴(楚人謂慙曰㦦㥴)(犬也)(食苗蟲名)泥(溺倪切水和土)
(也又水名出北地郁郅北蠻中又佛泥渤泥俱外國名又蟲名在水則活失水則醉如一堆泥閩王延慶以銀)
(泥作杯柔弱不可寘惟盡乃已名醉如泥見墨莊漫録又姓與薺韻霽韻義並異)臡(雜骨醬也周禮注有)
(骨為臡無骨為醢)埿(塗也杇也通作泥又霽韻)屔(受水邱也爾雅水潦所止為屔邱注頂上亐下者通)
(作尼)篦(筆鷖切竹器也可以約物又廣雅篝筡謂之篦本作笓亦作箄)鎞(釵也又櫛髪具又刀如箭)
(鏃者曰金鎞)&KR2666;(牢也所以拘罪人也亦作狴又薺韻)螕(牛蝨或作蜱)㡙(車帷也)蓖(蒿也又蓖)
(麻本作亦作)梐(梐枑門外行馬見周禮又薺韻)悂(誤也)豍(廣雅豍豆豌豆也或作)(并也)
媲(嫛媲小貌與霽韻義異)批(劈鷖切手擊也又推也又示之也唐書制敕有不便者黄紙後批之)
(亦作&KR1290;惟批擊義與屑韻同餘異)紕(繆也亦作又支韻)&KR2528;(削也通作批或作與寘韻義異)錍
(方言箭鏃廣長而薄鐮者謂之錍又斧也亦作鈚鎞又支韻)磇(磇霜藥名亦作砒)鼙(貧倪切騎)
(鼓也吕氏春秋帝嚳令人作鼙鼓之樂或作鞞)(瓦器方言罌謂之)膍(牛百葉也一曰鳥膍胵鳥之腸)
(胃也又支韻)笓(取蝦竹器)椑(圓榼也漢書美酒一椑又齊人謂斧柯曰椑與支韻義異)迷(密倪)
(切惑也)麛(鹿子也又獸初生子皆曰麛禮記士不取麛卵)㜷(齊人呼母也亦作又支韻)䤍(醭䤍)
(醬上白也)謎(言惑也又霽韻)(心惑也)齎(即鷖切持也付也遺也装也送也俗作賫又支韻)
齏(擣辛物為之又周禮注凡醯醬所和細切為齏又武陸舊事菜蔬有淡鹹齏又酸黄齏見桑悦詩又和也)
(本作莊子是非相又碎也荘子萬物)躋(登也升也亦作隮周禮眂祲掌十煇之法九曰隮注升氣)
(一曰虹也)擠(排也一曰推也又薺韻)懠(爾雅懠怒也詩天之方懠又疑也或作又霽韻)嚌(鳥哀)
(聲與霽韻義異)櫅(木名可以為車輪又爾雅櫅白棗與霽韻義異)齌(炊餔疾也又霽韻)妻(七鷖)
(切齊也婦與夫齊者也與霽韻義異)淒(雲雨起也亦作萋詩有渰淒淒又水名山海經騩山淒水出焉)悽
(痛也悲也又漢書注悽悽飢病貌)緀(緀斐文章相錯貌通作萋詩萋兮斐兮又薺韻)萋(草盛貌又萋萋)
(梧桐盛貌詩菶菶萋萋又薺韻)凄(寒也通作淒詩淒其以風)霋(霽謂之霋又雲行貌)郪(郪邱地名在齊)
(左傳盟於郪邱又縣名在梓州)圭(姑睽切瑞玉也上圜下方以封諸侯又土圭以測日景又漢書注六)
(十四黍為圭十圭為合又清異録酥名一刀圭醍醐名小刀圭酪名水刀圭乳腐草名創刀圭通作珪)閨
(特立之户也上圜下方有似圭又室中門小者曰閨又女子所居亦曰閨)袿(廣雅長𥜗也釋名婦人上服曰)
(袿與支韻義異)窐(甑下孔也楚辭珪璋雜於甑窐亦作又麻韻)茥(草名爾雅茥蒛葐注覆盆也實似莓)
(而小)邽(縣名下邽在馮翊上邽在隴西)(草名爾雅鉤姑注鉤&KR1365;也一名王瓜)鮭(魚名山海經敦)
(薨之水多赤鮭注今名鯸鮐為鮭魚又論衡鮭肝死人即河豚也與住韻義異)蠲(潔也明也通作圭儀禮注)
(引詩吉圭為饎今作蠲又先韻)(田器又廣雅耕也)哇(謳歌也與佳韻麻韻義並異)睽(枯圭)
(切目不相視也又目少精也又睽睽張目貌又異也乖也又卦名又地名左傳使子文治兵於睽)聧(耳不)
(相聴也方言聾之甚者秦晉之間謂之聧)暌(日入也又違也象日月相違按睽乖之睽從目暌違之暌從)
(日俗多混用)奎(兩髀之間也又星名西方之宿奎十六星象兩髀故亦曰奎與寘韻義異)刲(刺也割也)
(易士刲羊無血或作&KR2687;)蝰(蠶蛹也又廣雅虺也)䯓(肩骨又六畜頭中骨也)攜(胡睽切提也又)
(離也左傳招攜以禮又姓或作擕俗作携非)巂(子巂鳥名出蜀中見爾雅注即子規與紙韻義異)蠵
(蟕蠵大龜也以胃鳴似玳瑁而有文又支韻)鑴(大鐘也又周禮眂祲掌十煇之法三曰䥴注謂曰旁氣四)
(面反向如煇狀也又支韻)&KR3871;(車輪轉一周為&KR3871;通作巂禮記立視五巂)觿(佩角鋭端可以解結禮記左佩)
(小觿右佩大觿又支韻)酅(紀邑名見春秋又左傳楚師背酅而舍注酅邱陵險阻也)畦(田五十畝曰畦)
(又區也又畛畦)驨(騏驥也爾雅驨如馬一角)纗(維綱中繩又垂帶也又寘韻)眭(深目也一曰惡視也)
(或作又支韻)&KR1978;(姓也梁四公子有&KR1978;闖或作嵐毒)黊(鮮明黄也)(離心也)讗(自是也與陌韻)
(義異)瓗(示玉又寘韻)(丨幅巾也)烓(烏圭切行竈也爾雅煁烓也注今之三隅竈又方言放烓)
(明也又寘韻與霽韻義異)
(按佩文韻八齊一百三十三字今據音韻闡㣲増麡㯕凘屖蒵螇貕瑿翳黟&KR2544;邌莉麑觬䍲淣郳)
(柢柢焍鍉䱱磃埿螕㡙蓖梐悂豍磇㜷嚌櫅郪茥鮭蠲蝰驨纗眭&KR1978;黊五十字據廣韻増忚榽&KR3172;鯬)
(&KR2967;筣婗䚣㓳謕屔齌讗十八字據集韻増癠䖿䔣䤙麗&KR1747;䀘鶂崹㥴媲紕謎哇䯓瓗)
(二十字合二百二十一字)
九佳(佩文韻作九佳廣韻集韻十三佳十四皆同用今仍作九佳)
佳(基釵切善也犬也好也又麻韻)街(四通道也又天街星名)厓(宜鞋切山邊也又珠厓郡名或)
(作崖又支韻)涯(水際也又借作窮盡意荘子吾生也有涯而知也無涯通作厓又支韻麻韻)啀(犬鬬)
(也又嚌啀笑貌亦作嘊)睚(目際也又漢書報睚眦怨注睚舉目也又卦韻)&KR3568;(霖雨也又雨聲)捱(拒也)
(又俗謂延緩曰捱)牌(蒲崖切牓也又牙牌戲具)&KR1097;(筏也大桴曰&KR1097;亦作[竺-二+稗]通作排)蠯(蚌狹而長)
(者見周禮注)陴(城上女墻又支韻)郫(邑名一在蜀一在晉又支韻)棑(筏也又盾也通作排牌)
䱝(魚名廣雅黑鯉謂之䱝)釵(尺挨切婦人岐笄也)靫(蒲靫箭室又麻韻)差(差使也又差殊)
(不齊也又擇也又夫差吴王名惟差殊義與支同餘異與歌韻麻韻箇韻禡韻義並異)艖(小舟也方言南)
(楚湘江小舸謂之艖又歌韻麻韻)(小矛也與麻韻義異)柴(岑崖切小木散材也月令收秩薪柴)
(注大者可析謂之薪小者合束謂之柴又塞也莊子趣舍聲色以柴其内又姓與寘韻卦韻義並異)䡨(連車)
(也張衡賦䡨于東階又支韻)祡(祭天曰燔祡通作柴書傳祭時積柴其上而燔之也)喍(啀喍犬鬬也)
㾹(庾也又卦韻)鞋(奚崖切履也或作鞵)鮭(吳人謂魚菜總稱又麻韻與齊韻義異)膎(脯也)
(熟食肴也南史孔靖飲宋髙祖酒無膎取伏雞卵為肴)娃(衣街切美女貌又鳥名山海經發鳩山有)
(鳥曰女娃又麻韻)哇(諂聲也一曰淫聲又吐也又莊子屈服者其嗌言若哇注哇氣結礙不通也又小兒)
(聲又麻韻與齊韻義異)洼(水名史記神馬生渥洼水中與麻韻義異)唲(嘔唲小兒語也荀子拊循之嘔)
(唲之與支韻義異)㰪(邪貌)媧(姑歪切女媧氏風姓有神聖之徳代伏犧立鄭康成以伏犧女媧神)
(農為三皇一云伏犧之妹又歌韻麻韻)緺(綬紫青色又歌韻麻韻)騧(黄馬黑喙曰騧或作又歌韻)
(麻韻)蝸(蝸牛小螺也爾雅翼蝸蟲有兩角故名蝸牛又麻韻)䦱(枯歪切斜開門也國語䦱門而與之)
(言或作與紙韻義異)跬(舉一足也方言半步曰跬又寘韻)絓(惡絲也又紬也與卦韻義異)&KR0992;
(不正也又麻韻)咼(口戾不正也亦作喎)(呼歪切舛雜之貌通作&KR0992;)蛙(烏乖切蝦蟆屬通作)
(鼃又麻韻)皆(基挨切俱辭也同也又徧也詩降福孔皆通作偕)偕(俱也又偕偕强力也詩偕偕士)
(子)階(陛也級也梯也又官階唐書百官志文階二十八階武階二十一階又泰階星名三台也又烏階草)
(名見爾雅或作堦)喈(鳥聲詩傳喈喈和聲之逺聞也又疾聲詩北風其喈又鼓鐘聲詩鼓鐘喈喈)湝
(水流貌又寒也詩風雨湝湝又奚埋切)楷(木名生孔子冡上又蟹韻)&KR3167;(疾風也通作喈)荄(草根也又)
(灰韻)痎(二日一發瘧也又灰韻隊韻)稭(麻藁也亦作䕸與屑韻義異)鶛(鳥名爾雅鵪鶉其雄鶛)
蝔(蟲名大如筆管知天雨則于草木下藏其身呼為雨母)祴(塼道也周禮考工記堂涂注若今令甓裓)
(疏令甓今之塼也祴則塼道也與灰韻義異)鍇(白鐵謂之鍇又蟹韻)瑎(黒石似玉)(牡瓦謂之)
揩(渴挨切摩拭也與卦韻屑韻義並異)&KR3437;(大絲也)(徘行惡也)(米之别名)排
(蒲諧切擠也列也又推也史記排闥直入又安置也莊子安排而去化又彭排軍器見後漢書注)俳(戲也)
(急就篇倡優俳笑)輫(車箱楚衛之間謂之輫)猈(短頸狗也又人名楚有史猈又蟹韻)埋(模諧)
(切瘞也藏也又釋名葬不如禮曰埋一作薶爾雅祭地曰瘞薶周禮作貍)霾(晦也爾雅風而雨土為霾又卦)
(韻)齋(菑挨切齊也莊也敬也潔也通作齊又蔬食也又燕居之室曰齋)豺(岑諧切貪殘之)
(獸爾雅豺狗足埤雅俗云瘦如豺豺柴也體細瘦故謂之豺)儕(等輩也左傳晉鄭同儕)麡(獸名似鹿)
(而小又齊韻)簁(師挨切竹器所以除麄去細或作籭亦作篩又支韻)諧(奚埋切和也合)
(也偶也調也又詼諧謔也又齊諧志怪之書見莊子又隂諧鳥名淮南子注天將雨則隂諧鳴)骸(骨也禮記)
(筋骸之束)龤(樂和諧也説文引書八音克龤今文作諧)(馬和也)挨(衣皆切推也又背負貌又)
(方言强進曰挨亦作&KR3446;與蟹韻義異)唉(應聲與支韻灰韻蟹韻義並異)乖(姑歪切戾也離也異也背)
(也)㾩(疥疾)㔞(劥㔞人有力也)尵(除懐切虺尵馬病又灰韻)懷(乎乖切念思也又懐抱胸)
(臆也又藏也來也又包也書懐山襄陵又安也書邦之榮懐又州名又姓)淮(水名出桐柏山四瀆之一)槐
(木名黄花可染又山海經譙明之山有獸如貆赤毫曰孟槐又姓又灰韻)櫰(木名爾雅槐葉大而黑曰柝又)
(山海經中曲山有櫰木如棠圓葉赤實實大如木瓜食之多力又灰韻)㠢(嵗㠢不平貌)瀤(水名山海)
(經獄法之山瀤澤出焉又瀤水不平貌見郭璞江賦)蘹(草名)䃶(石不平也)褢(袖也一曰藏也在手)
(為握在衣為褢或作通作懐又猾褢獸名見山海經)(牛名人目而四角)(戎鹽也)
(按佩文韻九佳五十五字今據音韻闡微増鶛蝔祴麡唉尵㾩瀤䃶褢睚陴艖柴喍洼唲跬絓&KR0992;咼二)
(十二字據廣韻增鍇輫猈龤㔞&KR3568;郫棑䱝㾹㰪十七字據集韻増捱瑎二字合九十六字)
(自佳字至蛙字舊為十三佳自皆字至字舊為十四皆)
十灰(佩文韻作十灰廣韻集韻十五灰十六咍同用今仍作十灰)
灰(呼隈切火餘燼也)豗(相擊也又咺聲)虺(病也與尾韻義異)䖶(豕掘地也又蝟屬)回
(胡雷切返也轉也又邪也曲也又違也又地名漢郡國志右扶風有回城名曰回中又回回西域國名又姓或)
(作迴惟曰繞義與賄韻同回曲回避義與隊韻同餘異)徊(徘徊不進貌説文本作裵回寛衣也取其裵回)
(之狀又低徊流連也通作囘)洄(逆流而上曰泝洄又湖名水經注蔡州大岸西有洄湖)&KR1708;(防風葉也)
(又本草馬鄿一名野&KR1708;香蒔蘿一名小&KR1708;香又嵇康有&KR1708;香賦)槐(木名春秋説題辭槐木者虚星之精又桃)
(槐西域國名又孟槐獸名見山海經又姓又佳韻)瘣(病也又木癅也爾雅瘣木苻婁又賄韻)蚘(人腹)
(中長蟲也)恛(昬亂貌揚雄太元疑恛恛通作洄爾雅恛恛惽也)隈(烏灰切水曲也又爾雅厓内為)
(隩厓外為隈又隊韻)煨(火中熟物也又煨燼火餘也)䋿(五色絲飾也一曰女容服)椳(門樞也爾雅釋)
(宫樞謂之椳又賄韻)偎(愛也倚也又北海之隅有國曰偎人)畏(弓淵也周禮考工記當弓之畏亦作隈與)
(未韻義異)(低風謂之郭璞江賦徐而不疾而不猛)渨(沒也又水澳曲也亦作隈)㟪(山曲也又)
(尾韻賄韻)碨(石不平也又賄韻)雷(盧回切隂陽薄動也月令仲春雷乃發聲又司馬相如大人賦)
(左元冥而右黔雷注黔雷天上造化神名又無雷國名見漢書西域傳又春雷奔雷忽雷皆属琴名又俗呼爆)
(竹為春雷又姓方雷西陵氏之姓古作䨓靁)罍(酒尊也刻畫雲雷之象又山罍畫山雲之形也韓詩外傳)
(罍天子以玉飾諸侯大夫皆以黄金飾士以梓亦作櫑)瓃(玉器也)礧(擊也郭璞江賦駭崩浪而相礧)
(與賄韻隊韻義並異)鸓(鼠形飛走且乳之鳥也又山海經翠山其鳥多鸓狀如鵲兩首四足可以禦火又紙)
(韻賄韻)鑘(劍首飾也亦作櫑)(魚網百囊者爾雅注九罭今之百囊罟亦謂之)鐳(瓶也壺也)
(屋棟瓦也)傀(姑隈切大貌又美也盛也偉也又怪異見周禮大司樂)瑰(玫瑰火齊珠也又花)
(名又瓊瑰石次玉詩瓊瑰玉佩或作瓌)櫰(木如棠又槐之别名見爾雅又佳韻)鞼(韋繡也又盾綴革也)
(見國語又淮南子又堅强而不鞼注鞼折也又隊韻)恢(枯隈切大也)詼(謔也調也嘲也漢書枚乘)
(傳臯詼笑類俳倡通作悝張衡東京賦悝穆公於宮室)悝(病也憂也悲也亦大也)魁(羮斗也漢書注)
(魁者斗之所用盛而酌之者也又斗首四星曰魁又帥也凡為首者皆曰魁禮記不為魁)盔(盂器也鉢也又)
(俗呼首甲曰盔)䈛(箭竹也戴凱之竹譜篃笋江漢之間謂之䈛竹又卦韻)嵬(吾囘切髙不平也爾)
(雅石戴土謂之崔嵬詩陟彼崔嵬通作巍又賄韻)隗(陮隗髙也又人名戰國時有郭隗又賄韻)桅(船上)
(檣竿也)鮠(魚名似鮎而大)堆(都隈切聚土也又白龍堆西域地名見漢志又驪山有鳥名阿濫堆)
(唐元宗御玉笛以聲翻為曲)頧(母頧夏冠名禮記作追與賄韻義異)鎚(鍜也與支韻義異)追(雕也)
(詩追琢其章又周禮天官追師注追治玉石之名又戎狄國名詩其追其貊惟追貊義與支韻同餘異)敦
(怒也詆也一曰誰何也又詩王事敦我箋敦猶投擲也又治也詩追商之旅與元韻寒韻蕭韻隊韻願韻義並)
(異)磓(以石投下也又落也與隊韻義異)搥(擿也又擲也莊子搥提仁義)䭔(餅也蜀人呼蒸餅為)
(䭔)鐓(下垂也一曰千觔椎與隊韻義異)(揷血之器通作敦)推(秃隈切排也一曰進也又)
(盪也擠也與支韻義異)蓷(萑也爾雅注今茺蔚也又名益母詩中谷有推)焞(盛貌詩嘽嘽焞焞與真韻)
(文韻元韻旱韻願韻義並異)㷟(以湯除毛也)隤(徒回切下墜也漢書隤其家聲又漢書注崔隤)
(猶言蹉跎也又易夫坤隤然示人簡矣注隤柔貌通作頺)尵(虺尵馬病貌通作虺隤又佳韻)頺(秃貌又順)
(也禮記拜而後稽顙頺乎其順也又史記河渠書注水下流曰頺亦作頺通作隤)&KR2718;(牛&KR2718;草名爾雅注花)
(紫縹色可淋以為飲)蹪(仆也楚人謂躓仆為蹪)魋(神獸也爾雅魋如小熊竊毛而黄又人名宋桓魋與)
(支韻義異)(暴風也通作頺詩惟風及頺)(鵰也又寒韻)騩(白馬也與支韻微韻寘韻義並異)
捼(奴回切擊也又手摩也又歌韻)杯(卜隈切飲器又姓本作桮亦作盃)肧(鋪隈切婦)
(孕一月未生肌肉如水中泡也又器物未成者亦曰肧)坏(未燒瓦也通作阫亦作坯)衃(凝血也又尤韻)
醅(酒未漉也一曰醉飽也)阫(墻也莊子曰中穴阫通作坏揚雄解嘲鑿坏而遁)抔(手掬也又尤韻)
(魚名一曰魚臠也未成䱹)(瓜也)(肉臠未成醬)培(蒲回切益也助也治也隄也又)
(養也又方言晉楚之間冢或謂之培與尤韻賄韻有韻義並異)陪(重土也一曰滿也又隨也重也加也又伴)
(也貳也)裴(長衣貌又姓伯益之後封於裴鄉因以為氏後徙封從裴與微韻義異)輫(車箱也)紑
(衣潔鮮貌又尤韻)枚(模回切幹也詩伐其條枚又箇也書枚卜功臣注一一卜之也又馬箠曰枚左)
(傳以枚數闔又横木銜之以止聲周禮有銜枚氏又考工記鐘帶謂之篆篆間謂之枚又枚枚礱宻也又屋内)
(重簷曰雙枚見何晏景福殿賦又姓)梅(果名似杏而酢又雀梅一名英梅似梅而小見爾雅注又檕梅狀如)
(梅見爾雅又蠟挴原名黄梅又木名似豫章詩有條有梅又楊梅亦果名又烏梅藥名又梅梅居䘮之容也禮)
(記視容瞿瞿梅梅又嶺名又黄梅縣名又姓)媒(謀也謀合二姓也又相因而至曰媒又龍媒馬名與隊韻)
(義異)煤(灰集屋者又煙墨也又石炭曰煤)䍙(雉網也)莓(草名爾雅葥山莓注今之木莓實可食又)
(苔也又莓莓草青蒼也見魏都賦又賄韻)禖(祈子之祭名禮記元鳥至祀髙禖注髙禖先媒神變媒言禖神)
(之也亦謂之郊禖)脢(脊側之肉易咸其脢又賄韻隊韻)鋂(子母環也詩盧重鋂傳一環貫二者)酶
(酒本曰酶通作媒漢書媒蘖其短注齊人名麴餅曰媒亦作䊈)塺(塵也或作㙁)&KR3003;(草盛上出也或作每)
(又賄韻)腜(腜腜肥也一曰婦孕始兆也)玫(石之美者又人名唐書有朱玫)珻(玉名)嗺(租隈)
(切撮口也又送歌聲又促飲也又嗟也與紙韻義異)崔(麤隈切齊邑名因封為姓)催(迫也促也)縗
(喪衣亦作衰又蘇回切編鷺羽為衣也惟羽衣義與歌韻同餘異)摧(叢回切擠也折也阻也)漼
(漼漼霜雪積貌一曰深貌或作凗與賄韻義異)槯(木名可作杖)慛(傷也憂也)(牛白色)(精米)
(也)䪎(蘇隈切鞍邊帶也)(毰鳯舞也本作毸)(草木花葉垂貌或作蓑張衡南都賦敷草)
(蕊之蓑蓑)咍(黒哀切笑也左思吳都賦囅然而咍)㰧(飲也)孩(何來切始生小兒也)頦(頤頷)
(也)咳(小兒笑聲也)䱺(雄蟹曰䱺見廣雅)哀(阿該切閔也閔痛之形于聲也又憐也愛也又)
(姓)唉(䴦也又管子禹立諌鼓于朝而備訊唉注唉驚問也又嘆恨發聲之辭又支韻隊韻與蟹韻義異)
欸(訾也一曰然也方言南楚凡言然者曰欸又歎聲楚辭欸秋冬之緒風注欸嘆也又卦韻與賄韻義異)
埃(塵也凡風起而揚沙皆曰埃)㶼(熱甚又爆爇也)誒(可惡之辭又楚辭誒笑狂只注誒猶强也又卦)
(韻)娭(婢也又支韻賄韻)來(勒孩切至也及也還也又元孫之子曰來孫又姓)徠(古文來字)
(漢書郊祀歌天馬徠從西極又徂徠山名詩作徂來又泰韻)萊(草名詩北山有萊注萊藜也葉可食又田)
(廢生草曰萊詩田卒汙萊又山名又姓也又隊韻)䅘(齊謂麥曰䅘今小麥也䅘麰之麥一麥二稃周)
(受此瑞麥出埤倉亦作來詩貽我來麰或作麳漢書作釐)崍(山名山海經崍山江水出焉東流注大江)郲
(地名左傳注滎陽縣東有郲城)騋(馬髙七尺以上曰騋)淶(水名周禮并州其浸淶易)鶆(鳥名鶆鳩鷹也)
(見爾雅)(玉名也本作琜)鯠(魚名爾雅鯬鯠埤倉鯬鯠魾也)(貍也又方言貔陳楚江淮間謂之)
(荒田不耕者通作萊)棶(木名爾雅注材中車輞通作來)&KR3256;(耕也)箂(竹名)該(歌哀切軍中約)
(也又備也兼也又載也又凡事當然曰該)垓(兼垓八極地也通作陔又數名風俗通十億曰兆十兆曰京十)
(京曰垓)陔(階次也又漢書郊祀志壇三陔注三陔三重壇也又南陔詩篇名)峐(山無草木曰峐見爾)
(雅)絯(博雅纒絯束也又挂也又蟹韻)晐(兼也日之光兼覆也)侅(竒侅非常也方言非常曰侅事又賄)
(韻與蟹韻義異)荄(草根也又佳韻)胲(足大指毛肉也又博雅備也又書名漢書藝文志有五音竒胲用兵)
(二十卷注胲軍中約也與賄韻義異)賅(貨也又贍也具也荘子賅而存焉)&KR1595;(豕四蹢皆白曰&KR1595;見爾雅)
(又蟹韻)剴(鎌也一曰摩也又切也動也唐書魏徴傳二百餘奏無不剴切當帝心又賄韻)祴(祴夏古樂)
(章名周禮鐘師以鐘鼔奏九夏有祴夏儀禮作陔與佳韻義異)䬵(方言飴謂之䬵)䐩(肥也一曰六畜胎曰)
(䐩)痎(二曰一發瘧也又佳韻隊韻)開(渴哀切張也闢也解也啓也通也發也又姓)闓(明也)
(又開也儀禮鄉射禮注決以鉤弦闓體又隊韻與賄韻義異)暟(照也又方言注暟暟美徳也又賄韻)
皚(莪孩切霜雪之白也或作溰凒又微韻)敳(有所治也又隤敳髙辛氏才子八元之一)獃(獃癡象犬)
(小時未有分别又懛獃失志貌又吳人謂不慧曰獃)㱯(殺羊出其胎也)磑(方言磑磑堅也又崇積也漢書)
(禮樂志磑磑即即與隊韻義異)(船名)(謹也)胎(他哀切説文婦孕三月也又凡孕而未生者皆)
(曰胎莊子九竅者胎生又始也又方言胎逃也)台(三台星名亦作能見周禮注又姓又天台山名與支韻義)
(異)駘(狐駘邾地又臺駘汾神見左傳又駝哀切駑馬也又賄韻)邰(國名炎帝後姜姓所封帝嚳元妃為)
(有邰氏女生后稷復封于邰或作斄)(黒貝亦珠)珆(龍文之圭曰龍珆)紿(綿緼又博雅纒也緩)
(也與賄韻義異)臺(駝孩切四方而髙曰臺李巡曰積土為之所以觀望也又漸臺星名又官署名又荘)
(子不可内于靈臺注靈臺心也又五臺山名又艾草一名冰臺見博物志又草名詩南山有臺又姓又澹臺複)
(姓)儓(輿儓僕隸也方言南楚凡罵庸賤謂之田儓通作臺左傳僕臣臺又重臺婢之婢也)擡(擡舉)薹
(草名夫須也通作臺詩疏莎草可為簔笠又芸籉菜名)苔(水衣也生牆曰垣衣亦作菭)鮐(海魚名河)
(豚一名鯸鮐又鮐背老也方言注背皮如鮐魚也通作台詩黄耈台背)炱(灰炱煤也)籉(笠也可以禦雨)
(通作臺詩臺笠緇撮)䈚(竹萌也見爾雅或作箈又賄韻)跆(蹋跆連手唱歌也又蹋也漢書天文志兵相跆)
(藉)(大黒貌)㘆(咍㘆語不止也)能(儺孩切鼈三足曰能見爾雅與蒸韻隊韻義並異)
哉(咨哀切語助也又始也書哉生明又疑辭也歎辭也)栽(種也生殖也與隊韻義異)災(天火也又)
(害也書眚災肆赦又作菑詩無菑無害亦作甾史記甾害絶息古作烖亦作灾)渽(水名漢志水出蜀郡汶江)
(縣徼外)猜(雌哀切疑也懼也又方言恨也)偲(多材能也又强力也與支韻義異)裁(慈孩)
(切制衣也又節也又度也通作財易后以財成天地之道又隊韻)纔(僅也通作財史記太僕見馬遺財足)
(又通作裁漢書功臣表裁什二三又通作材前漢杜欽傳為小冠髙廣材二寸與咸韻義異)才(草木之初)
(生曰才又能也質也力也用也又文才也又天地人謂之三才通作材)材(木挺也木勁直可用為材者人)
(之有才義出于此)財(貨也賄也人所寶也)鼒(小鼎也爾雅圜掩上謂之鼒又支韻)䴭(餅麴也方言江)
(東人呼麴為䴭)顋(思哀切頷也俗作腮)䚡(角中骨也又支韻)䰄(䯱䰄多鬚貌亦作思左傳于思)
(于思)毸(毰毸張羽貎一曰鳯舞也文選作陪鰓或作毢)鰓(魚頰中骨與紙韻義異)揌(博雅擡揌動也)
(一曰擇也)
(按佩文韻十灰一百七字今據音韻闡微増瘣蚘畏瓃礧鸓盔鮠追敦磓搥䭔鐓㷟頺&KR2718;蹪魋阫抔&KR3003;)
(嗺䪎咳誒淶鶆鯠胲賅&KR1595;剴祴闓敳獃籉䈚跆渽偲鼒鰓四十八字據廣韻増䖶恛渨鑘鐳)
(櫰鞼䈛魾輫腜玫槯慛䱺䬵䐩㱯䴭揌二十七字據集韻増㟪碨騩紑珻㰧)
(娭棶&KR3256;箂胲痎磑珆紿㘆二十四字合二百六字自灰字至字舊為十五灰自咍字至揌字舊為)
(十六咍)
十一真(佩文韻作十一真廣韻集韻十七真十八諄十九臻同用廣韻二十一殷集韻避諱)
(改殷為欣獨用今仍作十一真又按廣韻二十文二十一殷皆獨用唐人詩多以殷通於真音)
(韻闡微亦云殷宜與真同用今據併入)
真(支因切實也不偽也又仙人變形登天也又姓)畛(田界又軫韻)甄(陶也又姓又先韻與震韻義異)
桭(屋梠在兩楹間甘泉賦日月纔經於柍振)振(仁厚也盛也與震韻義異)帪(方言燕齊間謂飲馬槖也)
(又震韻)侲(童男女也漢禮儀志侲子百二十人赤幘皂製執大鼗以逐疫又震韻按廣韻引字林訓養馬)
(誤今注震韻娠下)䟴(動也又震韻)籈(樂器割木長尺所以鼓敔見爾雅又先韻)薽(茢薽藥草可煼)
(蠶蛹見爾雅又先韻)縝(紛也方言纑也與軫韻義異)稹(叢緻也又聚物也又草木根相梱綴也見爾雅)
(又軫韻與霰韻義異)滇(水名在汝南漢有滇陽縣永平五年失印更刻以滇為慎與先韻義異)磌(柱下)
(石又聲也公羊傳霣石聞其磌然又先韻)袗(衣同色也士冠禮兄弟畢袗元與軫韻震韻義並異)䂦(石不)
(平貌太元拔石䂦䂦又礪也與軫韻義異)瞋(蚩因切張目也又怒也通作嗔又先韻震韻)嗔(恚也)
(盛氣也或作謓)䐜(肉脹起也太元股脚䐜如)神(舌寅切靈也易隂陽不測之謂神又孟子聖而不可)
(知之之謂神又陽魂為神隂魄為鬼又禮記精神現於山川人之精氣亦曰精神又三神地祗天神山嶽也見)
(漢書注又姓)申(詩因切伸也重也容也釋名身也申束其身體又十二辰之一又國名又姓)伸
(舒也直也理也又欠伸倦意也通作申一作信)紳(大帶論語疏以帶束腰垂其餘以為飾)呻(吟也禮記)
(呻其佔畢又人愁苦作聲也見爾雅疏)柛(木自斃也見爾雅)娠(孕也又震韻)身(軀也親也釋名)
(申也可屈伸也又孕也詩大任有身)訷(説也)珅(玉名)辰(匙寅切象也又時也又日月所㑹謂之辰)
(又十二辰之一又三辰日月星也又大辰房心尾也又北辰北極也)晨(早也明也)宸(屋宇天子所居)麎
(北麋又軫韻)臣(伏也仕于公曰臣任于家曰僕又主臣惶恐之辭見漢書)鷐(鷐風鸇也詩作晨)敐
(敐敐動而喜也吕氏春秋天子&KR1715;&KR1715;敐敐莫不載悦亦作敐又軫韻)礥(奚寅切難貌太元有礥首篇又)
(堅也又先韻)因(衣申切托也依也仍也緣也又姓)姻(壻家為姻亦作婣)駰(馬隂白雜毛也)
茵(褥也重席也通作絪裀)歅(人名荘子九方歅善相馬通作諲又先韻)禋(精意以享也周禮注禋之)
(言煙周尚臭故以煙氣又先韻)湮(落也沈也又先韻)闉(城内重又姓)諲(敬也)絪(絪縕天地合氣)
(也亦作烟煴霍先傳加畫繡絪注茵也)堙(塞也又土山也公羊傳乘堙而窺宋城)陻(塞也通作堙)
&KR3172;(黒羊也)䃌(石也又山海經東山之南有䃌山)(鼓聲一作鼘)寅(移鄰切敬也又十二)
(辰之一又支韻)夤(敬惕也又進也緣連也又淮南子九州之外有八夤又支韻)&KR1569;(夾脊肉通作夤易列)
(其夤又支韻)螾(寒螿與軫韻義異)(埸也)蔩(菟瓜也爾雅疏苗及實似土瓜又銑韻)鏔(方言)
(秦晉間謂㦸無刃又支韻)鄰(離寅切親也比也相接連也周禮五家為鄰又左右輔弼也書臣哉鄰哉)
(注臣以人言鄰以職言)鱗(魚甲也又姓)麟(仁獸牡曰麒牝曰麟或作麐又麟麟光明也揚雄文炳炳)
(麟麟)驎(騏驎白馬黒脊)轔(車聲通作鄰詩有車鄰鄰又楚人謂户限則曰轔見淮南子與軫韻義異)燐
(鬼火又螢火又軫韻震韻)粼(水在厓石間通作磷)潾(水清貌又金潾交趾地名又震韻)璘(玉文又軫)
(韻)嶙(峮嶙山相連貌又軫韻)&KR2113;(聞&KR2113;几山獸見則大風見山海經)瞵(目精也吳都賦鷹瞵鶚視)
疄(田壟又震韻)獜(犬健貌詩盧令令説文引作獜又青韻與震韻義異)蹸(蹸蹸行貌又震韻)甐
(瓦器又考工記輪雖敝不甐於鑿注甐敝也以輪厚石雖齧之不能敝其鑿旁使之動又震韻)繗(紹也理絲)
(也)翷(&KR2119;翷鳥飛貌)㔂(削也)(竹類中堅爾雅作粼又震韻)人(日寅切萬物之靈天地人)
(為三才又對己之稱又官名周禮庖人之類)仁(五徳之一元善之長也又果核中實又姓)巾(基因)
(切佩巾也又羃首具也)墐(竒寅切黏土也亦作堇又震韻)&KR1689;(矛柄也古作矜又文韻)㨷(拭也)
(又震韻)銀(宜鄰切白金也又水銀丹砂盛處所産又姓)誾(和也又中正貌一作訔通作訢又文)
(韻)嚚(口不道忠信之言為嚚)狺(犬吠聲一作㹞又文韻)垠(地埒也岸也崖也界也又元韻)&KR2284;
(大篪本作沂見爾雅亦作䇵又文韻)鄞(縣名亦作堇越絶書赤堇之山破而出錫又文韻)珢(石之似玉)
(者又元韻)泿(水名山海經禱過之山泿水出焉水經泿水出武陵鐔城縣)䴦(獸似貉八目人面見山海)
(經)圁(水名漢志在并州西河郡又文韻)䓄(亭名在江夏)䖜(兩虎爭聲又口氣出也)憗(厥憗)
(地名見左傳公羊傳作屈銀與震韻義異)珍(知因切寶也重也)填(壓也定也詩孔填不寜傳乆也)
(惟定義與震韻同與先韻銑韻義並異)陳(池寅切列也張也故也又國名後因為姓又堂下徑爾雅)
(堂途謂之陳詩胡逝我陳與震韻義異)塵(揚土也又乆也)紉(尼寅切繩縷也以綫貫針也方言續)
(楚謂之紉又軫韻)彬(卑因切文質雜半也一作份)斌(章斌舞名文武為斌以象徳也見宋書樂)
(志又質各半也通作彬)豳(地名亦作邠)霦(璘霦玉光色或作㻞)虨(虎文又刪韻)攽(分也減也)
玢(文采狀又文韻)汃(西極水名又西方極逺國爾雅作邠與邠岐地異又黠韻)賓(筆因切所敬也)
(客也迎也列也導也服也又罽賓西域國名又姓)濱(水際又相近也通作瀕)儐(敬也與震韻義異)
獱(小獺亦作猵又先韻)鑌(鐵也為刀最利)顮(懣也)繽(披因切繽繽衆也)(鬬也又震韻)
䎙(飛貌)貧(皮銀切乏也)頻(皮寅切數也急也比也又姓)瀕(水厓)顰(眉蹙貌通作頻)
(矉亦作嚬)蘋(水草萍之麤大者一作薲)嬪(婦也又九嬪婦官禮記疏婦人美稱可賓敬也)蠙(珠母又先)
(韻軫韻)矉(怒張目也)(擣衣)珉(迷寅切石次玉亦作玫珉)岷(山名江水所出亦作㞶通作汶)
旻(天之仁覆愍下也又萬物成熟皆有文章故秋曰旻天)閩(東南越周禮職方氐七閩)旼(旼旼和也)
(封禪文旼旼穆穆)罠(兔彘網亦釣也)笢(竹膚又澤髮騣刷具又軫韻)緡(絲緒也釣綸也錢貫又地)
(名宋邑又姓)忞(自勉强也又心所不了也法言傳千里之忞忞者莫如書與吻韻義異)&KR2188;(病也詩多)
(我覯&KR2188;又元韻)暋(悶也荘子慰暋沈屯又元韻與軫韻義異)苠(衆多貌太元人苠苠而處乎中亦作急)
(就篇牡蒙一名黄)(鳥名似翠赤喙能禦火見山海經)鍲(筭税也亦作鈱)民(宻寅切衆氓也)
(又四民士農工商也又同民星名又白民海外國名見山海經)泯(滅也盡也又澤名山海經空桑之山西望)
(泯澤又軫韻)津(即因切水渡也又潤也周禮其民黒而津又津津溢也)璡(石次玉又震韻)濜
(氣之液也通作津)親(妻因切愛也近也躬也父母也姻也與震韻義異)秦(齊寅切國名地)
(宜禾故從禾又姓)螓(蟲名似蝉而小頭方有文詩螓首蛾眉)(牛名本草北牛曰小於水牛)
辛(西因切十干之一又新也又五味之一又姓)新(故之對也又初也又姓)薪(取草也又柴也木大)
(可析曰薪又鬼薪罪名漢律取薪給宗廟曰鬼薪)諄(朱春切告曉之熟也又誠懇貌又震韻與軫韻)
(義異)惇(心實也厚也又元韻)肫(肫肫懇誠貌又面頯也一曰鳥臟又殊勻切腊之全者)春(出諄)
(切歲之始也春之為言蠢也物蠢而生也又姓)脣(船勻切口端也俗作唇)漘(水際爾雅夷上洒下)
(曰漘注上平坦而下水深為漘)䔚(牛䔚草名爾雅注水蕮也如續斷通作脣)純(殊勻切篤也好也文)
(也大也又絲也與元韻先韻軫韻阮韻義並異)淳(質也樸也清也通作醇又姓又朱春切漬也沃也禮記淳)
(熬淳母考工記淳而漬之)醇(不澆酒也厚也醲也)錞(樂器所以和鼔周禮注圜如碓頭大上小下與隊韻)
(義異)鶉(䳺鶉田䑕所化)蒓(水葵可作羮通作蓴)焞(火色也又灼龜炬又元韻與灰韻義異)蓴(蒲叢)
(也一曰蒲中秀也與寒韻義異)奫(紆均切水深廣貌)贇(美好貌)蝹(蝹蝹龍行貌又文韻軫韻)
(與皓韻義異)筠(於倫切竹青皮禮記如竹箭之有筠也)縜(持網紐也考工記梓人為侯縜寸注)
(縜籠網者也綱繫侯於植者又文韻軫韻吻韻)荺(茭也爾雅疏謂草根可食者)勻(俞倫切徧也齊)
(也少也)畇(畇畇墾辟貌詩畇畇原隰通作㽦與先韻義異)倫(閭勻切等也比也理也又五倫又姓)
綸(青絲綬也又纒裹也易彌綸天地之道又釣繩也又麤于絲者禮記王言如絲其出如綸又虞邑少康所)
(居惟青絲綬義與刪韻同餘異)掄(擇也又元韻)淪(沒也又渾淪未相離貌又爾雅小波曰淪)輪(車輪)
(又東西曰廣南北曰輪見周禮注)䑳(船前桄見博雅又元韻)蜦(蝹蜦蛇行貌又論衡虎猛毛蝹蜦又)
(大蝦蟆能食蛇一曰蛇屬能興風雨惟蛇行義與軫韻同餘異)論(言有理也詩於論鼓鐘傳思也箋倫也與)
(元韻願韻義並異)侖(離侖槐江山神見山海經又崑崙漢志作昆侖又思也又元韻)鯩(魚名出來需水)
(食之不睡見山海經)棆(木名一名無疵見爾雅)䈁(船具)耣(耕也與軫韻義異)犉(如匀切爾)
(雅牛七尺為犉又黄牛黒脣)麇(居諄切麞也又羣也又國名通作麕麏又文韻軫韻)頵(頭大也又)
(楚成王名)莙(水草似藻而葉大一名牛藻見爾雅又軫韻)龜(手凍坼見荘子與支韻尤韻義並異)
均(居遵切平也徧也又樂器長七尺繫之以絲以均鐘音又成均太學名)鈞(三十斤為一鈞又陶具也)
(通作均又同也左傳多鼓鈞聲又姓)袀(戎服也通作均左傳均服振振注戎事上下同服也又偏裻謂之袀)
(見王莽傳喪禮凡衰外削幅裳内削幅幅三袀袀音鈞謂辟兩頭空中央也)囷(區春切圓廩也又輪)
(囷屈曲盤戾貌又天囷星名又軫韻)箘(竹名可為矢又軫韻)菌(桂名出交趾圓如竹與軫韻義異)蜠
(貝之大而薄者見爾雅又軫韻)輑(車軸也見方言又連也南都賦隄塍相輑與吻韻義異)峮(嶙峮山相)
(連貌)屯(猪春切難也厚也又卦名與元韻義異)迍(迍邅難行不進貌通作屯)窀(葬之厚又長埋)
(也左傳窀穸之事又元韻)椿(點諄切木名)杶(木名見禹貢一作橁左傳孟莊子斬其橁以為公琴)
(一作櫄)鶞(鳥名爾雅春扈鳻鶞趣民耕種者也又作)輴(禹四載之一亦作橇泥行所乘又喪車也)
(見檀弓亦作䡅)遵(足均切循也率也行也習也又羊棗一名遵見爾雅)僎(鄉飲酒禮輔主人者也少)
(儀僎爵居右與銑韻義異)鷷(西方雉名見爾雅又元韻)嶟(山貌又甘泉賦㮹北極之嶟嶟)逡(趨均)
(切退也方言日行為躔月行為逡)竣(止也國語已於事而竣通作踆南都賦已事而踆又先韻)踆(退也)
(又以足逆踏也又行走貌西京賦大雀踆踆)皴(皮細起也又繪法有麻皮斧劈諸皴)㕙(兎之狡者見國)
(策又震韻)捘(推也掐也左傳涉佗捘衛侯之手又隊韻)蹲(舞貌詩蹲蹲舞我亦作墫爾雅喜也又士舞也)
(與元韻阮韻義並異)荀(胥遵切草名又姓)郇(國名又姓)恂(信也又嚴謹貌又温恭貌)洵(信也)
(又水名在晉陽)峋(嶙峋山厓重深貌)詢(謀也咨也左傳咨親為詢注問荅親戚也)珣(東方美玉又震)
(韻)眴(目動也又眴眴孺子貌亦作瞚瞤又震韻霰韻)栒(木名見山海經又漢邑名)旬(徐勻切徧)
(也十日為旬)巡(視行也徧也左傳三巡數之)循(善也行順也又依也沿也又循循次序貌)馴(從也)
(善也馬順也又問韻)紃(緣履圖絛也五采為之禮記織袵組紃又法也淮南子以道為紃)徇(使也徧示)
(也亦作狥與震韻義異)迿(先也公羊傳朋友相衛而不相迿又震韻)㵌(流貌史記汗出)揗(手相)
(安慰也又軫韻震韻)㸪(牛行遅也)䋸(縫也方言繞䋸謂之&KR3309;裺注衣督脊也)杊(木可為鋤柄)
臻(仄莘切至也)溱(水名一出鄭縣西北平地南入洧一出桂陽臨武與武谿水合又溱溱衆也詩室家)
(溱溱一作潧按水經以出臨武者作溱以溱洧之溱作潧與經典不合附辨於此)榛(木名實如栗而小古)
(作又榛榛梗穢貎揚雄反騷枳棘之榛榛)蓁(蓁蓁盛貌詩其葉蓁蓁)轃(大車簀也又至也漢志四)
(極爰轃通作臻)瀙(水名水經注出南陽舞陽山入潁)搸(琴瑟聲又聚也)(鋤臻切木叢生通作)
(榛)莘(師臻切有莘國名一作㜪又虢地又姓又西因切細莘藥草)姺(國名左傳商有姺邳又女)
(字又薺韻銑韻與先韻義異)侁(行貎楚辭往來侁侁)駪(馬多疾行貌)詵(衆人言也又盛也詩宜爾)
(子孫詵詵兮)兟(進也)甡(甡甡衆生竝立之貌詩甡甡其鹿)&KR3163;(魚尾長貌通作莘詩有莘其尾)峷
(神名狀如狗有角身五采見莊子)㾕(寒病也又阮韻寢韻)籸(粉滓也又粥貌又除日送神焚松柴曰籸)
(盆)阠(爾雅八陵東陵曰阠又震韻)(羽多貌)&KR3031;(簀版也方言東齊謂牀前横)殷(衣觔)
(切衆也大也盛也又中也正也書以殷中春又商有天下之號後以為姓又文韻與刪韻吻韻義並異)㶏
(水出少室山入潁又臨潁有小㶏水一作溵又文韻吻韻)慇(病也詩憂心慇慇通作殷又文韻吻韻)磤
(砏磤雷聲又文韻吻韻)蒑(菜名又草色青也又文韻)㥯(憂也謹也又文韻軫韻)斤(基殷切十)
(六兩也又斧屬又去斤竒斤俱後魏複姓又文韻與問韻義異)筋(骨絡也靳固于身形又姓又文韻)䈽
(竹名本草堅而促節大者宜刺船小為笛又文韻吻韻)釿(劑斷也又文韻軫韻)勤(竒誾切勞也盡)
(也又文韻)懃(慇懃委曲貌通作殷勤又文韻)廑(小屋也通作勤漢書廑身從事又文韻)瘽(勞苦之病)
(也又文韻)慬(憂也哀也又勇也列子無以立慬于天下注立懂立勇名也或作懄又文韻軫韻)芹(水菜)
(可食又文韻)蘄(藥草今當歸見爾雅又文韻與支韻微韻義並異)齦(宜勤切齒本也通作齗又)
(文韻)听(笑貌上林賦听然而笑又文韻軫韻)欣(希殷切喜也亦作訢通作忻又文韻)忻(闓也司馬)
(法忻者善民之善閉民之惡又文韻)昕(日將出也禮記大昕鼓徵又文韻)炘(熱也又光盛也甘泉賦承)
(景炎之炘炘又文韻)
(按佩文韻十一真一百六十九字今據音韻闡微併十二文所收廣韻二十一殷之勤斤筋欣芹昕殷炘)
(蒑磤慇㶏㥯懃慬廑蘄十八字又據音韻闡微改櫄字從杶字改齗字從齦字據康熙字典併嚬字入顰)
(字據集韻併㽦字入畇字併磷字入粼字又據音韻闡微増薽縝稹滇磌袗䂦嗔䐜陻絪䃌螾疄獜蹸甐)
(珢泿䴦圁䖜憗霦虨攽玢八獱鑌繽䎙矉&KR2188;暋苠惇肫焞蓴贇蝹荺論侖鯩棆惇頵莙龜菌蜠峮)
(輴捘蹲狥徇迿㵌揗轃瀙&KR3163;峷㾕籸䈽听忻七十四字據廣韻增訷鷐敐&KR3172;蔩繗㨷䓄鍲濜)
(䔚䈁嶟㸪䋸搸阠梓釿二十四字據集韻增珅鏔翷㔂棆杊七字合二百八十九字自真字至薪字)
(舊為十七真自麇字至杊字舊為十八諄自臻字至樺字舊為十九臻自殷字至炘字舊為二十一殷)
欽定音韻述微卷四
