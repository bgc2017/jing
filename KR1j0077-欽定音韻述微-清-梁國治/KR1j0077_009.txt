欽定音韻述微卷八
下平聲
七陽(佩文韻作七陽廣韻集韻十陽十一唐同用今仍作七陽)
陽(移彊切高明也太極分而為隂陽又太陽日也又山南為陽水北為陽又四時春為青陽又太嵗在癸曰)
(昭陽又嵗星為陽又陽陽自得貌詩君子陽陽又有文章也詩龍旂陽陽又國名又姓或作昜)楊(赤莖桞又)
(黄楊白楊皆木名又地名又姓)揚(舉也又稱說也道也明也古作敭又眉上廣曰揚詩子之清揚又鉞也詩)
(干戈戚揚又揚揚自得也又州名禹貢九州之一又姓揚雄自序云揚别為一族周宣王子尚父封揚侯因氏)
敭(古揚字宋書恩倖傳論明敭幽仄)颺(風所飛揚也又大言而疾曰颺書臯陶拜手颺言惟飛揚義與)
(漾韻同餘異)暘(日出也書宅嵎夷曰暘谷亦取日出之義又乾物也書時暘若)羊(六畜之一又麢羊山)
(羊青羊黄羊皆似羊而異種又獸名神羊獬豸也又狒狒名梟羊又土之怪曰墳羊又蟲名詩傳草蟲常羊也)
(又草名爾雅藱懷羊又白羊國名為匈奴所并又常羊襄羊相羊皆逍遥意又姓公羊複姓)洋(洋洋盛大)
(也又水流貌又瀾也又海中曰洋莊子望洋向若而歎今海中有東西洋内外洋之名又習陽切水名在齊)
徉(彷徉忀徉皆徙倚貌通作羊楚辭聊逍遥以相羊亦通作佯洋)佯(詐也又弱也通作詳史記箕子詳狂)
(亦通作陽漢書楚元王傳陽為羮盡)瘍(頭創也禮記身有瘍則浴周禮有四瘍)煬(釋金也又融也老子)
(抱德煬和或作烊與漾韻義異)鍚(馬額飾詩鉤膺鏤鍚說文作鐊又兵名盾背飾以金為之又邑名)瑒
(玉名又漾韻)眻(美目通作揚詩美目揚兮又漾韻)鴹(&KR2795;鴹一足鳥舞則有大雨通作商羊)昜(開也)
(飛也又曲昜縣名在交阯)崵(山名在遼西)痒(病也詩癙憂以痒與養韻義異)蛘(蟲名又養韻)鰑
(魚名赤鱺也)样(槌也方言懸蠶柱齊謂之样)鸉(鳥名白鷢也見爾雅)霷(十月為霷通作陽)
良(離陽切善也賢也首也長也又甚也深也又婦人稱夫曰良人又姓)涼(薄也又寒涼也又州名又姓通)
(作凉惟涼薄義與漾韻同餘異)梁(水橋也又石絶水為梁或以堰水取魚又屋脊負棟者曰梁又陸梁跳梁)
(走貎又大梁十二次名又州名禹貢九州之一又山名又國名又都梁香草名又神名彊梁又姓)糧(穀食)
(也周禮凡邦有㑹同師役之事則治其糧注行道曰糧謂糒也又俗謂粟米之屬為糧食或作粮)粱(穀名)
(粟類有赤粱白粱黄粱或作梁)量(稱輕重也度也商量與漾韻義異)踉(跳踉也莊子跳踉於井幹之上)
(又勒昂切)綡(冠纚)䣼(漿也周禮水漿醴䣼通作涼又漾韻)椋(木名材中車輞見爾雅)輬(輼輬卧車)
(也後以為喪車)(北風謂之通作涼詩北風其涼又漾韻)俍(良工也莊子工乎天而俍乎人)㹁(牻牛)
(駁色)穰(日陽切禾莖也又豐也又穰穰衆也又地名屬南陽又姓又佛手柑一名飛穰見藝海泂酌又)
(養韻)禳(除殃祭也)攘(以手禦也又推也却也除也逐也止也又竊也又揎袂出臂曰攘與養韻義異)瀼
(露濃貌又養韻)瓤(瓜實也又尼陽切)勷(劻勷急遽貌楚辭逢此世之恇勷)鬤(鬤亂毛楚辭被髪)
(鬤只)(縣名在南陽漢書作穰)儴(爾雅儴因也注謂因縁)蠰(蠰蟲名又漾韻)躟(躟疾行)
(又養韻)獽(獸名狨屬)䑋(秦晉謂肥曰䑋又養韻)薑(基央切辛菜也說文作䕬又瞿麥一名麥)
(句薑見爾雅注又山薑藥名)疆(界也又無疆無窮也說文作畺或作壃)僵(僨也仆也莊子推而僵之)
橿(萬年木一名檍又鉏柄名)繮(馬組亦作韁)姜(姓也神農居姜水因以為姓又不姜山名黒水窮馬)
(見山海經)礓(礓石)䗵(蠶白死)殭(死不朽也)㹔(牛長脊一曰白脊牛)倞(强也又敬韻)翞(翞翞)
(鵲行貌通作疆詩鵲之疆疆)羌(欺央切國名書牧誓注在西蜀詩自彼氏羌又乃也發語端也又强)
(也章也又姓)蜣(蛣蜣蟲名即蜣蜋)慶(福也又敬韻)强(竒陽切蟲名一名蚚爾雅强醜切捋)
(螽斯之類好以脚自摩捋又蛄䗐强蛘注今米中蠧又黒蟲也與飬韻漾韻義異)彊(弓有力也又勝也又)
(健也暴也通作强又姓與飬韻義異)䲔(鯨魚别名又唐韻)張(知央切弓弦也又開也設也誇也大)
(也又星名南方之宿又姓與漾韻義異)粻(糧也詩以峙其粻)漲(水大貎又漾韻)餦(餳也餅也)
倀(敕央切狂也仆也又倀倀無見貌又虎所食人其鬼為倀與敬韻義異)鼚(鼓聲虞聖歌鼚乎鼓之)
長(池陽切乆逺也常也永也又短之對也與飬韻漾韻義異)場(祭神道也築土為壇除地為場或作)
(畼又治穀地也詩九月築場圃又校士曰文場又戰争之地曰戰場或作塲)腸(大小腸釋名暢也通暢胃)
(氣又羊腸阪名又魚腸劍名)萇(萇楚蔓生姚又姓又烏萇西域國名)䗅(蚰蜒别名)䠆(跪也方言東齊)
(北燕之間謂跪曰䠆)娘(尼陽切少女之號又母穪說文煩擾也一曰肥大也通作孃)方(夫央)
(切四方也正也道也比也類也術也又方策大曰策小曰方又且也未至之辭又詩既方注米外之房也又外方内)
(方皆山名又姓)肪(脂也肥也)坊(邑里之名又石表也又州名)枋(木名可作車又蜀人以木偃魚為枋又枋)
(頭地名見晉史與敬韻義異)汸(并船也說文本作方又普郎切與滂同)邡(什邡縣名在漢州漢雍齒所封)
(或作汁防又漾韻)鈁(鑊屬又方鍤也)蚄(虸蚄蟲名食苖者)閍(巷門又庚韻)祊(祭四方之名周禮致)
(禽以祀祊通作方詩以社以方與庚韻義異)鴋(鷝鴋鳥名人面鳥身又澤虞鳥一名鴋)牥(牛名日行)
(三百里能行流沙中)趽(趼也又庚韻)䄱(禾名)芳(敷央切香草也又芬芳香也又姓)妨(害也)
(礙也又漾韻)淓(水名山海經箕尾之山淓水出馬亦作汸)房(扶亡切室在旁者又星名東方之宿)
(又爼名詩籩豆大房又箭室曰房又州名又姓)魴(魚名江東呼為鯿)防(隄也禦也又地名通作坊禮記)
(郊特牲祭坊與水庸又漾韻)亡(無房切逃也無也滅也)忘(不識也忽也遺也又漾韻)望(瞻望)
(又月弦望又漾韻)鋩(刄端)莣(草名爾雅莣杜榮注草似茅可以為繩索履屩又漾韻)硭(硭硝藥名)
(通作芒)將(即央切且也有漸之辭又送也行也大也助也賫也挾也與也又齊也詩或肆或將王肅)
(云分齊其肉所當用也又壯也詩鮮我方將又水側也詩在渭之將又干將劍名又凡將篇司馬相如所作又)
(姓通作將與七央切及漾韻義並異)螿(寒螿蟬屬)蔣(菰蔣草名又養韻)漿(漿水周禮酒正四飲之一)
(又蚌一名含漿見爾雅又口下曰承漿見釋名或作)鱂(鰪鱂魚名)蹌(七央切動也又舞貌)槍
(矟也距也或作又天槍星名又爾雅彗星為欃槍惟欃槍義與庚韻同餘異)鏘(鏗鏘聲也詩八鸞鏘鏘通)
(作瑲)將(請也又將將嚴正也詩應門將將又集也詩磬管將將又聲也詩佩玉將將與即央切及漾韻義並)
(異)鶬(鶖鶬鳥名又雌岡切爾雅鶬䴢鴰今呼鶬鴰)搶(拒也突也又飛掠也莊子飛槍榆枋又養韻)
瑲(玉聲詩有瑲葱珩)蹡(踉蹡行貌作作)嶈(山髙貌)斨(方銎斧也詩取彼斧斨)牄(鳥獸)
(來食聲)牆(齊陽切垣牆又蕭牆門屏也或作墻通作廧)檣(船檣帆柱也或作艢)嬙(嬪嬙婦官)
(名)薔(薔薇通作蘠又東薔子十月熟可食司馬相如賦東薔彫胡又菊一名治蘠又虞蓼一名薔並見爾)
(雅)戕(殺也槍也)廧(廧昝如赤狄别種)襄(西央切駕也除也上也成也人姓又地名西魏置襄)
(州)驤(馬走低昂也又騰躍也速也又馬後右足白曰驤見爾雅)相(共也省視也又質也詩金玉其相又)
(姓惟省親義與漾韻同餘異)湘(水名在零陵又烹也詩于以湘之)緗(帛淺黄色)廂(廊也又正寢東)
(西室皆曰廂通作箱)纕(佩帶離騷觧佩纕以要之又馬腹帶)瓖(玉名又馬帶玦張衡東京賦鉤膺玉瓖)
鑲(鉤鑲兵器兩頭曰鉤中央曰鑲又說文鑲作型中腸也型者鑄器之法又日陽切)箱(車兩較之内謂)
(之箱詩不以服箱又廪也又箱篋也)欀(欀木皮中有如白米屑擣之可為麵出交趾又養韻)葙(青葙子藥)
(草)詳(習陽切審也論也諟也備也又今官文書自下達上曰詳)祥(吉也善也福也又異也又農祥)
(房星)庠(學名所以養老禮記有虞氏有上庠下庠又孟子周曰庠)翔(飛也又行而張拱曰翔又翔翔威儀)
(貌通作鴹漢郊祀歌鳯鳥鴹)莊(諸汪切嚴也㳟也又六達之道謂之莊又田舍也俗作庄又姓)妝
(飾也又女字或作娤糚通作莊俗作粧)裝(齎也裹也又裝束)創(差央切傷也通作瘡與韻義異)
瘡(痏也瘍也通作創禮記頭有創則沐)牀(岺陽切人所坐卧曰牀又井幹曰牀又蛇牀草名又天牀)
(女牀星名或作床)霜(師央切凝露也又姓)孀(寡婦)驦(驌驦良馬名通作肅爽)鷞(鷫鷞西方)
(神鳥或作鸘)章(支央切文章又樂竟為一章又考工記青與赤謂之文赤與白謂之章又明也表也)
又章奏又印材(史記千章之材又太嵗在庚曰)總堂名又姓又地名彰章又大木曰章(明上章又)章舜明也
(飾也通作章)漳(水名有清漳濁漳合流為衡漳冀州川也又南郡臨沮縣漳水所出左傳江漢睢漳又州)
(名)樟(䂊樟木名通作章)璋(半圭曰璋周禮玉人大璋中璋九寸邊璋七寸)麞(鹿屬或作獐)鄣
(紀邑名春秋齊人降鄣又郡名)障(隔也壅也本作墇通作鄣又邱山頂上平曰障爾雅作章惟隔壅義與漾)
(韻同餘異)嫜(夫之兄曰兄嫜通作章又舅姑稱尊章漢書廣川王傳背尊章)慞(懼也)&KR1860;(吳人呼水雞為)
(&KR1860;渠)遧(週遧迁也通作周章)昌(蚩央切日光也又盛也又美言也又文昌星名又昌昌亦盛貌李商)
(隱詩春物太昌昌又地名又蒲昌河源經處見水經注又姓)倡(樂也又柔也李商隱詩冶葉倡條偏相識)
(又倡優女樂或作娼與漾韻義異)猖(狂也又披猖綻裂貌)菖(菖蒲藥名吕氏春秋冬至後五旬七日菖)
(始生於是始耕通作昌)閶(閶闔天門也或作闛又閶門呉城八門之一)鯧(魚名似鯿)裮(衣披不帶)
(也或作)琩(耳璫一曰蠻夷充耳)商(詩央切五音之一聲最清又審度也又行賈也漢書通財鬻貨)
(曰商又漏刻之名儀禮注日入三商為昏又國名契所封後因以為有天下之號又州名又姓)按商賈之商
(說文别作然經典皆通用商字廣韻商兩收詩賦家亦罕用字今不别出)觴(酒器或作&KR1824;)殤
(夭也又死事無主之鬼曰國殤)傷(創也戕也損也又痛也感也)湯(湯湯水流貌與他岡切及漾韻義異)
禓(强鬼也禮記鄉人禓注時儺索室敺疫逐强鬼又道上祭名或作又移强切)鬺(煮也漢書郊祀志鬺)
(享上帝說文作或作䵼)愓(愓愓直疾貌禮記行容愓愓與惕字從易者不同)螪(蛶螪蟲名蜥蜴類見)
(爾雅)蔏(蔞蒿一名蔏蔞見爾雅)䵮(赤黒色)常(題陽切天子旗名日月為常又八尺曰尋倍尋)
(為常又久也經也庸也又奉常官名後更名太常又州名又姓)裳(下衣也又裳裳猶堂堂也詩裳裳者華說)
(文本作常)嘗(口味之也又試也曾也又秋祭曰嘗以嘗新為名又姓或作)鱨(魚名詩鰷鱨鰋鯉今黄頰)
(魚)償(報也還也當也復也又漾韻)尚(主也尚書官名與漾韻義異)瑺(玉名)香(希央切芳)
(也說文作通作薌)鄉(萬二千五百家為鄉鄉向也衆所向也又所也詩居國南鄉又姓與漾韻義異)薌
(穀氣禮記黍曰薌合)膷(牛之美者儀禮膷腫膮注膷牛臛也)央(衣香切中央也又久也盡也又詩夜)
(未央又央央鮮明也詩旂旐央央又廣也長門賦覽曲臺之央央)泱(泱泱水深廣貌左傳泱泱乎大風與)
(養韻義異)鴦(鴛鴦匹鳥)秧(禾苗一曰蒔謂之秧)殃(咎也禍也)鉠(鈴聲通作央詩和鈴央央又庚韻)
胦(脖胦臍也廣韻作脬胦)霙(霙霙白雲貌與庚韻義異)佒(身傴謂之佒)怏(怏然自大之意與養)
(韻漾韻義異)匡(枯汪切正也輔也助也又地名又姓)筐(飯器方曰筐圓曰筥又筐篚屬通作匡史)
(記斗魁戴匡六星)洭(水名出桂陽又含洭縣名見漢書)眶(目眶張衡東京賦隅目髙眶通作匡)劻
(劻勷遽也)恇(怯也)䖱(海中大蝦)邼(河東聞喜鄉名)軭(車戾謂之軭)狂(枯王切躁也病也韓)
(子心不審得失之地謂之狂)軖(紡車也)鵟(䲭屬五色有冠者見爾雅)王(韋黄切天下所歸往)
(也又大也君也又諸侯世見曰王又秦漢以來封同姓及人臣尊者皆稱王又姓與漾韻義異)唐
(駝昂切大言也莊子荒唐之言廣大無畔域也又失也莊子其求唐子也注謂失空其子又旁唐盤礴也又廟)
(中之路曰唐又弓名周禮唐弓大弓又菜名詩爰采唐矣又國名堯舊都又姓亦州名又釋典訓空也又池唐)
(俗作塘)塘(陂塘又池之隄岸又錢塘縣名又海塘江塘皆以防水)堂(殿也正寢也又明堂天子布政)
(之所白虎通堂之為言明也所以明禮義也又堂堂威也容貌之盛又姓又髙堂複姓)棠(甘棠杜梨也爾)
(雅杜赤棠白者棠又沙棠木名海棠花名又地名又姓)餹(方言餳謂之餹又餹䬾黍膏通作糖)溏(滒淖)
(也又池也)螗(蟲名蟬也詩如蜩如螗)螳(螳螂)搪(張也見方言)磄(岸石又怪石也)榶(木名榶也)
(通作唐論語唐棣之華)傏(傏突不遜通作搪)瑭(玉名又人名後唐有史建瑭)碭(石之有文者又)
(山名又漾韻)逿(過也盪也史記倉公傳重陽者逿心主又突也張衡思元賦爛漫麗靡藐以迭逿又漾韻)
踼(跌踼䪺伏貌又行失正也又揚雄賦河靈矍踼注飛動貌又漾韻)篖(筕篖竹席直文而粗者)煻
(熱灰謂之煻煨)闛(闛闛盛貌)鶶(鶶鷵烏名似鳥蒼白色見爾雅)蝪(蟲名爾雅王蛈蝪形如鼅鼃又他岡)
(切)(䶈鼠一月三易腸)(髙門也)&KR3580;(魚名)(小缾有耳者曰)囊(儺昂切袋也詩)
(傳小曰槖大曰囊一訓有底曰囊無底曰槖又姓)彭(多貌詩行人彭彭與庚韻義異)幫(逋岡切治)
(履邊也又凡事物旁取者皆曰幫省作幫)搒(掠也漢書張耳傳搒笞數十亦作榜又庚韻)滂(鋪岡)
(切滂沱又蒲昂切)霶(霶沛大雨)雱(雨雪盛貌詩雨雪其雱或作䨦)磅(隕石聲又庚韻)傍(蒲昂)
(切近也側也又羌姓通作旁與庚韻漾韻義異)膀(脅也又膀胱)螃(螃蟹)彷(彷徨)旁(溥也又路旁出)
(者爾雅二達謂之岐旁三達謂之劇旁說文作旁)蒡(草名似蘇有毛可為葅見爾雅又庚韻與養韻義異)
騯(馬盛貌又庚韻)(亭名在汝南)篣(竹箕)芒(模昂切草端又光芒又木正曰句芒又姓又無)
(芳切)茫(茫茫廣大貌通作芒詩宅殷土芒芒)忙(怖也廹也冗也)邙(山名本作芒又無房切)杗(大梁)
(又無房切)汒(谷名在京兆)(碭山史記作芒)蘉(勉也書汝乃是不蘉)恾(憂貌又失據貌列子)
(恾然無以應通作芒孟子芒芒然歸)(鄉名在藍田)臧(咨岡切善也厚也方言荆淮海岱雜齊之)
(間罵奴曰臧婢曰獲齊之北鄙燕之北郊婢謂之臧奴謂之獲又姓)贓(納賄曰贓通作臧漢書尹賞傳貪汚)
(坐臧)牂(牝羊又牂牂盛貌詩其葉牂牂又大嵗在午曰敦牂)(杙也又柯郡名通作牂)倉(雌岡)
(切穀藏也圓曰囷方曰倉又倉猝匆遽貌又姓)蒼(深青色又穹蒼天也又草色詩蒹葭蒼蒼釋文物老之狀)
(通作倉又姓與養韻義異)滄(寒也又州名又滄海海名)凔(寒也漢書枚乗傳欲湯之凔)藏(慈昂)
(切隱也匿也蓄也又歸藏殷易名又四時秋為白藏通作臧與漾韻義異)桑(思岡切木名蠶所食葉又)
(扶桑日出處又空桑地名又齧桑蟲名又姓)喪(亡也持服曰喪又姓與漾韻義異)炕(黒岡切張)
(也爾雅守宫槐葉畫聶宵炕䟽聶合也炕張也與漾韻義異)航(何昂切船也說文作&KR2246;或作&KR2008;通作)
(杭詩一葦杭之)行(伍也列也又太行山名與庚韻漾韻敬韻義異)吭(咽也通作亢又養韻漾韻)杭(州名)
(又餘杭縣名或作餘邟又姓)頏(鳥飛貌上曰頡下曰頏通作䀪揚雄甘泉賦魚頡而鳥䀪)桁(械也在足)
(曰械大械曰桁又浮橋也晉書温嶠燒朱雀桁與庚韻敬韻義異)魧(魚名又貝之大者見爾雅通作蚢又)
(歌康切又養韻)蚢(蟲名爾雅蚢蕭繭注食蕭葉者又漾韻)胻(脛也又庚韻敬韻)&KR2543;(阿岡切貉)
(屬見爾雅注或作㹧)姎(女人自稱)坱(塵埃也又養韻)郎(勒昂切男子之稱又官名秦漢有三署郎)
(初選入臺稱郎中歲稱侍郎隋置六曹侍郎及員外郎又魯邑名又姓)廊(東西序也又堂下周屋也又巖)
(廊髙屋也)榔(檳榔木名子可食通作賓桹與養韻義異)浪(滄浪水名又浪浪流貌又樂浪郡名與漾韻義)
(異)琅(琅玕玉石又倉琅宫門鋪首銅環又姓)蜋(螳蜋蟲名又離陽切蜣蜋黒甲蟲聚糞作丸而轉之)
狼(獸名皮可為裘又天狼星名白狼國名後漢書西南夷傳白狼慕化歸義作詩三章又水名又姓)硠
(石聲又硠硠堅也又漾韻)桹(桄桹木名又船板鳴桹所以驚魚又桑桹蟲名見爾雅)筤(車籃又細竹也)
(易震為蒼筤竹又笋筤山名在黎州山有前筤後筤之稱其山多笋宋時設官取稅土人改稱錢筤山見通志)
稂(草名似莠說文作蓈禾粟之穗生而不成者謂之蕫蓈)莨(藏莨草名中牛馬芻司馬相如子虚賦藏)
(莨蒹葭)鋃(鋃鐺鎻也又鐘聲)㝗(㝩㝗宫室空貌)閬(髙門也張衡賦集太微之閬閬又養韻漾韻)
艆(海中大船)駺(馬尾白見爾雅又離陽切山海經大封國有文馬縞身文鬛名吉駺)㟍(峻㟍山名冬日)
(所入通作駿狼淮南子冬至日在駿狼山)䡙(&KR5272;䡙兵車)哴(號極無聲曰唴哴一曰兒啼不止)羮(不羮)
(邑名見左傳或作與庚韻義異)岡(歌康切山脊也俗作崗)剛(强也堅也勁也又纔也見蘇軾)
(詩)綱(維紘繩也舉綱則提其綱又總也又左傳秦伯送衛于晉三千人實紀綱之僕又茶有頭綱又宋史)
(徽宗取湘中珍異號花石綱)鋼(鍊鐡也)亢(星名東方之宿又敵也揚雄趙充國贊威謀靡亢又督亢)
(地名又姓與漾韻義異)堈(隴也又甕也或作又人名莊子弇堈弔神農)苀(草名一名東蠡見爾雅)
肮(頸也說文作亢或作吭)迒(獸跡爾雅免其跡迒又何昂切)&KR1938;(草名山海經小陘之山有草名&KR1938;葉)
(如葵赤莖白華)伉(儷也張衡思元賦疇可與乎比伉又伉伉剛正貌後漢書難經伉伉劉太常又漾韻)㽘
(陌也趙魏謂陌為㽘又養韻)掆(舉也又掆鼓軍中樂黄帝征蚩尤時作晉書次掆鼓中道亦作)笐
(竹列也爾雅仲無笐注亦竹類)棡(横墻木又髙木也又木名唐史資州獻梅青棡二本合成連理)邟(縣名)
(在潁川)阬(地名又大阜也揚雄甘泉賦陳衆車于東阬一曰東海也楚辭導帝之兮九阬與庚韻義異)
牨(水牛)康(渇岡切和也樂也安也又虚也詩酌彼康爵又五達之道謂之康又姓)穅(穀皮俗作)
(糠)㱂(穀不生謂之㱂通作康)(瓠陶器或作㼹通作康)慷(慷慨歎也古詩慨當以慷又養韻)
漮(水虚也通作康又水名在伊闕)槺(槺梁虛梁也司馬相如長門賦委參差以槺梁注引方言槺虚也)
閌(門髙貌通作伉詩臯門有伉又漾韻)昂(莪航切舉也明也日升也又昂昂志氣髙逺也又價貴也)
(唐書物價踴昂通作卬詩顒顒卬卬)䭹(千里駒又馬白腹謂之䭹又䭹䭹馬怒貌)枊(繫馬柱三國志先主)
(觧綬繫督郵著馬枊又漾韻)卬(我也詩人渉卬否又髙也又姓)㭿(屋斜桷謂之飛㭿)䒢(菖蒲别名)
(又養韻)當(德岡切敵也直也主也承也蔽也即也遇也任也抵也又郎當坦率貌又馬當武當皆山)
(名兩當水名又玎當佩聲又燒當西羌種名又洞當陣名又顛當蟲名似蜘蛛見酉陽雜爼又姓與漾韻義異)
簹(篔簹竹名)襠(襔襠袴屬)璫(充耳珠後漢書輿服志中常侍冠加黄金璫貂尾為飾又璧璫以玉為椽)
(頭璫即璇題也一曰以璧飾瓦之璫也又琅璫鐸也又丁璫玉聲通作丁當)鐺(鋃鐺長鎻禁繫人者)艡
(&KR3029;艡船名)檔(木名又木牀也)(車)湯(他岡切熱水也又商王之號又姓與詩央切及漾韻義異)
鏜(鐘鼓聲說文作鼞又以鐡貫物也)蕩(水名漢書地理志河内郡有蕩隂縣即今湯隂縣與養韻漾韻)
(義異)薚(草名爾雅蓫薚馬尾注蔏陸也或作&KR1733;)盪(盪突又養韻漾韻)光(姑汪切明也大也又)
(氣也又太歲在辛曰重光又姓)洸(水涌貌又水名又烏荒切)僙(僙僙武貌通作洸詩武夫洸洸)胱(膀胱)
(水府)&KR3436;(車下横木或作輄)茪(草名爾雅薢茩芵茪)桄(桄榔木名又舟前木也與漾韻義異)珖(玉名)
(馬旋毛在背曰决爾雅作闋黄)荒(呼汪切蕪也草掩地也又治荒曰荒又奄也有也虚也又)
(饑也又逺也爾雅觚竹北户西王母日下謂之四荒又姓)肓(心上鬲下左傳居盲之上膏之下)&KR0954;(血也)
(左傳士刲羊亦無&KR0954;也)㬻(狼㬻南夷國名人能夜市金或作㬻)&KR3444;(虚無食也又果寙不熟為&KR3444;通作荒)
(夢言也又養韻)㡆(設色之工治絲練者一曰㡆隔或作㡛)黄(胡光切中央色也又男女始生)
(為黄又乘黄馬名又倉黄急遽也又國名亦州名又姓)皇(君也美也天也大也又姓又皇皇草木之華詩)
(皇皇者華)遑(暇也急也書不遑暇食注心冗曰不暇心勤曰不遑通作皇)煌(煇也又煌煌光明也詩明)
(星煌煌又敦煌地名)艎(艅艎舟名左傳作餘皇)篁(竹名說文竹田也)隍(城池也有水曰池無水曰)
(隍)凰(靈鳥雄曰鳯雌曰凰或作䳨通作皇)惶(懼也恐也)徨(彷徨猶徘徊也或作偟)蝗(蟲名食苖)
(為災又庚韻敬韻)喤(喤喤和也詩鐘鼓喤喤又小兒聲詩其泣喤喤又庚韻)餭(餦餭餳也楚辭粔籹)
(蜜餌有餦餭些)璜(半璧也左傳夏后氏之璜)潢(積水池也又銀潢天漢也又天潢星名史記王良旁有八)
(星絶漢曰天璜與漾韻義異)簧(笙中鍱也詩吹笙鼓簧)湟(水名出金城又潏湟水波溧疾之貌郭璞)
(江賦潏湟淴泱)趪(趪趪武貌又張設貌張衡西京賦猛虚趪趪)鱑(魚名或作鰉)騜(馬黄白色見爾)
(雅通作皇詩有驈有皇)蟥(蟲名&KR1748;蟥也一名蟥蛢甲蟲見爾雅)鍠(鐘聲或作韹又兵器又庚韻)葟
(葟葟茂也爾雅葟華榮通作皇)崲(地名南史始寜郡有休崲湖)堭(堂堭殿也通作皇漢書列坐堂皇上)
媓(女媓堯妃通作皇又南楚謂母曰媓)瑝(玉聲又庚韻)磺(石名今硫黄之黄通作磺)䵃(䵃塵又麥)
(麩也易林夏麥麩䵃霜擊其芒又梗韻)汪(烏荒切水深廣也又停水曰汪左傳周氏之汪又大貌晉)
(語汪是土也又水名又姓)尩(弱也僂也短小也又曲脛也又面向天也說文作尣或作㑌匡)
(按佩文韻七陽二百七十字今據音韻闡微增昜崵庠蛘鰑椋輬俍儴蠰殭彊粻漲餦鼚䗅閍祊淓)
(硭廧箱欀葙瘡禓鬺愓螪蔏尚胦逿踼篖煻闛鶶蝪幫榜旁蒡恾炕魧蚢胻&KR2543;姎坱㝗閬艆駺肮迒&KR1938;伉)
(㽘掆笐棡邟阬慷漮閌卬㭿蕩薚茪杭㡆騜蟥鍠葟崲八十七字據廣韻增样鸉㹁躟獽㹔䲔)
(䠆鴋牥趽䄱鱂牄&KR1860;裮琩䵮霙䖱邼軭軖鵟&KR3580;騯篣㟍䡙牨䒢檔盪堭媓四十字據集韻增)
(䑋倞翞遧瑺佒怏哴羮瑝磺䵃十四字合四百十一字自陽字至王字舊為十陽自唐字至尩字舊)
(為十一唐)
八庚(佩文韻作八庚廣韻集韻十二庚十三耕十四清同用今仍作八庚)
庚(歌亨切十千之一位西方又更也又剛也堅強貌見釋名又償也見檀弓又道也見詩序由庚訓又庚庚)
(横貌史記大横庚庚又年齒謂之庚又長庚星名又倉庚商庚皆黄鶯别名又當庚獸名見則嵗豐見叢韻又)
(盗庚草名見爾雅又姓)賡(續也書乃賡載歌又敬韻)更(改也歴也禮記三老五更謂年老更事者也又)
(代也又償也見史記平凖書注又戍卒有卒更踐更過更見漢書又夜漏有五更又率更官名掌刻漏古作㪅)
(與敬韻義異)羮(五味和也爾雅肉謂之羮注肉臛也又肉汁不和曰大羮說文作鬻與陽韻義異)秔
(稻之不黏者玉篇秈稻也或作稉俗作粳)鶊(鶬鶊鳥名通作倉庚)浭(水名漢書地理志浭水出右北平)
䢚(免逕通作迒)阬(渇亨切爾雅阬阬虚也注謂塹也又䧟也見史記秦始皇紀或作坑又姓與陽)
(韻義異)趟(知亨切䞴趟跳躍也韓愈孟郊聨句相殘雀豹趟又敬韻)(䬝狂風)瞠(敕亨)
(切直視也莊子瞠乎後矣或作盯憆䁎又敬韻)撐(撥也說文作樘注衺柱也俗作撐非又敬韻)
棖(池衡切門兩旁木爾雅棖謂之楔)掁(探也觸也或作撜)䟫(距也考工記弓人維角䟫之疏䟫正)
(也或作樘蹚)挰(掄擇也舉也)鬡(尼衡切鬇鬡髮亂貌或作鬤)㲰(犬多毛也)(禾芒也又)
(穀芒長也)獰(猙獰犬毛又惡也)祊(逋亨切廟門旁祭也詩祝祭于祊說文作&KR2358;與陽韻義異)
閍(宫中門也一曰巷門爾雅閍謂之門又陽韻)榜(說文所以輔弓弩者與養韻漾韻敬韻義異)傍
(傍傍不得已之貌詩王事傍傍與陽韻漾韻義異)嗙(歌聲嗙喻也司馬相如説淮南宋蔡歌舞嗙喻見說)
(文)浜(溝納舟者李翊俗呼小録絶潢斷港謂之浜又梗韻)烹(鋪庚切煮也本作亨易大亨以養聖)
(賢)磅(擊石聲又小石落聲或作磞又陽韻)洴(水聲見柳宗元晉問或作泙滂與青韻義異)彭
(蒲衡切鼔聲也又彭彭强盛貌又天彭山名又水名見左傳注又國名見書牧誓又地名見詩鄭風又姓與陽)
(韻義異)輣(兵車又樓車或作又蒸韻)搒(笞擊也或作篣又陽韻)澎(擊水聲又澎濞水貌又縣)
(名在東海或作滂)蟚(蟚蜞蟹屬或作蟛韓愈孟郊聨句觸嗅值蝦蟛)趽(說文曲脛馬也類篇曲足謂之)
(趽又陽韻)騯(騯騯馬行盛貌說文引詩四牡騯騯通作彭又陽韻)蒡(菜名一名隱荵似蘇可為葅見爾雅)
(又陽韻與養韻義異)膨(脹也膨脝大腹)盲(模衡切目無瞳子或作瞢朚與廻韻送韻徑韻義並異)
蝱(齧人飛蟲或作虻䖟)&KR2001;(&KR2001;盯直視韓愈孟郊聯句眼剽強盯&KR2001;)莔(草名貝母也通作蝱詩言采其)
(蝱)鄳(縣名漢書地理志江夏郡有鄳縣)鼆(冥也又句鼆魯邑左傳一人門于句鼆又梗韻)䥰(銷也)
(正字通今之飛矛)(竹名)鎗(差亨切鐘聲也又鼎類又酒器也)槍(欃槍妖星與陽韻義異)
傖(岑衡切楚人别種也又晉陽秋呉人謂中州人曰傖)生(師亨切進也産也長也養也又熟之)
(對也又造也見公羊傳注又性也見書君陳傳又財業也見詩衛風箋又蒼生民也又先生父兄師長之稱諸)
(生弟子之稱又平生疇昔也又語詞唐人詩有可憐生太瘦生又水名出盂山見山海經又姓又微生浩生皆)
(複姓)笙(樂器大笙十九簧小笙十三簧又呉人謂簟為笙左思賦桃笙象簟)牲(犧牲始養謂之畜將用謂)
(之牲三牲牛羊豕也六牲馬牛羊豕犬雞也)甥(姊妺之子曰甥女之壻亦曰甥又外孫曰彌甥見左傳又)
(爾雅姑之子為甥舅之子為甥妻之昆弟為甥姊妺之夫為甥注四人體敵故更相為甥又姓)鼪(爾雅注江)
(東呼鼬鼠曰鼪能啖鼠俗呼鼠狼又敬韻)猩(猩猩能言獸或作狌又青韻)(獸似鹿又鹿二嵗也)
亨(呵庚切通也又彭亨自矜氣健也見詩大雅疏)脝(膨脝腹滿貌通作彭亨)衡(何盈切横木為)
(門也又平也横也又楅衡以木著牛角也又車軛曰衡又權衡所以平輕重者又欄也漢書百金之子不騎衡)
(又眉上曰衡左思魏都賦盱衡而語又阿衡伊尹官號又林衡虞衡皆官名又玉衡星名又山名衡山為南嶽)
(又地名又姓)蘅(杜蘅香草通作衡)珩(佩上玉所以節行止也又白珩楚寳玉名)桁(屋横木也又木)
(桁葬具見儀禮與陽韻漾韻義異)胻(脛端也又陽韻敬韻)䯒(牛脊後骨)行(奚盈切人之歩趨也)
(又適也徃也去也又道也見晉語又五行金木水火土也又歌行古樂府有長歌行短歌行又行書張懷瓘書)
(斷行書者後漢潁川劉德昇所造也與陽韻漾韻敬韻義並異)按行字舊何盈切今北音南音皆讀奚盈切
(是以别為一紐)京(基英切大也又京師天子之居又邱絶髙曰京四起曰京又數名十億曰兆十兆曰)
(京又姓)荆(楚木也又州名禹貢九州之一又山名禹貢荆岐既旅北條山也導嶓冡至于荆山南條山也)
(又國名楚或稱荆又紫荆花名又姓)驚(馬駭也懼也)麖(獸名一角似麋或作麠)鶁(羌鶁南方鳥名)
(左思吳都賦彈鸞鶁)蟼(蟲名蛙類見爾雅又梗韻)卿(欺英切君之貳也白虎通卿嚮也言為人所歸)
(嚮也古者天子六卿諸侯大國三卿小國二卿漢以太常光禄勲衛尉太僕廷尉鴻臚宗正少府司農為九卿)
(又漢以後君呼臣曰卿敵體相呼亦為卿又姓)擎(竒迎切舉也或作㢣擏又敬韻)檠(所以正弓又燈)
檠又敬韻(按西溪詩話謂燈檠之檠押作平聲始自蘇軾黄州詩至正弓之檠作平聲則始於漢書蘇武傳)
(注)鯨(大魚也雄曰鯨雌曰鯢說文作䲔又陽韻)黥(墨刑在面或作剠古作䵞)勍(强力也左傳勍敵之)
(人)迎(宜擎切逢也逆也迓也與敬韻義異)兵(卑英切戎器也五兵弓殳矛戈㦸又執兵器從)
(戎者曰兵見周禮夏官又擊敵曰兵之見左傳又史記左右欲兵之謂欲以兵刃加之)平(皮迎切正)
(也坦也均也和也易也成也治也又和而不盟曰平又歲稔也漢書食貨志再登曰平三登曰太平又爾雅大)
(野曰平東至日所出為太平又臘月嘉平又廷尉平官名又華平瑞木名又漢書右北平郡屬幽州唐志北平)
(郡唐為平州又姓與先韻敬韻義並異)評(品論也量也又官名晉書職官志廷尉屬官有正監評又敬韻)
枰(平也今人謂棊局曰枰又枰仲木名上林賦華楓枰櫨又敬韻)苹(藾蕭也詩食野之苹又葭也一曰蒲)
(白又萍别名又苹苹草聚貌)泙(谷也又水名)坪(平也又地名或作)胓(牛羊脂也)明(迷迎)
(切光也昭也通也發也又啟明星名又四明山名又姓公明複姓)盟(盟約殺牲㰱血也禮記涖牲曰盟或)
(作又模棚切又敬韻)鳴(鳥聲也又凡出聲者皆曰鳴莊子以堅白鳴又姓)䳟(鷦䳟南方神鳥一作)
(焦明)英(衣京切草榮而不實者又華也蕚也又智出萬人者曰英又爾雅山再成英注兩山相重也又)
(裘飾也詩三英粲兮又姓)瑛(玉光也通作英)霙(雨雪雜也又霰也又霙霙白雲貌通作英惟霙霙義與陽)
(韻同餘異)韺(五韺帝嚳樂通作英)媖(女子美稱)楧(梅也爾雅作英梅通作柍郭注雀梅也)渶(水名)
(出青邱山)鍈(鈴聲或省作鉠又陽韻)觥(姑轟切酒器以角為之受七升說文作觵又觥觥剛直貌)
(後漢書關東觥觥郭子横)侊(大也國語侊飯不及壺飡注盛饌也)(肥貌又膨大腹或作䐵)諻
(呼觥切語聲也一曰大聲)黌(壼盲切學舍通作横漢書修起横舍)横(闌木也又縱横東西曰縱南北)
(曰横通作衡史記約縱連衡又姓與敬韻義異)鍠(和也樂也又鐘聲又陽韻)喤(小兒泣聲又陽韻)謍
(謍謍小聲也馬融長笛賦錚鐄謍嗃)鐄(鐘聲又大鐘也又錚鐄聲也見馬融長笛賦)䬝(暴風)瑝(玉聲)
(又陽韻)蝗(螽也食苖為災見漢書顔師古注又陽韻敬韻)揘(擊也揘畢謂撞祕也張衡西京賦竿殳之)
(所揘畢)㶇(小津也一曰以船渡也方言方舟謂之㶇或作又敬韻)彋(弸彋帷帳起貌揚雄甘泉賦帷)
(弸彋其拂汨兮)兄(虚榮切長也男子先生曰兄白虎通兄况也兄况於父)榮(于平切榮華爾)
(雅木謂之華草謂之榮又屋梠之兩頭起者為榮禮記洸當東榮又州名又木名爾雅榮桐木注即梧桐也又)
(又忘憂草一名杜榮又姓)蠑(蠑螈蜥蝪也通作榮)禜(祭名又敬韻)醟(湛酒也漢書叙傳中山淫醟又)
(敬韻)耕(歌鏗切犂也后稷孫叔均始作牛耕或作畊又青耕鳥名見山海經)鏗(渇耕切金石聲)
或作銵鍞揁又作㧶(按玉篇引論語㧶爾捨瑟而作注云與鏗同廣韻别出㧶字注云琴聲今據玉篇歸併)
(入此)硜(石聲硜硜小人貌堅確之意或作䃘)牼(牛膝骨又人名宋牼見孟子又徑韻)誙(言確也又莊子)
(羣趨者誙誙然)摼(撞也揚雄羽獵賦摼象犀或作挳)娙(莪萌切長好也又青韻)丁(知耕)
(切丁丁伐木聲通作朾與青韻義異)橙(池萌切橘屬又蒸韻與敬韻義異)朾(橦也楔也又爾雅蠪)
(朾螘又通作伐木丁丁之丁)瞪(直視貌又蒸韻徑韻)儜(尼萌切困也弱也韓愈孟郊聨句何用苦)
(拘儜)&KR1585;(譻&KR1585;小聲揚子&KR1585;言敗俗注小言也)嬣(姘嬣女劣貌一曰女態舒徐也)薴(薴草亂貌又薺薴)
(藥名)繃(逋耕切束也又漢書宣帝紀注襁即今之小兒繃也或作綳)絣(說文氏人殊縷布也又無)
(文綺也戰國策妻自組甲絣又續也後漢書班固傳將絣萬嗣)砰(鋪耕切砰磕聲也列子砰然聞之如)
(雷或作硑匉又敬韻)怦(心急也又忠直貌楚辭九辨心怦怦兮諒直)伻(使人也爾雅作拼亦作抨)抨
(彈也見漢書杜周傳注)軯(車聲或作駍見揚雄羽獵賦)(闔扉聲揚雄法言閉之閛然或作開又敬)
(韻)姘(除也見說文又男女私合又齋與女交罰金四兩曰姘)(牛色駁如星也)弸(蒲萌切弓)
(强貌又滿也揚雄法言弸中而彪外又鋪耕切弸彋帷帳起貌)棚(棧也閣也凡廬舍無垣壁者曰棚又今閩)
(廣間結廬山中聚耕者曰棚民又蒸韻)萌(模棚切草芽也又不動貌見莊子又耕亦曰萌見周禮秋)
(官又葭萌地名見史記貨殖傳注又姓)氓(民也亦作甿通作萌漢書劉向傳民萌何以戒勉)甍(屋棟)
(也所以承瓦或作)嫇(嫈嫇㓜婦也又瑩嫇明凈貌見王逸九歎又青韻)(視不分明也見)
(魯靈光殿賦)蕄(蕄蕄心所在也爾雅存存萌萌在也本或作蕄又作又蒸韻)爭(齋耕切競也引)
也理也辨也與敬韻義異(案爭字本屬照母而唐韻作側莖切集韻作菑耕切音韻闡微從集韻考側菑二)
(音似俱與照母不合且南北音亦不能互恊謹擬改齊耕切)箏(樂器以竹為之十三弦又風箏)綪(或作)
(䋫屈也禮記玉藻齊則綪結佩與青韻霰韻義並異)䋫(縈也又急弦聲)猙(獸名似豹一角五尾見山海經)
䱢(魚名博雅竹頭䱢也亦名竹丁)琤(差耕切玉聲又淙琤泉聲)錚(金聲後漢書鐵中錚錚或作鏳)
崢(池萌切山峻貌或作嶒又作崝)莖(户耕切草木幹也草曰莖竹曰箇木曰枝又考工記)
(桃氏為劍以其臘廣為之莖注莖謂劒夾人所握鐔以上也又山名見韓詩外傳又阿耕切姚莖草名見爾雅)
䪫(六䪫顓頊樂通作莖)罌(衣耕切缶也或作甖甇)罃(說文備火長頸缾也)櫻(果名一名含桃)
(一名鸎桃)鶯(鳥名黄鶯或作鸎又鳥羽文也詩有鶯其羽)嚶(嚶嚶鳥聲)鸚(鸚鵡能言之鳥)&KR1937;(芟除)
(林木也見齊民要術)譻(聲也後漢書張衡傳鳴玉鸞之譻譻)轟(呼泓切羣車聲或作輷)訇(訇訇)
(大聲又姓)鍧(鏗鍧鐘鼓聲相雜也)渹(水相擊聲又何乃渹呉語世說劉真長見王導導以腹熨彈碁局曰)
(何乃渹劉出曰未見他異惟聞呉語一作㵾又敬韻)(㥊好嗔貌)(石落貌)䎕(䎕䎕羣鳥弄翅)
(也)揈(擊聲又揮也)宏(乎萌切屋深響也大也廣也又宏父官名見酒誥通作閎)閎(衖門謂之)
(閎見爾雅注衖頭門也又所以止扉謂之閎注門辟旁長橛也又姓又蒸韻)紘(冠卷也謂纓足下而上者)
(禮記冕而朱紘又淮南子九州之州有八夤八夤之外有八紘)翃(翃翃蟲飛或作按韻書飛蟲多作)
(字惟唐人韓翃之名書作翃)紭(綱也見漢書揚雄傳一作䍔)浤(浤浤汩汩水波之勢或作汯)吰
(噌吰鐘聲)嶸(崢嶸山峻或作巆嵤&KR1478;又于平切)鈜(鏗鈜鐘鼓聲)(谷中響也或作谹)竑(度也)
(考工記竑其輻廣或作䡌)耾(耳中聲一曰耾耾大聲或作)泓(烏轟切水深也又水清貌又地名見)
(春秋傳又蒸韻)清(七嬰切朗也靜也澄也潔也又穆清天也又目上曰清眉下曰揚又周禮膳夫飲用)
(六清注水槳醴䣼&KR2841;酏也又水名見山海經又地名見春秋傳又姓)圊(厠也)情(齊盈切性之動也七)
(情喜怒哀懼愛惡欲又喜怒哀樂愛惡為六情又理也意也實也)晴(雨後雲收日出也說文作夝通作暒)
餳(習盈切飴也方言餳謂之餦餭)征(支嬰切行也正也上伐下也又取也或作延)正(嵗之)
(首月也子丑寅為三正本去聲秦始皇名政讀正如征又敬韻)鉦(鐃也似鈴詩鉦人伐鼓)鯖(煮魚煎肉)
(曰鯖漢樓䕶合五侯所餉為鯖或作&KR1648;與青韻義異)(射的也畫布曰正通作正詩不出正兮)聲
(詩嬰切聲音五聲宫商角徴羽也又平上去入為四聲又聲譽聲教又宣也又姓)成(匙盈切就也畢)
(也又平也見周禮地官又善也見檀弓注又必也國語勝未可成又計要也周禮司㑹以歲之成質於天子又)
(樂一終為一成又地方十里為成又重也周禮為壇三成又併也儀禮既夕爼二以成又州名唐同谷郡西魏)
(為成州又姓又容成廣成務成盆成上成皆複姓)城(城郭内為城外為郭城盛也所以盛受民物也又司)
(城官名又析城山名又姓)誠(敬也信也審也真實無妄之謂)盛(受也又黍稷在器曰盛又器也左傳旨酒)
(一盛又山如防者曰盛見爾雅與敬韻義異)郕(國名姬姓左傳管蔡郕霍又魯孟氏邑通作成)宬(屋所)
(容受也又藏書屋)筬(竹名又筐織具)珹(玉名又美珠也)晟(明也又日光充盛也又大晟宋樂名又敬)
(韻)嬰(衣輕切人始生曰嬰又男曰兒女曰嬰又頸飾又縈也擊也又觸也又姓)纓(冠系也又女子)
(許嫁繫纓士昏禮親說婦纓又鞶纓在馬膺前如索帬)瓔(瓔珞又石似玉)攖(亂也觸也迫近也)蘡
(蘡薁一名山蒲萄)盈(移名切充也滿也又州名見唐書地理志又盈盈容也古詩盈盈樓上女又姓)
楹(柱也言盈盈對立也又絜楹順滑澤也見楚辭卜居或作桯)嬴(少昊氏之姓又邑名又秦姓又黔嬴)
(天上造化神名又夏曰長嬴)瀛(大海也又楚人名澤中曰瀛又瀛洲海中神山名)贏(有餘利也又益)
(也餘也又輸之對也又受也左傳以隷人之垣贏諸侯又觧也禮記天地始肅不可以贏)籯(笭也籠也漢書)
(黄金滿籝或作籝)㜲(娥㜲好也見方言)攍(擔也通作贏漢書贏糧而景從)(菊葉也一名帝女花)
令(離盈切使也又青韻與敬韻義異)輕(欺嬰切重之薱也與敬韻義異)&KR1698;(一足跳行通作)
(&KR1698;左傳鑋而乗于他車以歸又敬韻)葝(竒盈切䑕尾草又山薤也並見爾雅或作&KR3686;又敬韻)(魚名)
(埤雅廣要魴一名)貞(知嬰切正也固也又卜問也周禮小宗伯若國大貞通作偵禮記引易恒其德)
(偵又内卦為貞又女節曰貞)禎(祥也善也)楨(楨幹題曰楨旁曰幹又女楨木冬不凋或作女貞)湞
(水名出南海漢書地理志桂陽郡湞陽縣)檉(敕嬰切木名河柳也詩其檉其椐)偵(質問也又邏伺)
(也左傳注偞者曰游偵或作遉又敬韻)赬(赤色也爾雅再染謂之頳或作䞓緽通作竀左傳如魚竀尾)
竀(正視也或作靗)蟶(蚌屬)浾(說文棠棗之汁也又麻韻)䟓(跉䟓行貌又行不正也)呈(池盈)
(切平也示也見也露也又凡今下以物獻上曰呈)程(品也期也式也限也量也物之凖也又十髪為程十)
(程為分十分為寸又秦人謂豹為程列子程生馬又地名周文王自岐徒宅于此又姓)酲(酒病也又醉而)
(覺也)珵(佩玉也珩謂之珵又玉大六寸)裎(佩矜謂之裎見博雅禪衣無袌者謂之裎衣見方言又裸裎露)
(體也與梗韻義異)脭(肉之精者枚乘七發脭膿肥厚)䇸(笭䇸竹席又竹名可為笛與青韻義異)
并(卑嬰切相從也又合也兼也及也又州名又姓惟州名及姓與梗韻義異餘同)栟(木名栟櫚也韓愈詩)
(逺苞樹蕉栟通作并閭)名(迷盈切自命也又號也又名譽也又自呼名也禮記君前臣名又文字古曰)
(名今曰字儀禮不及百名書於方又目上為名又姓楚大夫彭名之後)洺(水名在易陽又州名)精
(即嬰切擇也明也密也又靈也易精氣為物又古者以玉為精國語一純二精又鑿也論語食不厭精)睛
(目精也通作精又雙睛鳥名出拾遺記與梗韻義異)蜻(蜻蛚蟋蟀又小蟬又青韻)鶄(鵁鶄鳥或作&KR2726;通作)
(交精又青韻)晶(精光也又水晶通作精)旌(旌旗周禮析羽曰旌爾雅注旄首曰旌注載旄于竿頭如)
(今之幢也或作旍又識别也書旌别淑慝又姓)鼱(鼱鼩小鼠見李廵爾雅注)箐(笭箐小籠與霰韻義異)
氏(狋氏縣名在代郡見漢書地理志與支韻𥿄韻義異)傾(區營切仄也伏也欹也通作頃或作)
頃(頭不正也又西頃地名通作傾書西傾因桓是來與梗韻義異)瓊(渠營切赤玉也又玉之羙者又)
(州名今為瓊州府或作璚)藑(草名爾雅葍藑茅注葍華有赤者為藑楚辭索藑茅以筳篿)惸(惸惸憂也)
(詩憂心惸惸通作煢或作焭)嬛(獨也無兄弟也詩嬛嬛在疚通作惸煢書無虐煢獨詩哀此惸獨或作&KR1137;)
(㒌㒌)煢囘疾也(按說文卂訓疾飛凡卂之屬皆从卂故煢訓囘疾也字典惸嬛等字皆系於煢字之下今)
(既别出惸嬛字是以專系說文本訓於此)睘(目驚視詩獨行睘睘說文作瞏)橩(木名又摴蒲骰子也或作)
(橩)騂(胥縈切牲赤色又馬赤黄色或作)觪(角弓貌通作騂詩騂騂角弓說文作觲)垶(赤剛)
(土也亦作㙚通作騂周禮凡糞種騂剛用牛)縈(紆傾切說文收韏也又繞也繫也)嫈(小心態又)
(嫈嫈好貌又繚嫈漢侯國名又徑韻)滎(滎瀯波浪涌起貌與青韻義異)營(余瓊切造也度也又市居)
(也又軍壘曰營又怔營屏營並惶恐不安貌又營營徃來貌又州名又姓見風俗通)瑩(玉色又石似玉又明)
(也見太元又六瑩樂名惟玉色瑩明義與徑韻同餘異)塋(墓域也)瀯(澴瀯水囘貌又瀯瀯水聲或作)
(瀠濴)巆(岭巆深邃貌揚雄甘泉賦岭巆嶙峋)
(按佩文韻八庚一百八十九字今據音韻闡微併鐺文入鎗字䍔字入紘字又據音韻闡微増浭䟫㲰)
(傍嗙磅洴澎趽騯膨莔鼆䥰悙胻䳟侊諻謍瑝蝗揘誙摼朾嬣薴軯閛姘綪䋫猙䱢䪫罃&KR1937;譻渹)
(䎕揈鈜竑耾圊宬筬珹晟蘡㜲攍葝竀浾䟓脭鼱箐氏煢睘橩垶嫈滎七十五字據廣韻增䢚)
(挰蒡麈䯒蟼胓媖楧渶鉠㶇彋蕄䇸十九字據集韻増浜三字合二百八十四字自庚字)
(至醟字舊為十二庚自耕字至泓字舊為十三耕自清字至巆字舊為十四清)
欽定音韻述微卷八
