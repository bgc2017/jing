欽定音韻述微卷二十
去聲
十卦(佩文韻作十卦廣韻集韻十五卦十六怪十七夬同用今仍作十卦)
卦(固話切㐲羲所畫其兆用以筮也挂萬物于上故曰卦見易疏)挂(懸也國䇿無把銚挂耨之勢又儀禮)
(受蝦詩實于左袂挂于季指又剛挂矢鏃名見潘岳賦注一作罫)絓(罥也絲結也左傳驂絓而止又懸也)
(楚辭心結絓而不解通作挂與佳韻義異)詿(誤也欺也漢書受詿上誤朝之罪)掛(别也揲卦者置蓍小)
(指間也易掛一以象三謂置而不用也再扐而後掛謂合而置之也通作挂)解(戸賣切相接之中也)
(周禮茭解中有變焉茭謂弓檠解為弓隈與弓簫角相接處又支節也漢書排擊剥割皆中理解又曉也又地)
(名惟曉義與蟹韻同餘異)懈(怠也緩也通作解)廨(官舍也通作解左思賦解署棊布)繲(故衣也莊)
(子挫鍼治繲)嶰(山澗間也左思賦嶰澗閴岡謂小山别大山也又谷名通作解又蟹韻)邂(邂逅不期)
(而㑹)賣(暮隘切鬻也街也又欺也史記須賈大驚自知見賣)債(滓隘切負財也通作責周禮聴)
(稱責以傅别謂舉責生子彼此稱意)瘥(測隘切病除也通作差與歌韻麻韻義異)衩(衣衩也袵也見)
(博雅)汊(水歧流也一曰水浦亦作㳗又禡韻)眦(乍隘切睚眦舉目相忤貌亦作眥又佳韻寘韻與霽)
(韻義異)曬(史隘切暴物令乾也又寘韻)隘(倚賣切陋也狹也危險處曰危隘險隘通作阸)
(史記擁兵阻阸又陌韻)嗌(秦晉間謂噎曰嗌見方言與陌韻義異)䅬(稻束也又稗䅬稻種)派
(破賣切水之别流又宗派詩派書畫派皆取流别之義又谷名在安邑)㭛(藤屬蜀人以織布一曰木皮)
畫(戸卦切象形而圖之也釋名畫者挂也以五采挂物象後漢志有畫室署長一人俗作畫與陌韻義)
(異)繣(繫也周禮注枚如箸銜之有繣結項中謂繫其兩頭而於頂後中央結之又緯繣乖戾也離騷忽緯)
(繣其難遷與陌韻義異)罫(博局間方目也韋曜論所務水名水經務不過方罫之間通作罣)注臨淄有
(澅水西北入沛又前漢功臣表有澅清侯參)戒(皆隘切警也慎也又備也易戒不虞又告也儀禮主)
(人戒賔又守也周禮夜三鼜以號戒又諭也書戒之用休又界也唐天文志江河為南北兩戒)誡(以言辭警)
(敕也又秦昭王劍名見刀劍錄通作戒)解(除也上聞也凡官司以物申上曰解又唐制鄉貢進士曰解額)
(今因為鄉試取中第一曰觧元)介(大也善也又端際也易憂悔吝者存乎介又助也詩以介眉夀又因也左)
(傳求介于大國又副也閒厠也禮記諸侯七介大夫五介又特也方言獸無偶曰介又隔也左傳偪介之關又)
(貴子弟曰貴介又保介田官之副又介介猶耿耿堅確不㧞之稱又楚辭江介猶言江畔又一夫曰一介又甲)
(也詩駟介旁旁又介蟲龜鼈之屬又木氷曰木介亦謂之樹介又東夷國名又姓)价(大也詩价人維藩又)
(佋价通作介)界(境也限也分畫也又離間也漢書范睢界涇陽謂界其兄弟使疏又界橋在貝州袁紹及)
(公孫瓚戰處亦作畍)玠(圭大尺二寸見爾雅通作介)疥(痒瘡也又兩日一發瘧也左傳齊侯疥遂痁)
芥(菜似菘而有毛味辛禮記秋用芥又蘴蕘謂之大芥小者謂之辛芥或謂之香芥又蕪菁謂之辛芥或謂)
(之幽芥俱見方言又荆芥石芥俱藥名又纎芥細微貌又蔕芥小鯾也)䯰(簪結也一曰假髻一曰覆髻中)
魪(魚名左右一目即比目魚)屆(至也舍也極也一曰行不便也)犗(凡畜健强者曰犗謂去勢也周禮頒)
(馬攻特謂騬之)㠹(情也亦作)尬(尲尬行不正貌)(鳥名似鶡而青善鬬故從介)鶛(鶉之雄者)
(見爾雅又佳韻)瘵(滓械切勞病也詩無自瘵焉)祭(周大夫邑名又姓周公子祭伯其後為氏通作)
(與霽韻義異)械(系戒切桎梏也所以戒止人不得逰行也又凡攻守之器之總名又機械術之巧者)
瀣(沆瀣北方半夜之氣一曰露氣一曰海氣又水貌又隊韻)齘(齒上下相抵處周禮凡甲欲其無齘謂札)
(葉參差如齒齘又齽齘含怒切齒貌)䪥(葷菜葉似韭又山䪥名葝野䪥俗名天䪥生麥原中葉似䪥而小或)
(作薤)㒠(狹也揚雄反騷何文肆而質㒠)欬(倚戒切飽食之息一作䬵通作噎與支韻寘韻隊韻義異)
喝(聲之幽也史記聲流喝又嘶聲又後漢書隂喝不得對注猶噎塞也與曷韻義異)餲(飯臭也爾雅饐)
(謂之餲又霽韻曷韻)嗄(聲變也老子終日號而嗌不嗄又氣逆楚人謂啼極無聲為嗄或作噎又禡韻)
怪(固拜切異也竒也變常也凡行之詭異與貌之瑰異及人妖物孽皆曰怪又驚嘆意馬融賦掌距刼遌又)
(足怪也又姓)蒯(㾝怪切茅屬左傳無棄菅蒯又地名左傳攻蒯蒯潰注今河南縣西南蒯鄉又姓)
簣(籠也織竹為之以盛土一曰竹箭通作匱㙺又寘韻)蕢(菜名莧之有赤根者見爾雅又山名漢書繞嶢)
(闗踰蕢山又禮記蕢桴蕢讀為凷謂搏土為桴與寘韻義異)喟(嘆也太息也亦作嘳又寘韻)塊(土墣)
(也又大塊猶言造物見莊子又壘塊不平貌又孑然貌楚辭塊獨守此無澤兮通作蕢凷又隊韻)聵
(誤壊切耳聾)拜(布怪切兩手降下為禮示服順也亦作&KR0596;周禮有九&KR0596;又膜拜謂舉兩手扶地而拜也見)
(穆天子傳又朝廷受官曰拜又屈也詩勿剪勿拜)湃(破怪切澎湃波勢相戾也又滂湃雨貌或作㵒)
憊(歩壊切羸困也病也亦作)韛(革囊所以吹火令熾)粺(米九為粺十為糲詩彼疏斯粺)稗
(萆似穀而細實者有水旱二種又稗説謂小説稗官謂小官稗販謂小販)糒(乾飯糗糒行軍之糧又寘韻曷)
(韻黠韻)韎(暮壊切茅蒐所染赤色革也禮記韞韍注緼赤黄之間色所謂韎也又一染曰韎又東夷)
(樂名周禮韎師掌教韎樂通作昧又隊韻)鎩(所壊切鈹口也又長矛漢書句㦸長鎩又殘也左思賦鳥)
(鎩翮又黠韻)殺(降也減削也豐之對也又噍殺哀心所感之聲噍謂竭殺為減又瘍醫以藥食其惡肉也)
(周禮劀殺之劑又衣縫下削論語非帷裳必殺之又今樂府家有元殺旁殺俗謂生殺之殺非亦作與黠韻)
(義異)(衣衺縫也幅削下也或作)蠆(恥隘切螫蟲毒在尾末蠍也或作蠆)慸(困劣也不安和)
(也亦作芥刺梗也或作懘㦅滯蔕又霽韻)寨(乍隘切籬落也山居栅木也壘也通作砦或作柴)
夬(固快切卦名決也陽決隂之象)獪(狡也又泰韻)快(庫邁切喜也稱心也迅急也爽也體)
(有疾曰不快又姓)噲(咽也又薈噲猶快快寛明貌詩噲噲其正又姓)駃(馬行疾也又急流貌通作快)
敗(薄邁切毁也損也成之反也凡軍自敗與敗人軍皆曰敗又陳楚名司冦為司敗)唄(梵音西域)
(謂頌曰唄猶東國之有讚見法苑珠林)邁(暮敗切往也逺行也又過也詩後予邁焉又廵也詩時邁)
(其邦又年老曰衰邁又邁邁不顧貌詩視我邁邁)勱(勉力也書勱相我國家通作邁書邁種徳)嘬
(楚快切一舉盡臠也禮記毋嘬炙又齧也孟子蠅蚋蛄嘬之或作歠欼)壞(戸怪切敗也物自毁也又)
(固拜切毁之也)話(戸卦切言也告也左傳之話言謂作善言遺戒一曰調也治也又禡韻)
(按佩文韻十卦六十八字今據音韻闡微併砦字入寨字據集韻併噫字入欬字又據音韻闡微増解掛)
(衩嗌罫澅㒠嗄塊糒駃十二字據廣韻増邂䅬㭛尬韎七字據集韻増嶰汊鶛嘬四字合八十九)
(字自卦字至罫字舊為十五卦自戒字至字舊為十六怪自蠆字至話字舊為十七夬)
十一隊(佩文韻作十一隊廣韻集韻十八隊十九代二十廢同用今仍作十一隊)
隊(渡内切部也羣也百人為隊左傳㧞㦸以成一隊)䨴(黮䨴雲黒貌)薱(薆薱草木茂盛貌)憝
(怨也惡也書元惡大憝或作懟譈)鐓(予㦸下銅鐏也曲禮進矛㦸者前其鐓通作錞又賄韻與灰韻義異)
内(怒隊切裏也自外而入也又房室曰内漢書先為築室家有一堂二内又天子宫禁曰内又五内五)
(中也又職内周官名又河内地名)憒(固誨切憒憒心亂也)塊(庫誨切土璞也博物志徐州謂)
(塵土為蓬塊又大塊造物之名又壘塊不平貌又銜塊請罪之禮又楚人謂我曰塊九辨塊獨守此無澤兮通)
(作蕢凷又卦韻)磑(誤隊切磨也碎物之器公輸班所作晉王戎有水磑又微韻與灰韻義異)對
(妬誨切應也又答也詩以對于天下又當也配也詩帝作邦作對又敵也吴志陸遜謂劉備今在境界此彊對)
(也又凡物並峙曰對又唐百官入閤有待制次對官又兩物相勘曰對今謂檢校文文曰校對)碓(舂具也又)
(水碓曰翻車魏馬鈞作與灰韻義異)敦(盛黍稷器儀禮黍稷四敦皆蓋一曰形似瓿無縁盟以歃血者周禮)
(玊府若合諸侯則供珠槃玊敦與灰韻元韻寒韻蕭韻願韻義並異)退(兔誨切卻也又去也又謙讓也)
(又舍也禮記退人以禮又返也離騷退將復修吾初服又和柔貌禮記其中退然如不勝衣又退紅淺紅也)
背(布誨切倍也在後之稱人身之後曰背易艮其背又日旁氣向曰為抱向外為背又堂北曰背詩言)
(樹之背)輩(類也史記使者十輩來又等也後漢書今郡國孝悌子弟貞婦為一輩又比也後漢書邊鳯延)
(篤先後為京兆尹時人以輩前世張趙也又行也論語注先進後進猶言前輩後輩)北(違也又分異也書分)
(北三苖與職韻義異)倍(反也禮記信以結之則民不倍又鄙俗也論語始逺鄙倍矣又凡物加等曰倍又益)
(也越絶書一嵗再倍又背本暗記謂之倍文韓愈韓滂墓志滂讀書倍文功力兼人又賄韻)配(破誨)
(切匹也嫓也又合也書追配于前人又夫婦曰配偶通作妃又侑也禮記男子祔于王父則配又配林林名又)
(罪人徒流所至曰配)朏(月三日明生之名又曙色也又尾韻)佩(歩妹切繫物於帶以為飾也又水縈)
(紆謂之佩水經注鮑邱水比佩謙澤又懸繫意今人稱感戴為感佩通作珮)孛(孛孛草木盛長貌又星名)
(又姓或作茀又月韻)㻗(珠五百枚也一云珠十貫亦作琲又賄韻)誖(亂也史記儒者稱其術或誖其心又)
(惑也漢書愍學者不達其意而師誖又乖也漢書誣㒺誖大臣節通作悖悖又月韻)悖(心亂也又逆也詩覆)
(㑭我悖又姓又月韻)焙(煏也又烘也通作)邶(故商邑自河内朝歌以北是也又齊地左傳齊與晏子邶)
(殿其鄙六十亦作鄁)背(違也棄也詩噂沓背憎又反面也書既往背師保之訓通作倍或作偝)(拂取)
(也又本梃㧞而上不拳曲䝉宻也通作拔詩作棫拔矣又泰韻)萯(王萯草名又山名孔甲所畋見竹書紀年)
(又漢有萯陽宫又有韻)㹃(耕也覆種也一曰兩壁耕)妹(暮佩切女弟也又歸妹卦名又地名書明)
(大命于妹邦亦作沬又姑妹國名見汲冢周書又泰韻)昧(暗也又昧爽昧旦謂夜向晨也又貪冐也左傳)
(楚王是故昧于一来又東夷樂又縣名在益州又泰韻曷韻)眛(目不明也又泰韻曷韻)痗(病也)瑁
(瑇瑁龜屬甲有文可飾器物與號韻義異)脢(背肉也易咸其脢注在心之上口之下博雅胛謂之脢又灰韻)
沬(衛邑又斗之輔星易日中見沬又灑靣也又泰韻)韎(赤色一入曰韎又東夷樂名周禮韎師掌教韎)
(樂通作昧佅又卦韻曷韻黠韻)晬(作誨切子生周嵗也)綷(五采繒色又合也司馬相如賦綷雲蓋而)
(樹華旗又灰韻)倅(措誨切副也副車曰倅又遊倅子之仕者周禮國子存遊倅)焠(燒刄内水中使)
(堅也史記火與水合為焠又染也史記使工以藥焠之又灼也荀子有子卧而焠掌通作淬)淬(寒也見方)
(言餘異與焠同又質韻)啐(驚也又咄啐嘑也又甞也禮記衆賔則皆啐之又飲酒聲又質韻)碎
(素誨切破也又煩碎猶言瑣屑)誶(告也又誚也又詬也又寘韻)誨(虎對切教也示也丁寧之若决)
(晦昧也)悔(追憾往事思自改也又外卦為悔與賄韻義異)晦(寘也又月盡也又昏也詩風雨如晦又昧)
(也詩遵飬時晦又微也又六氣曰隂陽風雨晦明又爾雅霧謂之晦又亡幾也班固賦鮮生民之晦在)靧
(洗面也通作頮)潰(戸内切水旁决也又散亂也民逃其上也又遂也詩是用不潰于成又怒也詩有光)
(有潰又水相交過曰潰)繢(畫文也又繡也通作繪)闠(闤闠市門又道也見博雅又寘韻)回(路紆)
(回也漢書趙充國傳回逺千里又畏避也漢書王温舒傳即有避回與灰韻義異)匯(水廻合也又灰韻賄)
(韻)螝(蠶蛹)䔇(草名吕氏春秋菜之美者有雲夢之䔇)隈(烏誨切水曲也又弓之曲處曰隈儀)
(禮大射正執弓以袂順左右隈又灰韻)纇(路内切絲節不調也又疵也淮南子明月之珠不能無纇)
(又戾也左傳忿纇無期)耒(神農氏作手耕曲木也又水名出桂陽桞縣南山又紙韻)攂(急擊鼔也又轉)
(石唐書李光弼徹民屋為磚石車通作欙又灰韻)礧(推石自高而下也又礧硌大石又礧䃍重也又魁儡)
(即傀儡見唐書音訓又碨礧山貌通作&KR1394;又灰韻紙韻賄韻)酹(以酒沃地為祭又泰韻曷韻)儽(懶懈)
(也又病也又儽然馮高衆立貌)&KR2232;(秲&KR2232;稻名)槩(箇愛切平斗斛之木又大槩大率也又感觸經心也)
(史記臣愚不㮣于王心又退槩幽深不明也何晏景福殿賦髣髴退槩亦作杚概)溉(灌也又水名出東海)
(桑瀆釡甑山見山海經又滌也詩溉之釡鬵又沆溉徐流貌又未韻)慨(可愛切忼慨壯志不得之貌又中心)
(悲也禮記練而慨然通作愾)愾(怒也左傳諸侯敵王所愾而獻其功又太息也又未韻)嘅(歎聲又泰)
(韻)欬(逆氣上嗽也又大呼曰廣欬又謦欬言笑也又寘韻卦韻)鎧(介也古用皮謂之甲今用金謂之鎧)
(又首鎧謂之兠鍪又賄韻)闓(開也東齊謂開戸曰閻笘楚謂之闓見方言又欲也又决拾也又灰韻)
礙(餓耐切止也又阻限也通作閡硋)儗(儓儗癡貌與紙韻寘韻義並異)戴(朶爱切以首荷物也)
(又感戴愛戴俱以下奉上之辭書衆非元后何戴又爾雅途出其前戴邱疏謂道過邱南若為道負戴又值也)
(爾雅戴日為丹穴又姓又國名)襶(褦襶不曉事貌)態(妥愛切意度之見于外者也)貸(施予也又)
(假借也以物與人更還其主)蚮(宋魏問謂蟒曰玳見方言又蟲名食葉者)代(渡礙切更也又替也)
(書天工人其代之又世也又不還曰代又國名又脉候來數而中止不能自還因而復動者曰代又州名)岱
(太山也白虎通東岳為岱宗者言萬物更相代於東方也)帒(囊屬亦作袋)黛(畫眉也謂去眉而以畫代)
(之也又青黛似空青而色深)逮(及也又追也漢書刑法志逮繫注謂辭之所及而追捕之故曰逮與霽韻)
(義異)埭(以土堰水也晉中興書以牛車牽埭取其税又石埭縣名通作碌)曃(曖曃不明貌)靆(靉靆)
(雲盛貌又眼鏡曰靉靆西洋所作)瑇(瑇瑁介屬亦作玳)酨(漿也漢酤法除米麴木價外以其七入官)
(共三及醩酨給工器之費一曰酢醬一曰釋米汁)耐(諾礙切忍也又薄罪去其頬毛也漢書令郎中)
(有罪耐以上請之通作耏)鼐(大鼎又賄韻)再(子愛切重也仍也又也)載(乘也承也勝也又事)
(也書奮庸熙帝之載又始也詩春曰載陽又助語辭又成也書乃賡載歌又行也書載采采又滿也詩厥聲載)
(路又記事謂之紀載又飾也淮南子兵畧訓載以銀錫又載師官名又姓又年嵗也爾雅載嵗也注載始也取)
(物終更始之義獨斷載謂之嵗謂一嵗之中莫不覆載是年載之載亦可讀去聲惟此義與賄韻同餘異)縡
(事也漢書上天之縡)菜(次嗳切草可食者總名菜通作采)采(采地卿大夫所食邑又通作菜周禮)
(大胥春入學舍采合舞與賄韻義異)棌(檞也或云柞木漢書揚雄傳唐虞棌椽一作采)縩(綷縩鮮衣一云)
(衣聲通作䌨又泰韻)寀(寮官也同官為寮寀又賄韻)䐆(大腹也山海經丹熏山有耳䑕以其尾飛食之)
(不䐆)在(字礙切存也又居也易在下位而不憂又察也書在璿璣王衡又天子臨幸所在曰行在又姓)
(又脾神曰常在見黄庭經又賄韻)裁(製衣也又灰韻)栽(築墻長版左傳水昏正而栽與灰韻義異)纔
(僅也又灰韻)賽(四愛切報祭也又相誇勝曰賽通作塞)塞(邊界也又博塞戯具又姓與職韻義)
(異)簺(行棋相塞謂之簺即格五戲也鮑宏有簺經通作塞又編竹木斷水取魚也)䚡(角中骨也又角)
(外皮滑澤者見禮記疏又灰韻)瀣(荷礙切沆瀣露氣一曰北方夜半之氣一云水貌又卦韻)劾(推按有罪)
(也又投劾謂自投劾狀又勤力也又勉也又職韻)愛(阿㮣切親也憐也寵也惠之好之也又吝惜也)
(又姓)薆(晻薆香氣薆薱草木盛貌)靉(靉靆雲盛貌又尾韻)曖(曖曖日不明貌晻曖㝠也)馤(馣馤香氣)
(又泰韻)賚(勒礙切賜予也又勞也又泰韻)睞(旁視貌眄睞眷顧貌)徠(勞也通作來與灰韻義異)
刈(誤肺切芟草也取也殺也)乂(治也書有能俾乂又賢才之稱書俊乂在官)㣻(懲創也或作乂)
(艾)廢(付穢切舍也周理八柄七曰廢以馭其罪又止也禮記有其舉之莫敢廢也又墮也左傳邾子)
(自投于狀廢于爐炭又大也詩廢為殘賊又屋傾也)癈(痼疾不可復用也通作廢)&KR3253;(江東呼籧篨為&KR3253;通)
(作䉬䕠)祓(除災求福之祭也又潔也通作茀又物韻)苃(竹葦絙也又物韻與曷韻義異)䚨(弋者收繳)
(具也或作)砩(以石遏水)肺(赴穢切五蔵之一屬金又肺石赤石也又削木札史記諸侯子弟若)
(肺腑注謂喻人主疎末之親如木札出于木樹皮附于樹也通作柿或作胇)柿(削下之木札也晉書王濬)
(伐吴造船木柿蔽江而下又方言陳楚謂櫝謂柿通作林又未韻)吠(附穢切犬聲)茷(草葉多也)
(左傳亡大斾之左旃使茅䒫代之又泰韻月韻)喙(虎穢切口也易艮為黔喙之屬又困也詩維其喙矣)
(又短氣聲晉語郤獻子傷曰病喙又柳星謂鳥喙又顧喙草名即石芸又芡實别名雁喙又烏喙烏頭别名又)
(霽韻宥韻)顪(頬也又頤下毛莊子接其鬢壓其顪)&KR2117;(殢&KR2117;困劇也)餯(飯臭也爾雅餀謂之餯)
穢(烏喙切汚惡也又蕪穢田中雜草通作)薉(蕪也)濊(汪濊深廣貌又水名出章武縣故城西又濁也)
(漢書盪滌濁濊又泰韻與曷韻義異)
(按佩文韻十一隊一百十二字今據音韻闡微増萯沬韎綷匯隈闓胾縩宷馤祓苃餯濊十五字據廣韻)
(增啐螝䔇儽&KR2232;䐆纔䚨砩九字據集韻增倍㹃蚮䚡四字合一百四十字自隊字至&KR2232;字舊為十八隊自)
(㮣字至徠字舊為十九代自刈字至&KR1070;字舊為二十廢)
欽定音韻述微卷二十
