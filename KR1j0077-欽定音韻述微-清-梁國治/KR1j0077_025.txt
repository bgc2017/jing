欽定音韻述微卷二十四
去聲
二十五徑(佩文韻作二十五徑廣韻集韻四十六徑獨用四十七證四十八嶝同用今仍)
(作二十五徑)
徑(記罄切歩道也路也周禮遂上有徑又直也捷也近也又直波為徑見爾雅通作俓史記俓峻赴險或作)
(逕)經(織也成繒帛縱曰經横曰緯又禮記雉經莊子熊經皆平去互音義與青韻同餘異)俓(真也堅也)
(通作脛漢楊惲傳脛脛者未必全也注直貌與先韻義異)陘(海陘魯隘道也又山絶為陘義與青韻同餘異)
牼(牛膝下骨又庚韻)&KR3726;(聲也一曰猿聲)桱(木名似杉而硬又青韻)剄(斷首也又青韻迥韻)
罄(器徑切器中空也盡也左傳室如懸罄又自嚴整也逸周書師曠罄然或作説文引詩作瓶之矣又)
(廻韻)磬(樂器石音釋名磬罄也聲堅罄罄然堯臣母句氏作磬周禮有磬師磬氏又東方曰笙磬西方曰頌)
(磬見周禮注又騁馬曰磬詩抑磬控忌又身容僂為磬折又相絞訐為掉磬又釋家所擊銅鉢亦曰磬與迥韻)
(義異)&KR1698;(一足行也左傳&KR1698;而乘於他車以歸又庚韻迥韻敬韻)鑋(金聲也又敬韻)綮(肯綮筋肉結處)
(也莊子技經肯綮之未嘗又迥韻與薺韻義異)謦(謦欬通氣聲小曰謦大曰欬又廻韻)飣(底徑切簇)
(肴核也唐御饌有九飣食又文詞因襲系積曰餖飣或作)矴(錘舟石也又承柱石亦曰矴景福殿賦玉)
(注玉為矴或作碇唐書蕃舶泊歩有下碇税)釘(鍊鉼黄金也一曰以釘釘物也晉書凌雲殿牓未題誤釘)
(之惟金義與青韻同餘異又㢠韻)顁(額也通作定詩麟之定)錠(器有足曰鐙無足曰錠廣雅錠謂之)
鐙又博古圖有漢虹燭錠薦熟食器(案韻書錠皆作器名自宋以後始稱金銀為錠)訂(平議也又約也)
(又正定書籍曰訂又㢠韻敬韻)定(營室星也北方水宿以十月昏中可營制宮室)聴(替罄切聆也洪)
(範五事四曰聴傳察是非也又待也任也從也左傳聴客之所為惟聆義與青韻同餘異)庭(逕庭激過也又)
(隔逺貌莊子大有逕庭通作廷與青韻義異)侹(長貌又直也一曰代也儆也又侹侹平也又㢠韻)涏
(涇庭波流直貌又㢠韻與霰韻義異)䇸(笭䇸車中筵也又庚韻青韻)定(第寗切安也静也止也凝)
(也决也固也又裁正也又禮羮定注猶熟也又邱左有凙曰定邱見爾雅又州名)廷(朝位也又青韻)霆
(疾雷也又青韻㢠韻)誔(詭詐也又欺謾也又㢠韻)鼮(鼠名爾雅豹文鼮䑕注文彩如豹者又青韻)
甯(溺定切所願詞猶寜也俗言寧可為甯可又邑名又姓)佞(巧諂捷給也一曰才也故自稱不才為不)
(佞又指佞草名或作)濘(泥淖也左傳戎馬旋濘而止與㢠韻義異)鸋(鴟類爾雅鴟鴞鸋鴂又䳺鶉雛)
(也爾雅鴽子鸋又青韻)屏(避定切偃厠也莊子觀室者適其偃焉注屏厠也與青韻梗韻敬韻義並)
(異)暝(寐定切晦也或作冥又青韻)瞑(翕目也又目不明也又無目者稱瞑逸周書請使瞑臣徃)
(與之言又青韻㢠韻與先韻霰韻義並異)靘(砌定切䒌靘青黑色)醒(細徑切醉觧也又夢覺也)
(又青韻㢠韻)腥(生肉也又雞膏曰腥周禮膳膏腥又禮記豕望視而交睫腥注肉中如米者或作胜又青)
(韻)脛(系甯切腳脛膝下骨也釋名脛莖也直而長似物莖也又交脛長脛皆國名或作踁又㢠韻)
鋞(長鐘也䥬謂之鋞又㢠韻與青韻義異)零(吏甯切落也此義與青韻同餘異與先韻義異)
扃(據瑩切明察也左傳引逸詩我心扃扃又㢠韻與青韻義異)絅(去瑩切禪衣也中庸引詩衣錦)
(尚絅注作去聲通作褧或作顈又㢠韻與青韻義異)濙(穴瑩切濎濙小水貌又濙濙水回旋貌杜詩洪)
(河左濙濙又青韻㢠韻)熒(火光貌一曰暫明也火光義與青韻同餘異與㢠韻義異)瑩(都甯切玉)
(色一曰石之次玉者又潔也明也又庚韻)瀅(汀瀅小水又水澄貌韓詩曲江汀瀅水平盃或作滎)(器也)
(一曰磨金器令光澤也又飾也又㢠韻)嫈(遼嫈漢候國名與庚韻義異)(忊不得志貌一曰恨也)
褮(衣襇也又爾雅袕謂之褮注衣開孔也)證(至應切告也騐也候也質也又醫有内外證)烝
(氣之上逹也熱也易小過注烝而為雨音去聲又㢠韻或作蒸此義與蒸韻同餘異)脀(癡也一曰臖脀腫也)
(與蒸韻義異)稱(熾應切權衡也宜也愜也是也又相等也副也又衣單複具曰稱左傳祭服五稱又)
(取一償二為倍稱漢志倍稱之息或作秤小爾雅衡有半謂之秤與蒸韻義異)偁(譽也揚也又偁偁舉也見)
(爾雅通作稱)乘(食應切車乘也一曰物雙為乘又四數曰乘如乘矢乘馬乘雁之類又田制四邱曰)
(乘又邱如乘者曰乘邱見爾雅又晉史名或作椉與蒸韻義異)嵊(山名在剡縣江淹詩人行嶀嵊外宋改剡)
(縣為嵊縣與蒸韻義異)繩(魚子未成者爾雅繩小魚或作䱆又蒸韻)騬(犗馬也凡畜健强者皆曰犗或)
(作又蒸韻)勝(試應切克也負之對也又加也優過之也又形勝名勝謂地之最佳者又花勝綵勝)
(春日冠簪之飾又戴勝鳥名又州名與蒸韻義異)蕂(苣蕂黑芝麻也通作勝䕝又蒸韻)丞(侍應)
(切縣名在沂州匡衡所居與蒸韻義異)&KR3658;(軺車後登也或作䡕又㢠韻)凝(義證切水堅也又結)
(也聚也又蒸韻)瞪(稚應切直視貌晉書瞪眸不轉又庚韻蒸韻)澄(清貌又清濁分也又蒸韻㢠韻)
冰(臂應切冷迫也李商隠詩碧玉冰寒漿與蒸韻義異)凭(避映切依几也倚也通作憑又蒸韻)
砯(水激石聲江賦砯巖鼓作又蒸韻)甑(霽應切甗無底曰甑黄帝始作甑考工記甑實二月或作)
(䰝爾雅䰝謂之鬵)䙢(汗襦也方言江淮南楚間謂之䙢又蒸韻)興(喜應切象也意趣也詩六義之)
(一曰興謂感物而發也與蒸韻義異)應(倚證切荅也相感召也易同聲相應又就也給也又呌號之聲)
(也禮記毋噭應又樂器名長六尺五寸象柷有椎又小鼓曰應又天子正門曰應門又州名唐以雁門地置又)
(嘉應州今屬廣東與蒸韻義異)譍(以言對也或作噟通作應又蒸韻)孕(異證切懐妊也又凡氣之)
(鍾育皆曰孕)媵(從嫁之女也有右媵左媵見公羊傳注釋名媵承也承事嫡也又凡送婚之臣妾皆曰媵)
(史記伊尹為有莘之媵臣或作偻)賸(相贈也以物加送也又長也益也餘也唐書殘膏賸馥通作剩)
(吏應切馬食穀多氣流四下也又蒸韻)凌(積冰也周禮凌人詩凌隂皆去聲為正讀亦有作平聲者)
(又蒸韻)掕(止馬也)扔(日應切强牽引也就也又摧也馬融廣成頌竄伏扔輪注為輪所摧也又)
(蒸韻)芿(草不翦也又草芟故生新曰芿或作艿列子藉艿燔林又蒸韻)認(辨識也又震韻)嶝(徳贈)
(切小坂也)隥(梯隥又間道也西都賦陵際道而超西墉)磴(巖磴登陟之道也)鐙(馬鞁具又豆下跗也)
(禮記執醴授之執鐙又書家有撥鐙法)凳(牀屬又几也或作橙晉書懸橙書之又蒸韻)墱(飛陛謂之)
(墱又畜水坎也魏都賦墱流十二與蒸韻義異)憕(心静也又懵憕神不爽貌又蒸韻)鄧(惰贈切曼)
(姓國名又州名又夸父棄杖化為鄧林見列子又姓)蹬(蹭蹬失道貌又困頓也海賦蹭蹬窮波)僜(倰僜)
(行疲貌一曰不親事也又蒸韻)幐(囊可帯者南史麝幐注今之香袋通作縢又蒸韻)䮴(䮚䮴馬傷榖病)
(一曰行欲倒也又蒸韻)亙(箇鄧切竟也延袤也又通也徧也通作搄絚)揯(急引也淮南子大弦)
(揯則小弦絶或作又蒸韻)絚(索也又急張弦也楚辭絚瑟兮交鼓又竟也西都賦北彌明光而絚長樂)
(或作緪又蒸韻)䱭(魚名上林賦䱭䲛漸離注鮪屬周洛曰鮪蜀曰䱭䲛或作䱎又蒸韻)(石連貌)恆
(徧也詩恆之秬秠又竟也考工記恆角而短與蒸韻義異)堩(渇鄧切道也禮記葬引至於堩)堋
(布鄧切射埒也庾信詩横弓先望堋又壅水灌溉曰堋水經注李冰堰江為堋又葬下棺也左傳日中而堋或)
(作塴與蒸韻義異)倗(歩鄧切輔也)懜(暮鄧切不明也又悶也通作瞢左傳亦無瞢焉或作)
(懵又東韻送韻)瞢(目不明也周禮眡祲十煇六曰瞢注日月瞢瞢無光也又東韻庚韻蒸韻送韻)䲛(鮪屬)
(吳都賦筌䱍䲛)(重環博雅鋂環也或作)贈(字鄧切以物相送也又增也詩以贈申伯疏贈)
(之財使富增贈之言使行增也又殁後加爵為贈後漢書下詔追贈)&KR0845;(皯&KR0845;面黑氣或作䵴)繒(帛也又蒸)
(韻)驓(馬名爾雅四骹皆白曰驓又蒸韻)
(按佩文韻二十五徑四十九字今㨿音韻闡微併剩字入賸字併橙字入凳字又㨿音韻闡微増俓陘牼)
(&KR1698;鑋綮謦訂定侹涏屏瞑腥零扃絅熒鎣嫈脀偁嵊丞瞪澄冰砯䙢譍凌扔芿認僜幐㮓絙䱭堩倗瞢)
(䲛&KR0845;繒驓四十七字據廣韻增&KR3726;桱鸋繩蕂䮴九字㨿集韻增剄䇸霆誔鼮鋞熒褮騬&KR3658;憕恆十)
(二字合一百十四字自徑字至褮字舊為四十六徑自證字至認字舊為四十七證自嶝字至贈字舊為)
(四十八嶝)
二十六宥(佩文韻作二十六宥廣韻集韻四十九宥五十侯五十一幼同用今仍作二十)
(六宥)
宥(異舊切寛也書流宥五刑周禮三宥之法禮記作三又同宥又莊子在宥天下注宥使自在也又宏深也)
(詩夙夜基命宥宻又助也左傳王饗醴命之宥注加之幣帛以助勸也與侑同又州名又姓)又(更也復也)
(詩矧敢多又通作有書三百有六旬有六日一曰古手字象形三指者手之列多略不過三也)右(助也導也)
(與佑祐通又上也漢書遭遇右武又右職髙職也見漢書循吏傳又豪右强也與有韻義異)案左右之右廣
(韻上去義通今從音韻闡微及集韻以左右義収入上聲右助義收入去聲)佑(佐也助也書皇天眷佑通)
(作右詩保右命之又有韻)祐(神助也易祐者助也與佑右同)侑(勸食也周禮膳夫以樂侑食文子三皇五)
(帝有勸戒之器命曰侑巵注欹器也爾雅釋訓醻酢侑報也又禮運卜筮瞽侑皆在左右疏侑是四輔皆侑勸)
(人君為善亦作酭通作宥又有韻)酭(醻酒也報也)囿(苑也初學記有藩曰園有牆曰囿又人皇以九)
(州為九囿見通鑑外紀又識不通廣曰囿猶拘墟也又有韻屋韻)䀁(小甌抒水器也亦作又有韻)
救(記宥切止也助也䕶也爾雅釋器絇謂之救注救絲以為絇亦罥名又司救官名見周禮注救猶禁也又)
(作捄&KR2452;又姓)究(極也易其究為健又推尋也詩是究是圖又謀也詩爰究爰度又竟也深也窮盡也又究)
(究懷惡不相親比之貌詩自我人究究又山溪瀬中謂之究見水經注又士之孝曰究見援神契)疚(病也)
(一曰乆病又凡心所不安皆曰疚中庸内省不疚)灸(灼體療病也史記倉公傳形弊者不當關灸通作久)
(儀禮幂用疏布久之注久讀為灸謂以盖鬲口也考工記廬人灸諸墻以眡其橈之均注灸猶柱也又天灸白)
(灸藥名又姓又有韻)廏(馬舍也釋名廏聚也牛馬之所聚也周禮校人三乘為皁三皁為繫六繫為廏注自)
(乗至廏其數二百一十六匹又官名左傳養由基為官廏又姓俗作廐)糗(器有切熬米麥擣為粉也)
(周禮羞籩之實糗餌粉餈又姓又有韻)舊(忌宥切故也對新之稱又久也昔也老宿也又姓)柩
(棺也在牀曰尸在棺曰柩釋名柩究也送終隨身之制皆究備也又空棺謂櫬有尸謂柩見小爾雅古作匶又)
(有韻)鯦(海魚似鯿而大鱗肥美多鯁見爾雅又有韻)&KR2153;(義救切&KR2153;仰鼻也)晝(智宥切日)
(中也日之出入與夜相判也又齊地名又姓)咮(鳥口詩不濡其味又星名朱鳥之宿咮謂之栁見爾雅通)
(作注考工記以注鳴者亦作噣又虞韻尤韻與遇韻義異)畜(恥宥切牛馬羊犬豕雞為六畜見周禮疏)
(又作嘼惟六畜義與屋韻同餘異)胄(稚宥切兠鍪也亦作䩜荀子冠䩜帶劔)冑(裔也系也嗣也)
(書教胄子傳胄長也謂國子也亦作伷又姓从肉與介胄之胄从月義異)宙(宇宙四方上下謂之宇徃古來)
(今謂之宙見淮南子一曰下覆為宇上奠為宙見説文)籀(讀書也史籀周宣王時太史名作大篆後世謂)
(之籀文漢志有史籀篇周時教學童書也)繇(卦兆占辭也左傳成風問成季之繇亦作繇與蕭韻尤韻義並)
(異)酎(酒之新熟重釀者為酎禮記孟夏之月天子飲酎注醇也春酒至此始成又正月作酒至八月成曰)
(酎見西京雜記)伷(系也)懤(愁毒貌又尤韻有韻)糅(膩宥切雜也儀禮白羽與赤羽糅又有韻)狃
(狎也習也復也又狐狸等獸之足跡也又有韻)猱(猨屬爾雅猱猨善援又豪韻)腬(嘉膳也又尤韻)
富(付宥切豐于財也厚也書五福二曰富又臣能世禄曰富見禮記注又書典獄非訖于威惟訖于富注富)
(謂賄賂之人也又詩何神不富傳謂福也又年齒盛也史記富於春秋又禮記多文為富故文才充裕皆曰富)
(又姓)輻(車輪中木之直指者又屋韻)䔰(草名葍一名䔰幽州人謂之燕䔰其根可煮以禦饑見詩疏又)
(遇韻)鍑(釡屬一曰小釡也方言釡自關而西或謂之鍑漢書多齎鬴鍑薪炭博古圖載周漢獸耳鍑形似二)
(甌俯仰合甌邊相著上有小口與説文訓鍑釡大口義不合又屋韻)副(赴宥切貳也佐也次長之稱又)
(婦人首飾若今歩摇編髪為之見詩被之僮僮注又應也稱也漢書盛名之下其實難副又姓與屋韻義異)
覆(盖也禮記見若覆夏屋者矣又射覆見前漢書又附宥切伏兵曰覆與屋韻義異)㤱(小怒也)仆
(頓也前倒也偃也又遇韻)復(附宥切又也返也徃來也安也白也告也與屋韻義異)伏(禽覆卵也)
(禮記羽者嫗伏又甲蟲影伏羽蟲體伏見酉陽雜俎與屋韻義異)椱(機持繒者又舄也方言履中有木謂)
(之椱舄)僦(即宥切賃也漢書或不償其僦費)就(劑宥切成也迎也即也從也終也能也又)
(匝也禮記大路繁纓一就周禮鎮圭繅藉五采五就注五采一匝曰就又天子之孝曰就見援神契又姓)鷲
(鳥名黑色多子禽經南方有鳥名羌鷲黄頭赤目五色皆備本草即白雕也通作就漢書箭竿就羽又西域記)
(耆闍崛山有兩峰雙立逺望如鷲形故名靈鷲山亦作㠇)秀(細宥切榮也茂也美也草木之華曰秀又)
(爾雅不榮而實者謂之秀又三秀芝草名又禮記人者五行之秀氣又秀士見禮記秀才見史記賈誼傳又州)
(名即今嘉興府又中秀山名在崑崙東見瑯環記又姓)繡(五采傋謂之繡書宗彜藻火粉米黼黻絺繡謂)
(以六者繡之於裳又姓)宿(止也留也安也星宿各止其所故名二十八宿惟止宿及星宿義與屋韻同餘)
(異)琇(石之似玉者詩充耳琇瑩又有韻)岫(習宥切山有穴為岫見爾雅又凡山皆可通稱曰岫)
袖(衣袂也又半袖短袂衣也見晉志又居首曰領袖本作裦亦作褏又置物褏中亦曰褏漢書淮南厲王傳)
(自褏金椎椎之)牰(牛黑眥曰牰見爾雅)縐(滓宥切絺之細而有聚文者詩䝉彼縐絺又蹙縮也子虚)
(賦襞積褰縐)皺(面皺蹙摺文也又眉皺又韓愈聨句詩紅皺曬檐瓦注謂乾棗也一曰荔子)甃(井甓)
(易井甃旡咎疏甃亦治也又飾也李賀詩腰龜徒甃銀注唐官制四品以下龜袋飾銀也)咒(至宥切詛)
(呪通作祝書否則厥口詛祝亦作詋)椆(木名一曰船篙木又水名又尤韻)簉(差宥切副倅也西京)
(賦屬車之簉又齊飛順疾也唐書簉羽鵷鷺)臭(尺宥切凡氣之總名易巽為臭禮記周人尚臭又男)
(女衿纓皆佩容臭謂香物氣也又惡氣曰臭對香而言又爾雅鳥曰臭注張兩翅皆氣體所須也亦作殠)
驟(助宥切馬疾歩也詩載驟駸駸注小曰馳不馳而小疾曰驟凡疾速皆曰驟又左傳晉能驟來注謂數來)
僽(僝僽惡言詈也)瘦(史宥切臞也瘠也與&KR0888;同)漱(盪口也澣也禮記冠帯垢和灰請漱注以手曰)
(漱又無垢加功曰潄見公羊注)鏉(利也一曰繡鐵上衣)狩(試宥切冬獵為狩又火田為狩見爾雅天)
(子適諸侯曰廵狩書作廵守又有韻)守(守之也諸侯為天子守土故天子廵諸侯曰廵守漢書郡守秦官掌)
(治其郡景帝更名太守又留守通守皆官名與有韻義異)首(有咎自陳及告人之曰首漢書驕嫚不首又頭)
(所向也禮記寝恒東首與有韻義異)獸(四足而毛謂之獸見爾雅又在野曰獸在家曰畜見獸醫疏又獸人)
(周禮官名)收(穫多也禮記農事備收凡物可收成者謂之收易井收勿幕本義讀去聲又尤韻)授
(侍宥切予也付也拜官曰授又講學曰教授今學官名又姓又有韻)綬(印綬漢官儀綬長一尺二寸或謂之)
(璲漢志韍佩既廢秦乃以采組連結于璲光明章表轉相結受也又繫帷者亦曰綬見周禮幕人注又吐綬鳥)
(名又有韻)壽(久也年齒曰壽上壽百二十嵗中壽百嵗下壽八十嵗詩三壽作朋注三壽三卿也又以金帛)
(贈人曰壽又星名角亢列宿之長故曰壽星見爾雅又州名又漢壽靈壽邑名又山名水名又靈壽木名可為)
(杖又姓又有韻)售(賣物出手也詩賈用不售又償也通作讎揚子欲讎偽者必假真又尤韻)醻(導飲也又)
(報爵也又尤韻)齅(喜宥切鼻取氣也亦作嗅莊子嗅之則使人狂酲三日而不已通作臭荀子臭之而)
(無嗛于鼻)柚(逸救切似橘而大味酢書厥包橘柚錫貢亦名條見爾雅詩秦風有條是也一作櫾列子)
(吳楚之國有大木馬其名曰櫾實丹而味酸通作櫾又尤韻與屋韻義異)狖(獸名似猨楚辭猨啾啾兮狖夜)
(鳴亦作貁)褎(服飾盛貎詩褎如充耳傳褎盛服也又禾黍盛貌詩實種實褎又漢書今子大夫褎然為舉首)
(注褎進也又與袖通)猶(獸名似麂善登木見爾雅多疑慮故曰猶豫惟獸名及猶豫義與尤韻同餘異)蜼
(獸名卬鼻而長尾見爾雅雨則目懸于樹以尾塞鼻又虺蜴一名號蜼見陸璣詩疏又紙韻寘韻)槱(積木)
(燎之也詩薪之槱之又祭名周禮以槱燎祀司中司命飌師雨師又尤韻有韻)鼬(似鼦赤黄色大尾食鼠江)
(東呼為鼪見爾雅注一名黄䑕狼又羽毛飛揚貌馬融廣成頌羽毛紛其髟鼬又皐鼬地名見左傳亦作)
輶(輕車也又使車也又尤韻有韻)油(以油傳物也蔡襄茶録珍膏油其面自注去聲又雚子桐花曰油又)
(浩油地名見公羊傳左傳作臯鼬與尤韻義異)蜏(水蟲朝生暮死不知晦朔名朝蜏一名孳母又有韻)舳
(漢律船方長為舳艫一曰舟尾方言船後曰舳注今江東呼柂為舳惟小爾雅以船頭為舳又屋韻)溜
(吏宥切水垂下也急流所趨曰溜宋史河渠志大河正溜又與霤同漢書㤗山之霤穿石又水名漢志鬰林郡)
(有中溜縣亦作中留又戰國䇿成臯石溜之地注古作石留猶言石田非膏壤也又管子減溜大成注減盡也)
(溜發也)霤(屋水流也凡屋前有承霤又室中之神曰中霤禮記家主中霤而國主社注土主中使而神在)
(室故季夏之月其祀中霤又玉藻端行頤霤如矢注行既疾身乃小折前頤如屋霤之垂)廇(中庭也與霤同)
(又爾雅杗廇謂之梁注屋大梁也)瘤(肉腫起血流聚所生也或作又尤韻)畱(宿留停待也史記宿)
(留海上又有韻與尤韻義異)窌(穿地曰窌考工記囷窌倉城荀子餘刀布有囷窌又石窌地名在濟北)
廖(人姓周文王子伯廖之後又國名又蕭韻嘯韻)(飯氣蒸也爾雅饙稔也疏烝之曰饙均之曰餾又)
(尤韻)鷚(鳥名大如鷃雀色似鶉江東名曰天鷚亦曰天鸙見爾雅張協七命丹穴之鷚又雉之暮子為鷚又)
(少雞為鷚又蕭韻尤韻)塯(盛飯瓦器也韓子堯舜飯土塯)飂(長風聲淮南子至隂飂飂又髙飛也通作)
(翏又姓左傳昔有飂叔安注國名又尤韻)鏐(黄金之美者又尤韻)輮(日宥切車輞也考工記行澤者)
(反輮行山者反輮通作揉易坎為矯揉又有韻)蹂(踐也又尤韻有韻)鞣(柔皮又尤韻)揉(順也矯揉)
(屈伸木也易揉木為耒又作煣又尤韻有韻)肉(錢璧之體爾雅肉倍好謂之璧注肉邊也好孔也禮記寛)
(裕肉好注肉肥也釋文讀如輮與屋韻義異)遘(箇候切過也與覯通)構(蓋也架屋也書弗肯堂矧)
(肯構又合也詩我日構禍又成也漢書事已構矣魏志王粲屬文時人常以為宿構又附㑹以成之曰構又結)
(起也又木名其膠可塗丹砂)購(以財有所求曰購史記将西購于秦又草名爾雅購蔏蔞注蔞蒿生下田)
(可啖)覯(見也詩注汎見曰見接見曰覯通作遘)媾(重婚曰媾又厚也詩不遂其媾又史記不如發重使)
(為媾注求和曰媾)冓(交積材也中冓宫中構結深密之處又數也十秭曰冓又邑名又尤韻)彀(張弓)
(弩引滿也漢有金吾彀騎亦作句詩敦弓既句)㝅(乳也楚人謂乳曰㝅左傳令尹子文名鬭㝅於莬通作穀)
(又有韻)句(句當見宋史又與彀通又姓俗作勾與尤韻遇韻義並異)雊(雉鳴也雷動則鳴而句其頸亦)
(作呴又牛呴見左傳注又遇韻)姤(遇也偶也又易卦名謂隂陽相遇也又好也管子五粟之土其人夷姤注)
(言均善也又有韻)韝(臂韝所以縛左右手便于事也射韝古所謂遂也又尤韻)篝(竹器與尤韻義異)
够(聚也多也魏武賦繁富夥够不可殫究亦作夠又尤韻)冦(渇候切暴也仇也賊也書冦賊注羣)
(行攻刼曰冦殺人曰賊又左傳兵作于内為亂于外為冦又司冦秋官名主刑戮又方言凡物盛多謂之冦注)
(江東有小鳬其多無數謂之冦又姓)詬(詈也恥也一曰巧言也或作訽左傳余不忍其訽又有韻)扣(擊也)
(又問也通作叩又有韻)鷇(雀子及雞雛皆謂之鷇爾雅疏生自啄者曰雛哺而活者曰鷇亦作㲉又屋韻)
(覺韻)簆(織具)叩(擊也問也與扣同又稽首曰叩首又有韻)敂(敂關謁關人也見周禮)&KR0740;(水名起北)
(地靈邱入于河見水經注)鬭(徳候切競也争也又姓俗作闘非)(星名龍尾也國語日月會於龍)
(即月令孟冬日在尾也)透(託候切徹也通也過也又跳也一曰驚也方言宋衛南楚凡相驚曰透)
綉(吳俗謂緜一片為綉俗以繡省文作綉者非)豆(惰候切食器爾雅木豆謂之豆竹豆謂之籩瓦)
(豆謂之豋豆實四升禮記夏后氏楬豆商玉豆周獻豆或作梪䇺又數也十六黍為一豆六豆為一銖見説苑)
(又菽也有大小豆九穀中居其二類最多又巴豆藥名紅豆一名相思子又天豆雲實也見隋書獨豆樹名見)
(酉陽雜俎又盤豆地名見北史又州名唐志隴右道有白豆州又姓一作荳)脰(項也考工記以脰鳴者注)
(脰鳴鼃黽屬)竇(空也穴也左傳蓽門圭竇之人注穿壁為小户上鋭下方狀如圭形禮記作圭窬音竇又)
(窖也月令穿竇窖注入地墮曰竇方曰窖又通水道也考工記竇崇三尺又决也國語注古不竇澤又生竇鲁)
(地名見左傳又屋竇城見北史又雪竇山名在四明又姓)逗(止也撓也又曲行避敵曰逗見漢書注又韻逗)
(見宋樂志又津逗渡次也見南史又物相投合也透也露也梁武帝詩浥露逗光曉)餖(貯食也韓愈詩肴核)
(紛飣餖)酘(酒再釀也樂府烏栖曲宜城酘酒今行熟白居易集有五酘酒又尤韻)讀(句讀凡經書成)
(文語絶處謂之句語未絶而㸃分之以便誦謂之讀通作投馬融長笛賦察度于句投注止也與逗通與屋韻)
(義異)浢(水名見穆天子傳水經注在河北縣入于河故河水有浢津之名)毭(氈屬可以禦雨博雅&KR2733;毭)
(罽也)耨(諾候切薅器也形如鏟柄長三尺刃廣二寸以刺地除草通作鎒槈又篤耨香名出真臘國)
譳(䛠譳不能言一曰言不正也韓愈詩後鈍嗔䛠譳)擩(搆擩不觧事也與支韻麌韻義並異)檽(構檽)
(木名皮可染紫潛失論江南檽梓以為棺槨又有韻)䏽(歩候切豕肉醤也又有韻)茂(暮候切草)
(木豐盛又美也漢舉茂才異等白虎通五人曰茂又太嵗在戌曰閹茂見爾雅古與楙懋通又地名漢書注槐)
(里茂郷又姓)懋(勉也書惟時懋哉又美也通作楙茂)楙(古茂字木盛也又瓜名爾雅楙木瓜注實如小)
(瓜酢可食)戊(十幹之一漢志豐楙于戊詩吉日惟戊戊剛日也)袤(衣帯以上也又廣袤東西曰廣南北)
(曰袤又尤韻)貿(市也交易也又姓)瞀(目不明也又亂也北史是非瞀亂又不敢正視貌通作貿檀弓)
(貿貿然來又通作霿荀子愚陋備瞀漢志作傋霿無識也又雊瞀縣名見漢志屬上谷郡又姓又尤韻遇韻覺)
(韻)愗(怐愗愚貌見楚辭)雺(天氣下地氣不應曰雺言䝉昧也亦作霿又東韻尤韻送韻)姆(女師)
(也又弟妻謂夫之嫂曰姆又嫫姆古醜人通作姥又麌韻有韻)鄮(縣名見漢志屬會稽郡今寧波府地又姓)
䓮(細草叢生也)奏(子候切進也薦也書敷奏以言一曰簡類晉法召王公以一尺奏王公以下用)
(一尺版又凡言事章牘曰奏又樂一更端曰奏周禮九奏乃終謂之九成又節奏節謂曲節奏謂動作見禮記)
(注漢書或作節族)走(驅而走之也如漢書走章邯之類與有韻義異)輳(吹候切輻共轂也聚也漢)
(書四方輻輳言如車輻之聚于轂也通作湊)湊(水所會也聚也汲冢周書周公作大邑成周于中土以為)
(天下之大湊又棺外累木曰題湊史記楩楓豫章為題湊又與腠通)腠(膚腠肉理分際也儀禮皆右體進腠)
(注腠理也進理謂全其本也漢書注腠理皮膚之間也通作湊)楱(橘屬出武陵張協七命漢臯之楱又字候)
(切&KR1564;楱鐵齒杷名)蔟(太蔟十二律之一孟春之月律中太蔟言陽氣大蔟畢逹于上也與屋韻義異)
嗽(四候切欬也周禮冬時有嗽上氣疾或作瘶)謏(諵謏怒言也又私詈也與篠韻有韻義並異)嗾
(使犬聲左傳公嗾夫獒又有韻屋韻)䓻(黒㓂切豆䓻草實味辛且香)吼(聲也一曰厚怒也又有韻)
候(荷候切待也同望也又時候月令有七十二候凡五日一候又術家曰占候醫家曰證候又周禮候)
(人掌道路迎送賔客之官詩彼候人兮謂祇候之人又城門候都虞候軍候式道候皆官名又尚書大傳中候)
(書緯名又謁見曰謁候亦作候)堠(路旁記里土堡也古作候禹治水所穿鑿處皆有青泥封記此封堠所自)
(起一説黄帝廵幸天下道路皆有記里堆為堠所始秦法十里一亭亭有長故曰亭堠十里雙堠五里隻堠後)
(魏志堠官謂之白鷺取延頸逺望也)后(君也又皇后天子之配商以前皆曰妃周始立后秦漢曰皇后見白)
(虎通又諸侯亦稱后書班瑞于羣后又古謂官長曰后書汝后稷又畢命三后協心謂周公君陳畢公也又社)
(曰后土以土為羣物上故稱后見左傳注又與後通禮記再拜稽首而后對又有韻)後(後于人而不敢先曰)
(後詩予曰有先後傳相導前後曰先後又娣姒之稱關中呼為先後見前漢書注與有韻義異)厚(度厚薄曰)
(厚見禮記檀弓注與有韻義異)鍭(爾雅金鏃翦羽謂之鍭注金錍箭也詩四鍭既鈞鄭注鍭猶候也候物而)
(射之又尤韻)睺(半肓為睺見方言又西天法羅睺計都皆逆歩之乃令之交道也交初謂之羅睺交中謂)
(之計都又尤韻)逅(不期而㑹曰邂逅)鱟(海魚名形如恵文冠青黑色十二足在腹尾長五六尺雌常負)
(雄子如麻可為醤吳都賦乘鱟黿鼉又號鱟媚鱟帆鱟&KR1097;)郈(魯邑名在東平又有韻)漚(阿遘切久)
(漬也考工記㡛氏漚絲注漸也漸漬使柔韌也與尤韻義異)漏(勒候切刻漏以銅壺受水刻節晝夜)
(凡百刻亦取漏下之義又滲也又泄也左傳齊寺人貂始漏師于多魚荀子易忘曰漏又爾雅室西北隅謂之)
(屋漏幽隠處也又竅也白虎通禹耳三漏是謂大通又淮南子朱絃漏越注漏穿越琴瑟兩頭也又蜀中多雨)
(謂之漏天見寰宇記又漏江江名見水經注又漏井所以受水潦見周禮注又句漏交趾縣名漢志作屚)陋
(阸陜也疎惡也又隠也書明明揚側陋荀子少見曰陋)鏤(剛鐡可以刻鏤者書厥貢璆鐡銀鏤砮磬又爾)
(雅金謂之鏤一曰釡也方言鍑江淮陳蔡之間或謂之鏤又凡雕刻皆曰鏤又姓與虞韻義異)瘻(久瘡也一)
(曰頸腫也又虞韻)僂(僂佝短醜貌又遇韻與尤韻麌韻義並異)嶁(衡山有岣嶁峰又麌韻有韻)
謬(宻宥切誤也差也書繩愆糾繆又詐也欺也狂者之妄言也通作繆史記繆為恭敬)繆(紕繆猶錯也又)
(姓通作謬史記申公弟子謬生與尤韻屋韻義並異)螑(肸幼切赳螑龍申頸低昂貌見司馬相如大人)
(賦)幼(乙救切少也禮記人生十年曰幼學疏自始生至十九時也又慈幼曰幼孟子幼吾幼以及之)
(之幼又王莽錢徑八分重五銖曰幼錢見漢志通作)鴢(鳥名爾雅鴢頭鵁注似鳬脚近尾江東謂之魚鵁)
(按佩文韻二十六宥一百六十四字今據康熈字典併&KR2452;字入救字併櫾字入柚字又據音韻闡微增糗)
(鯦&KR2153;牰&KR3082;揉肉韝篝够叩敂&KR0740;浢檽脰郈嶁螑鴢二十字據廣韻増䀁猱腬椱蜏毭六字據集韻增醻)
(舳鏐綉五字合二百九十三字自宥字至肉字舊為四十九宥自遘字至嶁字舊為五十候自謬字至鴢)
(字舊為五十一幼)
二十七沁(佩文韻作二十七沁廣韻集韻五十二沁獨用今仍作二十七沁)
沁(砌䕃切水名出上黨羊頭山東南入河又州名又北人謂以物探水曰沁又深入意)伈(恐貌韓愈文伈)
(伈俔俔)䈜(墨漬筆也一曰墨工人具)鐔(習蔭切刀本也與侵韻覃韻義並異)蕈(苗也或生于本)
(上或生于土又水名)浸(即䕃切漬也潤也又漸也易剛浸而長又沒也史記城不浸者三版又澤之總)
(名莊子大浸稽天通作寖寖亦作&KR1171;寑&KR2742;惟漸漬義與侵韻同餘異)祲(日旁氣也又妖氛也左傳吾見)
(赤黑之祲又眡祲周禮官名又盛也東都賦祲威盛容又侵韻)鋟(刻也又侵韻鹽韻寝韻)梫(木桂也白)
(華葉似枇杷而大冬夏常青又侵韻)禁(記蔭切戒也又止也制也又天子所居曰禁又承酒尊之器禮)
(記大夫士棜禁又吉凶之忌又録也又姓與侵韻義異)僸(北夷樂名又仰頭貌司馬相如賦僸侵尋而髙)
(縱摯虞賦後僸僸而方馳本作禁見周禮鞮鞻氏注惟仰頭義與寝韻同餘異)&KR2313;(忌䕃切牛舌病也又)
(同噤韓愈聨句巧舌千皆&KR2313;)噤(口閉也又口不言而心害之謂之噤害又寝韻)紟(單被也喪禮所用又)
(結衣也通作衿惟結衣義與侵韻同餘異)妗(俗謂舅母曰妗與鹽韻義異)凚(寒貌又寝韻)䑤(蜀人)
(稱舟之名亦作)吟(義禁切長詠也又史記雖有舜禹之智吟而不言惟長詠義與侵韻同餘異與)
(寝韻義異)揕(智䕃切擬撃也刺也史記右手揕其胸刺撃義與侵韻同餘異)㓄(掘地臿也又赤黑也)
闖(恥䕃切馬出門貌又出頭貌公羊傳開之則闖然公子陽生一曰窺覘也)按明末流賊有闖王闖
(将之稱俗呼如創上聲非本音)鴆(稚䕃切毒鳥也食蛇蝮雄謂之運日雌謂之隂諧其羽畫酒飲之即)
(死又鴆有同名殊類者山海經瑶碧之山有鳥狀如雉恒食蜚名曰鴆通作酖)沈(汁也禮記為榆沈故設撥)
(注以水澆榆白皮之汁有急以播地于引輴車滑也又沒也與侵韻寝韻義並異)賃(膩䕃切傭也以)
(財雇物也史記臣為人庸賃又借也通作任)譖(滓䕃切讒毁也旁入曰譖埤雅古者譖從中起謂之)
(蝎譖)枕(至䕃切以首枕物也論語曲肱而枕之又凡形勢所據亦曰枕星經魁枕參首山海經菅涔之)
(山其首枕汾與寝韻義異)讖(差譖切前定徴兆之言也釋名纖也其義纖微也後漢書宛人李通以圖)
(讖説光武注讖符命之書)瀋(尺䕃切置水于器也與寝韻義異)滲(史譖切下漉也又澤名見)
(穆天子傳與侵韻義異)罧(積柴水中以聚魚也通作槮又侵韻寝韻感韻)深(試䕃切量度深淺也)
(周禮以土圭測土深與侵韻義異)&KR3449;(廕&KR3449;大屋又屋深也)甚(侍䕃切過也又尤也深也又寝韻)
侺(侺頭向前也)葚(桑實也通作椹黮又寝韻)愖(喜䕃切愖愖心不正也)䕃(倚禁切草)
(所庇也又日景左傳趙孟視䕃又子弟以父兄得官者曰勲䕃門䕃亦作廕通作隂詩既之隂女又通作音左)
(傳鹿死不擇音)窨(地室也今謂地窖藏酒曰窨)喑(聲也史記喑噁叱咤又齊楚間謂啼極無聲曰喑見)
(方言與侵韻寝韻義並異)飲(以飲飲人也禮記酌而飲寡人與寝韻義異)䅧(禾苗茂美也)䫴
(異禁切齒怒貌又䫖䫴懦劣也又寝韻)臨(吏䕃切臨哭也又衆哭曰臨左傳鄭人卜臨于大宮又偏)
(向也與侵韻義異)淋(以水沃也此義侵韻同餘異)菻(拂菻西域國名)妊(日䕃切身懐孕也通)
(作任姙又侵韻寝韻)任(克也用也又所負也又事也又官吏歴官之次宋選舉志詔幕職州縣官初任未嫻)
(吏事必三任六考方得論薦又方書任脈屬隂循膈而上至于咽又任人佞人也書而難任人惟負任義與侵)
(韻同餘異)衽(衣衿也又裳幅所交裂也禮記衽當旁又卧席禮記請衽何趾周禮掌王之燕衣服衽席注衽)
(席單席通作衽又寝韻)絍(機縷也織也或作紝又侵韻)鵀(戴鵀鳥名爾雅注鵀即頭上勝今亦呼為)
(戴勝又侵韻)飪(熟也方言徐揚之間曰飪又過熟謂之失飪又寝韻)恁(思念也班固典引勤恁旅力又)
(下齎也謂心所齎卑下俗言如此又弱也信也又侵韻寝韻)
(按佩文韻二十七沁三十四字今據音韻闡微增伈鐔蕈鋟妗凚瀋葚愖淋飪恁十二字據廣韻增䈜㓄)
(䅧三字據集韻增梫䑤菻三字合五十二字)
二十八勘(佩文韻作二十八勘廣韻集韻五十三勘五十四闞同用今仍作二十八勘)
勘(渇暗切校也覆定也又鞫囚也)磡(巖厓之下)紺(箇暗切帛深青揚赤色博雅蒼青也又子紺漢)
(時錢名)淦(説文水入船中也一曰泥也又水名在豫章又新淦縣名又覃韻)灨(水名章貢二水合流)
(漢即其處立縣因以為名宋置州今為府通作贑又感韻送韻)詌(口閉也荀子無取詌詌亂也)撢
(他暗切探取也又撢人周禮官名疏探取王欲使天下順從之志又覃韻)醰(徒暗切酒味苦也與覃韻)
(感韻義並異)贉(買物先入值也又米芾書史隋唐藏書皆金題錦贉注贉卷首帖綾又謂之王池又感韻)
磹(䃸磹電光又豔韻)撍(子暗切手動也又掇也與覃韻義異)篸(以針綴物也此義與侵韻同餘)
(異又覃韻)參(次暗切鼓曲也又參鼔亦作摻鼔與侵韻覃韻義並異)憾(荷暗切恨也)琀
(送死口中玉也亦作含又覃韻)莟(苖含心欲秀也又花蘂也又感韻)暗(阿紺切不明也日無光也)
(又暗暗深空貌又黙也貪也又海賈以象牙為白暗犀為黒暗見酉陽雜俎通作闇)闇(閉門也又㝠也幽也)
(又夜也禮記夏后氏祭其闇注闇昏時又日月食也周禮眡䘲掌十煇之灋五曰暗又黮闇不明貌又蟲名博)
(雅闇蜩&KR2258;也惟幽隠義與感韻同餘異與覃韻義異)闞(渇暗切望也又臨也又魯邑名又姓與豏韻䧟)
(韻義並異)瞰(視也又俯視也又魚目不瞑也)(日出貌)擔(多暗切謂所負也左傳弛於荷擔通)
(作檐儋與覃韻鹽韻義並異)甔(大罌也可受一石通作儋擔又覃韻)睒(託暗切視速貌又琰韻豔)
(韻)䑙(舚䑙吐舌貌又覃韻鹽韻)賧(蠻夷以財贖罪也又感韻)&KR3203;(鹹也又&KR3566;&KR3203;無味也)䆱(䆾䆱不平)
(深穴也與覃韻義異)淡(惰暗切薄味也此義與覃韻感韻同餘異)澹(水揺動貌又安也又感韻與覃)
(韻義異)啗(噉也含也又以利餌人也史記高帝使酈生陸賈徃説秦将啗以利通作餤史記以齊餤天下)
(亦作啖漢王吉傳取棗以啖吉又覃韻鹽韻感韻)憺(動也漢書威棱憺乎隣國與感韻義異)譀(誇誕)
(也東觀漢記雖誇譀猶令人熱又調也又怒也又陷韻)䗣(瓜蟲齊民要術十二月臘時祀炙蓮樹瓜田四)
(角去䗣)暫(字暗切不久也須臾也又猶猝也左傳婦人暫而免諸國)鏨(小鑿又鐫石也又覃韻咸)
(韻感韻)三(四暗切參之也又屢也論語季文子三思而後行與覃韻義異)鬖(毛長貌又覃韻)
憨(核暗切愚癡也又害也果决也惟愚癡義與覃韻同餘異)濫(勒暗切汜也濡上及下也又溢也又)
(竊也賈誼新書反禮為濫又漬也魯語宣公濫于泗淵注漬罟于泗水之淵以取魚也又失實左傳民聴濫也)
(又浮詞陸機賦每除煩而去濫又滌濫謂音之速疾僭差又浴器莊子同濫而浴與覃韻豏韻義並異)纜
(維舟索也)懢(貪也)爁(火焱竹也又豔韻)
(按佩文韻二十八勘二十八字今據音韻闡微増詌撢醰贉磹闇睒䑙八字據廣韻增篸賧&KR3203;䆱譀䗣六)
(字據集韻増鬖字合四十三字自勘字至闇字舊為五十三勘自闞字至爁字舊為五十四闞)
二十九豔(佩文韻二十九豔廣韻五十五豔五十六㮇五十七釅同用集韻五十五豔五)
(十六栝五十七驗同用今仍作二十九豔)
豔(逸劒切美也好而長也容色豐滿也又華彩也又歆羡也又放縱貌潘岳賦汎滛汜豔又豔豔光動貌又)
(歌名左思賦荆豔楚舞又與鹽通古樂府昔昔鹽亦作昔昔豔又樂豔唐縣名屬芝州忻城郡亦作豔)灩
(㶑灩水波動貌)爓(火光上炎貌亦作焰燄又琰韻)鹽(以鹽醃物也禮記屑桂與薑以灑諸上而鹽之又歆)
(羡也禮記流示之禽而鹽諸利注鹽讀為豔行田示之以禽使歆豔之也又曲之别名如吟行曲引之類古樂)
(府有阿鵲鹽白鴿鹽諸名又鹽韻)焱(火華也班固賦焱焱炎炎又錫韻與蕭韻義異)䀡(敕豔切闚)
(也相竊視也或作覘又鹽韻與覃韻義異)&KR3269;(子豔切&KR3269;㖩不廣也)壍(砌豔切坑也鑿水遶城也)
(史記壍河旁亦作塹&KR2238;)槧(牘始削麤樸也論衡斷木為槧釋名槧漸也槧板長三尺又鹽韻感韻)嬱
(嬮嬱美女貌)潛(劑豔切藏也又水伏流也藏伏義與鹽韻同餘異)䁮(閉目内思也又方言宋衛)
(謂憂曰䁮)占(至豔切擅據也著位也又固有也又隠度其辭口以授人曰口占漢書陳遵慿几口占書)
(數百封與鹽韻義異)韂(尺豔切馬障泥也亦作䪜)襜(衣蔽前謂之襜見爾雅又方言襜謂之䘸注衣)
(䘸下也又帷也又整也論語襜如也又襜襜揺動貌亦作幨裧又鹽韻)㙴(蔽也)䠨(馬急行)䦲(小開)
(户也一曰門屋又闚䦲視貌與鹽韻義異)(屋簷短板)掞(試豔切舒也左思賦摛藻掞天庭又鋭利)
(也易剡木釋文作掞木通作&KR3884;)苫(以草覆屋也爾雅白盖謂之苫注白茅苫江東呼為盖又凶服者以覆席)
(儀禮居倚廬寝苫又亷苫草書之形晉索靖傳窈窕廉苫又姓魯大夫苫夷之後又鹽韻)煔(火光又火上行)
(貌)閃(窺頭門中也又出門貌又嚲避也又忽有忽無貌見禮記魚鮪不淰注又閃閃動貌又姓又琰韻)
睒(暫視貌又電光也又蠻地又琰韻勘韻)贍(侍豔切給也假助也又富足也班固傳固文贍而事)
(詳)&KR3114;(倚劒切快也甘心也亦作㤿)俺(北人自稱我也一曰大也)淹(沒也漬也又繅絲出緒禮)
(記注三盆手者三淹也此義與鹽韻琰韻同餘異)裺(衣寛也又襦也見方言)弇(鐘形中央寛也周禮)
(弇聲鬰劉昌宗讀與琰韻義異)厭(乙劒切滿也足也又斁也又祭名有陽厭隂厭見禮記曾子問又朱)
(厭獸名出小次山見則主兵見山海經又通作饜與鹽韻葉韻洽韻義並異)饜(飽也足也通作厭猒又鹽)
(韻)嬮(嬮嬱美貌)染(日豔切汚也書舊染汚俗與琰韻義異)&KR2071;(言多不盡也又鹽韻)兼
(記豔切并也又鹽韻)䱤(魚名如鮒而彘身食之已嘔出留水見山海經又陷韻)趝(俯首疾行)傔
(器騐切從也唐封常清傳奏傔從三十人又唐制大使副使皆有傔人正字通即今承差)歉(少也貧也又食)
(不滿也糓梁傳一糓不升曰歉又琰韻豏韻陷韻)店(底豔切置貨鬻物處通作坫)坫(反爵具以)
(土為之在兩楹間惟兩君好㑹用之又堂角也爾雅垝謂之坫又屏也障也所以亢物禮記崇坫康圭通雅亝)
(土甓成臺可庋物者皆曰坫)墊(下也溺也書下民昏墊)沾(水名在上黨漢以置縣與鹽韻義異)痁
(瘧之多日一發者左傳齊侯疥遂痁又鹽韻)㝪(屋傾下也又壓也一曰窮也)唸(呻吟也詩殿屎説文)
(作唸㕧亦作)㖈(老也又老人面黑如㸃)埝(下也説文引春秋傳墊作埝)玷(玉病又缺也又琰韻)
(早霜又寒也)頕(垂首也)㮇(替豔切木杖又炊竈木)忝(辱也又琰韻)舚(吐舌出貌)
(本作又覃韻鹽韻)(亭名在京兆一曰在鄭)㼭(第豔切搘也支物使平也)磹(䃸磹電光又勘)
(韻)簟(竹席又方丈席見詩簟茀傳與琰韻義異)扂(户牡也所以止動又琰韻)行貌念
(溺豔切常思也意相親愛心黏著不能忘也今以誦經書為念又姓)&KR2623;(挽船篾索)僭(子豔切差也亂)
(也上擬也又不信也)酓(於念切酒未苦也又酒盈量)稴(吏豔切稲不黏者一曰青稲白米又)
(稴䆎禾不實貌又鹽韻琰韻)劒(記騐切兵之有脊而兩刃者釋名劒檢也所以防檢非常也又操劒)
(殺人亦曰劒又地名唐置劒南道及劒州皆以劒門得名又陽劒南蠻别種又蟚蜞大者名擁劒亦作劍又陥)
(韻)欠(器騐切張口以觧其氣也又欠伸倦乏貌志倦則欠體疲則伸見曲禮疏又不足也又水名在)
(汝南又今以借貸未還曰欠又陥韻)&KR3758;(有耳小瓶或作)㪁(厓間也又鹽韻)驗(義劒切徴也證)
(也效也又考視也又馬名俗作騐非)釅(酢漿也醲也謂酒醋味厚今茶之醲者亦曰釅亦作&KR5338;)噞(魚口)
(動貌淮南子水濁則魚噞又左思賦抗旍則威噞秋霜注噞猛也又鹽韻)&KR2874;(齒參差貌又鹽韻)窆
(臂騐切葬下棺也周禮及窆執斧以涖匠師又琰韻)砭(以石刺病也又石針又鹽韻)脅(喜騐切妨)
(也與葉韻義異)姭(好貌)斂(吏驗切收也聚也又藏也又取也略也又姓又琰韻)瀲(瀲灩水溢貌又)
(泛也又波際潘岳賦青蕃蔚乎翠瀲又琰韻)獫(長喙犬一曰黒犬黄顄又鹽韻琰韻)殮(以衣斂死者也)
(通作斂禮記小斂於户内大斂於阼)&KR1714;(市先入直)爁(火貌淮南子火爁焱而不滅又勘韻)&KR2822;(小雨)蘞
(蔓草似栝樓葉盛而細詩蘞蔓于野又白蘞藥名又鹽韻琰韻)羷(羊角卷三匝者見爾雅)
(按佩文韻二十九豔七十字今據康熈字典併&KR3884;字入掞字據集韻併檢字入驗字又據音韻闡微増焱)
(閃淹裺染傔歉玷磹簟扂蘞十三字據廣韻増字據集韻増弇&KR2071;頕羷六字合八十七字自豔)
(字至&KR2071;字舊為五十五豔自兼字至稴字舊為五十六㮇自劒字至羷字舊為五十七釅)
三十陷(佩文韻作三十陷廣韻集韻五十八陷五十九鑑六十梵同用今仍作三十陷)
陷(系鑑切墜入地也又沒也隤也易剛健而不陷又魯語陷而入於恭注猶過失也通作錎莊子錎沒而下)
(亦作塪)䱤(魚名食之已嘔又豔韻)錎(車環又連鐶又感韻)臽(小阱也又失足入坑坎也通作窞又)
(咸韻感韻)䐄(食肉不厭也又膇䐄)(犬聲)韽(倚陷切聲小不成也周禮微聲韽又鹽韻)揞(吳人)
(謂抛棄曰揞)歉(器陷切少也貧也又食不滿也又琰韻豏韻豔韻)顑(義陷切䫡顑面長貌)
(又食不飽也又感韻)站(智陷切乆立也又坐立不動貌元時始稱頓宿處為站)&KR3609;(稚陷切重)
(買也錯也又市物失實亦作賺)蘸(澤陷切以物漬水也)鑑(記陷切鏡也左傳王以后之鞶鑑予)
(之又鑑諸即方諸所以取明水於月又照也誡也凡考觀古今成敗者皆曰鑑通作監鍳㽉又咸韻)監(視也)
(察也詩監觀四方又官名黄帝置左右大監後以為官寺别名月令命四監又奄人史記商鞅因景監見秦孝)
(公又虚監目神名見酉陽雜俎又鄉名在齊西境見史記又姓通作鑒惟察義官義與咸韻同餘異)懺
(差鑑切自陳悔過也懺悔見釋典)摲(芟也禮記君子之於禮也有摲而播也注謂芟殺有所與也又投版)
(偃水曰摲亦作㨻又咸韻)鑱(乍鑑切鑱土具又咸韻)儳(輕言又雜言也禮記毋儳言又苟且不整)
(齊貌禮記儳焉如不終日惟不整齊義與咸韻同餘異)讒(譖也佞也又天讒星名又地名左傳讒鼎之銘)
(疏禹鑄九鼎於甘讒之地故曰讒又咸韻韻)闞(喜鑑切犬聲又獸怒聲與豏韻勘韻義並異)譀
(誕也又調也又呌譀怒也又勘韻)㽉(諧鑑切大盆似甕可以盛水續漢書盜伏於㽉下通作鑑周禮)
(凌人春始治鑑又咸韻)劒(記豔切兵有脊而兩刃又豔韻)欠(器豔切張口以觧悟其氣又氣)
(乏則欠又水名又逋負又豔韻)汎(赴劒切浮貌一曰任風自縱也又灑也又汎剽輕疾也又水名又地)
(名漢卓茂封汎鄉侯亦作泛汜惟浮義與東韻同餘異)氾(水延漫也又廣也禮記氾掃曰埽又水氾不定)
(貌又水名漢髙帝即位處又洿也自關以東或曰洼或曰氾見方言與咸韻義異)&KR1665;(輕也方言楚人相輕)
(薄謂之相&KR1665;)䀀(趙魏間謂杯曰䀀見方言又咸韻)䒦(草浮水貌)梵(附劒切字出西域釋書華)
(言清浄正言寂静又唄誦聲曰梵)帆(隨風張幔以行船也與咸韻義異)按釋名帆汎也今布帆之帆從
(平風汎之帆從去)颿(馬疾行貌博雅颿颿走也又風吹船進也又咸韻)淹(倚劒切沒也留滯也)
(又鹽韻豔韻)
(按佩文韻三十陷十八字今據音韻闡微增䱤錎歉顑站摲氾颿八字據廣韻增臽䐄揞譀&KR1665;䀀六字據)
(集韻增䒦二字合三十四字自陷字至蘸字舊為五十八陷自鑑字至㽉字舊為五十九鑑自劒字至)
(淹字舊為六十梵)
欽定音韻述微卷二十四
