欽定音韻述微卷十四
上聲
十六銑(佩文韻作十六銑廣韻集韻二十七銑二十八獮同用今仍作十六銑)
銑(西偃切金之澤者爾雅絶澤謂之銑又鐘口兩角曰銑周禮考工記鳧氏為鐘兩欒謂之銑又飾弓以金)
(曰銑見爾雅)跣(足親地也書若跣弗視地)洗(潔也書自洗腆致用酒又姑洗律名又洗馬官名又洒足)
(也惟洒足義與薺韻同餘異)毨(毛更生整理也一曰毛盛可選取也書鳥獸毛毨)姺(古國名左傳商)
(有姺邳又真韻)箲(箲帚飯具亦作筅)繭(紀偃切蠶衣也又繭繭聲氣微也禮記言容繭繭古作絸)
(俗作)趼(足胝也荘子重趼而不敢息通作繭戰國䇿足重繭一曰足指約中斷傷也與先韻霰韻義異)
襺(纊著衣也禮記纊為襺縕為袍通作繭)垷(塗泥也又大坂也在隴西)筧(以竹通水也白居易石函)
(記錢塘湖北有石函南有筧放水溉田又竹名)豣(獸名爾雅麕絶有力豣又霰韻與先韻義異)畎
(舉犬切田中溝考工記匠人廣尺深尺謂之畎又疏通流注曰畎又山谷通水處書羽畎夏翟通作&KR0908;)羂
(罔張獸也上林賦羂騕褭或作罥通作絹馬融廣成頌絹猑蹏)狷(急也又有所不為也或作獧又霰韻)汱
(水落貌一曰伏水也又水名)犬(去選切狗有懸蹄者亦通稱周禮疏犬有三種一田犬二吠犬三食)
(犬又曲禮疏大者犬小者狗又露犬能飛食虎豹)典(底偃切經也常也法也又五帝之書也又樂典)
(也國語瞽獻典又釋氏書曰内典又典守猶主也又姓)&KR2415;(古典字一曰大篋也)琠(玉名)腆(體偃)
(切多也厚也至也又善也禮記辭無不腆又小貌書殷小腆又方言聲腆忘也又久也)㥏(慙也方言荆揚)
(青齊之間謂慙曰㥏左思魏都賦㥏墨而謝)靦(慙貌詩有靦面目)䠄(行跡也又行貌)蚕(蟲名爾雅)
(螼蚓蜸蚕注即䖤蟺也江東呼寒蚓俗用為蠶字非)錪(釡也方言北燕朝鮮謂之錪)晪(明也)殄
(迪撚切盡也絶也滅也)蜓(蝘蜓一名守宫與青韻義異)沴(陵亂也荘子隂陽之氣有沴又霽韻)娗
(眠娗不開通貌列子眠娗諈諉又方言欺謾語也與青韻迥韻義並異)撚(泥殄切以指撚物也白居)
(易琵琶行輕攏慢撚抺復挑一曰蹂也淮南子前後不相撚或作捵)涊(淟涊垢濁也楚辭切淟涊之流俗又)
(汗貌七發涊然汗出)扁(彼偃切署門户之文也何晏景福殿賦爰有禁扁通作楄又器物不圓者皆曰)
(扁又卑也詩有扁斯石又姓與先韻義異)匾(器之薄者曰匾又不圓貌通作扁)惼(急也通作褊詩維是)
(褊心又愝惼性狹也)碥(将登車履石也亦作扁又險地曰碥蜀中有燕子碥閏王碥)辮(弼撚切交)
(也通作編漢終軍傳解辮髪)艑(舟名廣雅呉曰艑)&KR3380;(鹽也蜀人呼鹽曰&KR3380;)牑(状版也又先韻)
眄(米撚切斜視也史記按劒相眄又流眄轉眼貌又無智巧貌淮南子卧倨倨興眄眄又霰韻)&KR1531;(瞳子)
(黒也又&KR1531;眇視貌又先韻)顯(喜偃切光也明也著也又見也又達也又姓通作㬎)韅(駕馬具在背曰)
(韅左傳韅靷鞅靽又霰韻)憲(典盛貌詩顯顯令徳中庸引詩作憲憲與願韻義異)峴(奚撚切山名在)
(今襄陽又山小而險曰峴又嶺上平也)晛(曰見也明也詩見晛曰消又霰韻)睍(出目也又睍睍小視)
(也韓愈文低首下心伈伈睍睍又睍睆好貌詩睍睆黄鳥)蜆(蟲名又小蛤也又湖名見史記注又先韻霰韻)
俔(間諜也爾雅注今謂之細作又船上候風羽也淮南子譬俔之見風與霰韻義異)現(石之次玊者與)
(霰韻義異)泫(穴犬切露光也謝靈運詩花上露猶泫又流涕貌又水名出上黨)鉉(所以貫鼎而舉)
(者易鼎黄耳金鉉又通作扃禮設扃鼏鄭注今文扃為鉉)琄(琄琄佩玉貌詩鞙鞙佩璲爾雅作琄琄又玉也)
(崔伯陽賦其玊則瓊玖琄又迥韻)贙(爾雅注獸名似犬多力出西海又霰韻)鞙(大車縛軛靻也又䪎)
(鞙刀鞘也又與琄同與先韻義異)䭴(馬一嵗也又刪韻)駽(馬名金鐵驄也爾雅青麗駽又先韻霰韻)
宴(倚顯切安也又宴饗通作燕又霰韻)獮(息演切殺也秋獵曰獮順殺氣也)蘚(苔蘚垣衣)
(也)鮮(少也盡也又善也詩籧篨不鮮又不相連也爾雅小山别大山鮮與先韻義異)燹(野火也一曰逆)
(燒也)癬(癬疥乾瘍也)廯(廩廯囷倉之别名又先韻)䉳(竹名又䉳今人戸版籍也又先韻)選
(胥犬切檡也又白選貨貝名史記白金三品其一環之以文龍名白選又少選須史也見吕覽又霰韻)
翦(即演切齊也截也殺也斷也又削也左傳其翦以賜諸侯又淺也儀禮用疏布緇翦注謂染為淺緇之色)
(又翦翦善辨也荘子佞人之心翦翦者一曰短淺也又翦刀南人謂之劑俗作剪)戩(盡也詩俾爾戩穀)
鬋(鬢垂貌又剔治須髪也又先韻霰韻)揃(滅也又與翦同史記自揃其蚤沈之河)&KR2451;(淺也通作譾史)
(記能薄而材譾)錢(古田器銚也詩庤乃錢鎛與先韻義異)臇(足選切臛少汁也曹植詩膾鯉臇胎)
(蝦又支韻)淺(七演切不深也又荀子少聞曰淺又凡獸之淺毛者皆曰淺詩鞹鞃淺幭注淺虎皮也)
踐(集演切履也蹋也又藉也一曰列也詩籩豆有踐又霰韻)餞(以酒食送行者也又進也又霰韻)
諓(善言也又諓諓諂言也後漢樊凖傳習諓諓之辭又巧讒貌劉向九嘆讒人諓諓又淺薄貌一曰謔也又)
(先韻霰韻)俴(淺也詩小戎俴收)雋(絶選切肥肉也前漢書蒯通著書號曰雋永其說有味而長也)
(又縣名前漢地理志長沙有下雋縣又姓)吮(䑛也又軫韻)&KR2389;(習演切&KR2389;&KR2389;緩也見博雅)蹇
(紀展切跛也又屯難也又卦名又偃蹇驕傲貌又髙貌楚辭望瑶臺之偃蹇兮又舞委曲貌楚辭靈偃蹇兮姣)
(服又語辭楚辭蹇将憺兮夀宫與謇同又姓又阮韻)謇(口吃難於言也又謇諤忠也又謇謇直言也晉書王)
(豹傳王臣謇謇今易本作蹇又揚雄方言作&KR1996;又阮韻)搴(拔取也楚辭搴芙蓉兮木末通作攓列子攓蓬)
(而指之又草名爾雅搴柜胊又先韻)寋(爾雅釋樂徒鼓磬謂之寋)藆(草名見爾雅)囝(閩人呼兒曰囝)
(唐顧况有哀囝詩)(博雅矛也)卷(舉轉切斂也通作捲又卷耳草名卷舌星名又阮韻與先韻霰)
(韻義並異)韏(皮分半也爾雅革中辨謂之韏又願韻)遣(起演切縱也送也發也逐也與霰韻義異)
繾(繾綣不相離也又霰韻)件(技演切分也又名件條件六書故俗號物數曰若干件)鍵(籥牡)
(也又星名前漢書鍵閉一星主關籥謂之天鍵又先韻阮韻願韻)鞬(韜也所以受弓左傳右屬櫜鞬又方)
(言弓謂之鞬又元韻)蜎(局選切淵蜎屋深廣貌揚雄賦淵蜎蠖濩之中與先韻義異)讞(擬免)
(切議獄也又霰韻屑韻)巘(山形如甑又山峰也又願韻)甗(無底甑也揚雄方言甑自關而東謂之甗)
(又爾雅重甗隒注山形如累兩甑又齊地名又願韻霰韻)嵃(㟞嵃山峻貌潘岳賦峻㟞嵃以繩直又霰韻)
齴(齴齴齒露貌王延夀賦齒以齴齴又笑也又棧齴髙峻貌張衡西京賦棧齴巉嶮又潸韻)展
(知演切轉也適也一曰誠也詩展也大成揚雄方言荆呉淮汭之間謂信曰展又舒也陳也儀禮有司展羣幣)
(又録也周禮展其功緒又厚也書時庸展親又省閱也周禮展犠牲又姓又闢展今西域地名)輾(轉也詩輾)
(轉反側注輾者轉之半也與霰韻義異)皽(皮寛也又膜也禮内則濯手以摩之去其皽又肴韻)轉
(竹舛切動也旋也又運也前漢書轉粟輓輸以為之備又遷官曰轉又軫轉無窮也太元軫轉其遒與霰韻義)
(異)蕆(恥演切敕也備也左傳以蕆陳事)搌(縛束也又卷也拭也)囅(囅然笑貌又軫韻)
篆(柱輭切篆書周史籀作大篆秦李斯作小篆一曰小篆程邈作又漢六體書六曰繆篆所以摹印章者也)
(又近世作香篆其文作十二辰分百刻然一晝夜蘇軾詩香篆起烟縷又轂約也周禮孤乘夏篆又鐘帶謂之)
(篆見考工記)瑑(璧上文也周禮瑑圭璋璧琮謂琢玊為文也又霰韻)堟(耕土卷也謝靈運山居賦石堟)
(石滂注以石為阻故為堟)摶(束也周禮百羽為摶又與縳同與寒韻義異)趁(你演切踐也通作蹍)
(張衡西京賦當足見蹍)&KR3170;(車礫物也)辡(彼演切罪人相訟也)褊(筆演切衣小也又狹也急)
(也詩維是褊心)諞(便巧言也又先韻)鴘(披演切鳥名又鷹隼二嵗赤色)辯(陛演切别也治)
(也詳審也又慧也巧言也又争辯也通作辨)辨(判也别也又牀幹曰辨易剥牀以辨又井地之數也禮王)
(制注京陵之地九夫為辨九辨而當一井又姓與諫韻義異)楩(弼演切木名又先韻)䡢(小車也又)
(國名山海經流沙之東有國曰中䡢)免(米演切止也脫也黜也削也去也又姓與問韻願韻義異)冕
(自天子以至大夫冠皆曰冕黄帝初作有邃延垂瑬纊紞前俛後仰通作絻荀子郊之麻絻)勉(朂也勸也)
(强也勤也通作免前漢書因移書勞免之)俛(與頫俯同周禮矢人前弱則俛又與勉通勤勞貌禮記俛焉日)
(有孳孳)娩(婉娩順也又生也又阮韻問韻)緬(米演切微絲也又逺也又思貌楚語緬然引領南望)
(又西南蠻名)沔(漢水别名又州名又水流滿貌詩沔彼流水)湎(沈於酒也通作沔前漢書湛沔自若)
(又湎湎流移也)黽(黽池縣名在河南又求黽竹類見管子通作澠與軫韻義異又梗韻)勔(勉也揚雄方言)
(周鄭之間相勸勉曰勔通作黽僶)愐(思也又勉也)偭(向也一曰偕也又背也楚辭偭規矩而改錯又)
(霰韻)䎒(止演切鷙鳥撃勢又䎒䎒迅飛也)饘(粥糜也又先韻)(酒苦謂之)剸(主舛)
(切截也與寒韻霰韻義異)闡(齒演切開也明也又大也廣也又地名左傳注在東平又善闡南詔地名)
(見唐書)幝(車敝貌詩檀車幝幝)燀(炊也然也熾也史記威燀旁達又先韻)棧(乍演切棚也閣)
(也間木為路曰棧道又棧車又潸韻諫韻)撰(助轉切與選同遣也一曰擇也周禮撰車徒禮記栗曰撰)
(之又白撰貨貝名白金也與潸韻義異)譔(述也具也又先韻霰韻潸韻)舛(杵轉切錯也剥也相)
(背也)荈(茶葉老者為荈)喘(喘息疾息也史記令人喘逆氣不能食或作端)善(市演切吉也良也太)
(也佳也又多也好也又解也禮記子善于某乎又與人交歡曰友善又鄯善國名本名樓蘭王又姓與霰韻義)
(異)墠(除地祭處築土為壇除地為墠書為三壇同墠禮記王立七廟一壇一墠又霰韻)墡(白埴土也)
(亦作磰古作堊)單(單父縣名又姓又書序咎單作明居傳咎單臣名主土地之官作明居民法一篇馬融曰)
(咎單為湯司空與寒韻先韻霰韻義並異)僤(婉僤行動貌上林賦象輿婉僤于西清又地名)鱓(魚名爾雅)
(翼鱓似蛇無鱗黄質黒文或作鱔)歂(竪輭切口引氣也或作喘又先韻)鄟(魯地名)演
(矣遣切長流也木華海賦東演折木又通也潤也周語夫水土演而民用又引也西都賦留侯演成又廣也前)
(漢書推演聖徳又涴演水迴曲貌郭璞江賦洪瀾涴演而雲迴又水名)衍(水溢也又澤之廣者曰衍又散)
(也漢書離靡廣衍又美也詩釃酒有衍又游衍自恣之意詩及爾游衍又寛也易衍在中也又地下平曰衍周)
(禮墳衍亦曰沃衍又曼衍延衺也又樂也又篋衍筐也荘子盛篋衍又水名地名又姓)戭(長槍也又人名)
(左傳髙陽氏才子禱戭又軫韻)&KR2259;(蟲名蝸牛也揚雄方言蚰&KR2259;自關而東謂之螾&KR2259;)兖(羽犬切州)
(名九州之一又姓)輦(里演切人步輓車也又輓運也左傳以乘車輦其母又京師謂之輦轂之下後)
(漢書典司京輦又尚輦主輦皆官名又宫中道曰輦道又姓)璉(宗廟中盛黍稷器禮記夏之四璉)
臠(吕轉切塊切肉也又御食曰禁臠晉書謝琨傳卿莫近禁臠)孌(從也順也慕也又婉孌美好貌詩思)
(孌季女又霰韻)輭(汝臠切柔也弱也通作軟)愞(弱也又箇韻與翰韻義異)碝(石次玉上林賦蜀石)
(黄碝通作瑌瓀)耎(與輭同弱也戰國䇿鄭魏者楚之耎國荘子惴耎之蟲)蝡(動也前漢書跂行喙息蝡)
(動之類通作蠕又軫韻)[田耎](城下田也又隙地也前漢書寝廟[田耎]垣注外垣之内内垣之外曰[田耎]亦作壖㽭)
(一曰江河邊地曰壖又先韻霰韻)
(按佩文韻十六銑一百三十三字今據音韻闡微增豣汱琠蚕錪沴娗憲俔鞙廯臇&KR2389;寋藆囝韏皽搌搏)
(辡鴘楩䡢娩偭[田耎]二十七字據廣韻增晪&KR3380;䭴䉳饘五字據集韻增牑&KR1531;現駽辴七字合一百七十)
(二字自銑字至宴字舊為二十七銑自獮字至[田耎]字舊為二十八獮)
十七篠(佩文韻作十七篠廣韻集韻作二十九篠三十小同用今仍作十九篠)
篠(洗杳切箭竹又細竹也書篠簜既敷一作筱)謏(小也禮記足以謏聞又稗官小史曰謏說又誘為善)
(也一作與宥韻義異)䃤(黑砥石也又屋韻)湫(即曉切湫隘也又地名左傳楚子伐黄還及湫)
(又水名湫淵見封禪書又尤韻)皎(紀杳切月光白也詩月出皎兮)皦(皎也明也論語皦如也又珠玊)
(白貌又星光明貌又姓)繳(纒也漢書司馬遷傳名家苛察繳繞一作亦作與嘯韻藥韻義並異)䘨
(䘨&KR2344;小袴謂脛衣也大謂之倒頓小謂之䘨&KR2344;見急就篇注)僥(僥倖求利不止貌與蕭韻義異)璬(玉佩)
(也)徼(邀也與蕭韻義異又嘯韻)儌(儌抄也抄人之意以為己有也與蕭韻義異)朻(木名爾雅朻者)
(聊)鸄(鳥名一名鶶鷵見爾雅似烏蒼白色與蕭韻錫韻義並同)鳥(底杳切禽總名又朱鳥南方七)
(宿名又鳥氏國名鳥危山名見山海經又官名左傳為鳥師而鳥名又丹鳥白鳥蟲名見夏小正又了鳥門鐶)
又泥了切(按鳥字今多讀泥了切下蔦字同但以該下窵諸字故仍以底杳切領於前)蔦(寄生革也)
(詩蔦與女蘿一名唐一名䝉一名兎絲又泥了切又嘯韻)(短衣又蕭韻)窵(窵窅深也又俗謂僻逺為)
(窵逺又嘯韻)朓(體杳切晦而月見西方謂之朓漢書五行志注朓者月行疾在日前故早見又月側)
也又蕭韻嘯韻(按朓字蕭韻从月嘯&KR3662;朓朓並收一从月一从月)挑(引也史記願與漢王挑戰决雌雄又)
(取也今揀選人物亦謂之挑與蕭韻豪韻義異)窱(䆗窱深逺貌西京賦望䆗窱以徑庭通作窕又嘯韻)䠷
(身長貌)眺(眺望也逺視也禮記可以逺眺望又目不正也射雉賦邪眺旁剔一作頫又嘯韻)趒(雀行)
(也躍也越也又蕭韻嘯韻)窕(弟了切窈窕也深極也間也細也又美色曰窕又輕佻也)掉(動也顫也)
(又摇尾也左傳尾大不掉又正也左傳掉鞅而還又掉磬絞訏也見禮記内則注又嘯韻效韻)佻(佻佻獨行)
(貌一曰偷也)嬥(直好貌又嬈也又嬥嬥往來貌又嬥歌見韓詩外傳又蕭韻嘯韻)磽(石地也一曰山)
(田一作䂪又蕭韻效韻)褭(你了切以組帶馬也又騕褭馬名褭蹏金名一作䮍俗作裊)裊(繚繞)
(也嵗華紀麗渚蓮香裊又裊裊不定貌)㒟(美也又偠㒟舞者㒟身若環也一曰偠㒟細腰一作㜵)嫋
(長弱貌又曳貌又悠揚貌又嫋嫋風動貌楚辭嫋嫋兮秋風又藥韻)嬲(戲相擾也嵇康與山濤書足下若嬲)
(之不置又晧韻)嬈(苛擾也鼂錯傳除苛解嬈又亂也戱弄也又如鷕切與蕭韻嘯韻義並異)䃵(山田謂之)
(䃵一曰䂪石)㠡(岰㠡山貌)(木長弱貌)曉(喜杳切明也曙也知也慧也了也開諭也)膮(豕肉)
(羮也禮記内則膷燻曉醢)皛(奚了切顯也白也明也)㵿(水逺也又㵿溔水深白貌)芍(草名爾雅)
(芍鳬茈注生下田苗似龍鬚而細黒色可食與藥韻錫韻義並異)杳(倚曉切冥也思元賦日杳杳而)
(西匿淮南子日晡則反景上照于桑榆故杳字日在木下又深也寛也管子杳乎如入于淵)窅(深目也又)
(窵窅深也又嘯韻)窈(深也静也又幽閒也又美心為窈一作䆗又嘯韻)眑(眑眑幽静也漢房中歌清)
(思眑眑又視貌又有韻與肴韻義異)葽(草名詩四月秀葽爾雅注今逺志也又草盛貌又蕭韻嘯韻)宎
(竅聲荘子宎者咬者一作窔)窔(幽深也室東南隅見爾雅又戸樞聲也又嘯韻)偠(偠㒟美貌又細腰貌)
(南都賦偠紹便娟一作婹)騕(騕褭神馬日行千里上林賦罥騕褭一作)䁏(䁏眇逺視也又煙豔飛騰)
(貌海賦䁏眇蟬蜎)了(里曉切慧也訖也决也快也又秦吉了鳥名)蓼(辛菜也詩予又集于蓼又)
(國名左傳楚子燮滅蓼又水名出襄山蓼谷又亭名在漳水東南俱見水經注又姓與晧韻屋韻義並異)瞭
(目睛明也周禮大師眂瞭三百人注瞭目明者又蕭韻)&KR2344;(袴也小袴䘨&KR2344;䘨&KR2344;)僚(好貌詩佼人僚兮一)
(作嫽漢西域傳楚王侍者馮嫽與蕭韻義異)燎(放火也書若火之燎于原又庭燎束葦灌脂為之詩庭燎)
(之光又明也又祭祀積柴燔牲體玉帛曰槱燎見周禮又火田曰燎本作尞亦作轑漢書熏轑天下又蕭韻嘯)
(韻)憭(慧也快也照察也又蕭韻)䑠(小船也又鵃䑠長船貌)撩(抉也挍也取也又挑弄也魏志龎徳)
(傳但持長矛撩戰又蕭韻嘯韻)璙(玉名又好貌又嘯韻)小(洗夭切物微細也又狹隘也書自用則小)
(又輕之也左傳将自用也必小羅又羣小又白小魚名又小草逺志也)剿(子小切絶也周書天用剿)
(絶其命又後世殺賊期盡亦曰剿一作亦作劋或作剿)按此字从刀與勦字从力者不同勦(勞也春秋)
(傳安用勦民又攬取他人所有也禮記無勦說又輕捷也韓愈詩禀生肖勦剛)漅(湖名後漢明帝紀漅湖出)
(黄金在今廬州合肥縣一作巢又肴韻)悄(七小切憂貌)愀(容色變也禮記愀然作色又謹也法)
(言愀如也)釥(美金也好也浄也揚雄方言釥嫽好也青徐海岱間曰釥或謂之嫽又微也)繰(博雅繰謂)
(之縑又帛如紺色也又豪韻晧韻)矯(紀夭切揉也易坎為矯揉又正也又詐也擅也妄也書奪攘矯)
(䖍又矯矯武也詩矯矯虎臣又髙舉貌强亢貌又姓一作撟惟髙舉及姓與蕭韻同餘異)撟(舉手也撟擅也)
(通作矯又蕭韻)蟜(蟲也枚乘七發蚑蟜螻螘又夭蟜龍貌又野人名見山海經又國名又姓)嬌(女字禹娶)
(塗山氏女曰女嬌與蕭韻義異)譑(多言也又糾也發人罪也荀子有貪利糾譑之名)䚩(角不正也又角)
(長也髙也揚子䚩其角又蕭韻嘯韻)蹻(武貌詩蹻蹻王之造又强盛貌詩其馬蹻蹻又舉足加髙貌漢書髙)
(帝紀可蹻足待也又蕭韻藥韻)敽(繫也書敽乃干注分小組帶以繫盾鼻也又嘯韻)鱎(陽鱎白魚别名)
(見說苑又蕭韻)&KR3820;(國名黄帝後姬姓之國)憍(小人得志也又憐也又佛經謂傲慢為憍慢又蕭韻)糾
(窈糾舒遲貌詩舒窈糾兮又笠貌詩其笠伊糾與有韻義異)肇(直擾切始也正也敏也長也謀也撃)
(也又山名山海經華山青水之東有山曰肇山一作肈㦸屬一作兆周禮兆五帝于四郊)旐(旗旐周禮龜蛇)
(為旐又縣鄙建之又爾雅長尋曰旐注帛全幅長八尺)䍮(羊未卒嵗也廣雅呉羊其牡一嵗䍮三嵗牂)
(又柬羊百斤為䍮)駣(駣馬屬又馬三嵗曰駣周禮庾人教駣攻駒注三嵗為駣始乘習之也又晧韻號)
(韻)鮡(魚名似鮎而大爾雅魾大鱯小者曰鮡又蕭韻)趙(趨也少也久也朝也言小邑朝事大國也又刺)
(也詩其鎛斯趙又鳥名左傳伯趙氏司至注伯勞也又國名又州名又姓)兆(灼龜坼也又十億曰兆又壇城)
(塋界皆曰兆又朕兆老子我則泊兮其未兆又京兆言大衆所在也又十干丙為柔兆史記作游兆又昭兆寳)
(龜名)絩(綺絲之數也又嘯韻)狣(爾雅疏犬壮大絶有力者名狣又蕭韻)洮(水名水經注洮水在洮陽)
(縣西南大山又地名左傳公㑹𣏌伯姬于洮惟水名義與豪韻同餘異)表(彼夭切上衣也古者衣裘)
(以毛為表也又外也書至于海表又表識也書表厥宅里又標也晉語置茅蕝設望表又杪也末也又表表偉)
(也又箋表下言于上曰表又表氏縣名屬酒泉郡又姓)褾(袖端也卷裘飾也一作或作裱又嘯韻)標
(木末也管子大本而小標又髙枝曰標荘子上如標枝又表也禮記投壺請勝者竪標又旌旗也又書也又蕭)
(韻)㟽(山峯出貌一曰山巔江賦梢雲冠其㟽又蕭韻)諘(讚也)蔈(苕華一曰草盛貌又嘯韻)縹
(嚭夭切帛青白色楚辭翠縹兮為裳又縹縹輕舉貌又縹眇海賦羣仙縹眇惟帛色義與嘯韻同餘異)醥
(清酒謂之醥)篻(竹實中者曰篻呉都賦篻簩有叢與蕭韻嘯韻義並異)麃(鳥毛色變也一作與蕭)
(韻義異)瞟(睽也目小貌又一目病又蕭韻嘯韻)膘(牛脅後髀前合革肉也又蕭韻)顠(髪白又髪亂貌)
(一作䰆又蕭韻)犥(牛白黄謂之犥)殍(平表切餓死曰殍一作莩又虞韻)藨(草名緑藿也南都賦)
(其草則藨苧蘋莞又荆屬可為席亦可為履又蕭韻)摽(弼擾切落也詩摽有梅又撃也左傳長木之斃)
(無不摽也又拊心貌詩寤辟有摽又蕭韻嘯韻)慓(急也見博雅又蕭韻嘯韻)鰾(魚鰾可作膠即魚胞也又)
(本草鱁鮧魚一名鰾)眇(米鷕切一目小也易眇能視又微也末也杳也又逺也荘子不厭深眇而已矣)
(又盡也荀子王者仁眇天下又細視也班固答賓戲離婁眇目于毫分)渺(渺㵿水貌又渺渺水長也)緲
(微也又逺視貌)訬(擾也健也疾也訬獪也又訬婧思元賦舒訬婧之纎腰又髙也西京賦通天訬以竦峙又)
(肴韻效韻)藐(小也逺也漸也廣也輕視也又好容也西京賦昭藐流盻又藐姑射山名與覺韻義異)淼
(大水也江賦状滔天以淼茫)杪(木標末也又嵗末曰杪禮冡宰制國用必於嵗之杪又秋杪見宋玊九辨)
秒(禾芒也秒之言妙也前漢叙傳産氣黄鍾造計秒忽又數名)(鳥名鷦也一曰桃雀即巧婦一作)
(&KR1775;)篎(小管謂之篎見爾雅又嘯韻)仯(焦仯驚竦貌一曰小貌)妙(嫽妙女美貌也)沼(止夭)
(切池也一說圓曰池曲曰沼又嘯韻)昭(明也詩其音昭昭又蕭韻)炤(光也爾雅疏熒火一名即炤又明也)
(荀子炤炤兮其用知之明也又嘯韻)菬(草名仙苕也又蕭韻)䈃(竹名又竹縁)(齒夭切糗也廣)
(雅䴻謂之一作麨急就篇注今通以熬米麥謂之麨齊民要術有作奈麨法有作林禽麨法)鈔(取也)
(又肴韻效韻)少(始夭切不多也又短也史記素習知蘇秦家皆少之與嘯韻義異)紹(市擾)
(切繼也緊糾也又介紹禮記疏謂繼續承擯也又姓)佋(介行也通作紹)袑(絝襠也一曰衣襟漢書朱博傳)
(官屬皆褒衣大袑)䙼(見也)夭(倚表切屈也又夭矯也又短折也又獸雙為夭與蕭韻晧韻義並異)
殀(少沒也又害物也禮不殺胎不殀夭)䴠(獸名爾雅麋其子䴠又晧韻)芺(草名爾雅芶芺大如拇指)
(中空初生可食一曰芺薊味苦江東食以下氣)仸(&KR4237;弱謂之仸一曰仸僑不伸)鷕(矣擾切雌雉鳴)
(也詩有鷕雉鳴一作)溔(浩溔水無際也上林賦灝溔潢漾)䁘(美目一曰眇䁘視貌)䯚(脅骨也詩)
(大庖不盈傳射左髀達于右䯚為下殺一作)舀(抒臼也挹彼注此謂之舀)繚(里擾切纒也繞也禮)
(記玊藻再繚四寸東都賦脩袖繚繞而滿庭又曲垣曰繚垣又祭名周禮太祝辨九祭八曰繚祭又尉繚子書)
(名見漢書藝文志又縣名漢屬清河郡又蕭韻嘯韻)擾(如鷕切繁也亂也馴也順也安也周禮職方氏)
(其畜宜六擾又蕭韻)繞(纒也又姓又嘯韻)遶(圍繞也一作繞)㹛(牛馴伏又柔謹也又蕭韻)撓(屈也)
(與肴韻豪韻巧韻義並異)(獸名一作猱即䝉貴也爾雅䝉頌猱状注状如蜼而小紫黒色其獸健捕鼠)
獿(犬驚吠貌)
(按佩文韻十七篠八十字今據音韻闡微增謏繳䘨僥璬徼蔦窵䠷眺趒嬥膮芍眑葽宎窔偠騕䁏憭)
(䑠撩璙剿勦漅繰敽鱎&KR3820;憍糾絩狣洮諘蔈瞟膘顠犥藨鰾篎炤殀䴠芺䁘䯚㹛撓五十六字據廣韻)
(増䃤儌磽䃵菬䈃䙼仸舀獿十一字據集韻增朻鸄㠡仯妙鈔七字合一百五十四字自篠字至)
(字舊為二十九篠自小字至獿字舊為三十小)
十八巧(佩文韻作十八巧廣韻集韻三十一巧獨用今仍作十八巧)
巧(起絞切技也能也善也考工記材有美工有巧又射者工於命中曰巧孟子知譬則巧也又偽也又機巧)
(捷巧滛巧)絞(配巧切縊也繞也縛也左傳若其有罪絞縊以戮今五刑之一又刺急也論語直而無禮)
(則絞又國名見左傳又姓與肴韻效韻義並異)狡(狂也猾也獪也又健也疾也戾也又獸名見山海經)佼
(好也詩佼人僚兮又壮佼月令仲夏養壮佼又矯健貌淮南子草木不摇而燕雀佼之又佼佼堅强貌後漢劉)
(盆子傳卿所謂鐵中錚錚傭中佼佼又姓與肴韻義異)姣(美也眉也史記後有長姣美人與肴韻義異)
鉸(釘鉸也鏑敵也齊謂之鏃關西謂之釘鉸凡刀柄鞍首皆有釘鉸一曰交刄刀也今婦工縫人所用者俗)
(呼剪刀又以金飾器亦曰鉸赭白馬賦寳絞星纒又肴韻效韻)筊(竹索也史記搴長筊又簫名大簫謂之言)
(小簫謂之筊見爾雅又肴韻)攪(亂也撓也詩祗攪我心又心動也一作㩭)校(疾也考工記弓人引之則)
(縱釋之則不校與肴韻效韻義並異)膠(膠膠動撓貌荘子膠膠撓撓乎又效韻與肴韻義異)咬(聲也荘子)
(宎者咬者又肴韻)䉰(竹筍與肴韻義異)䕧(藕根也江東謂之䕧又肴韻)齩(倚卯切齧也一)
(作咬)䝤(里絞切西南夷名或作獠又篠韻晧韻與蕭韻義異)撓(女齩切擾也物繁則相雜撓也)
(左傳撓亂我同盟一曰捄也惟擾義與豪韻同餘與豪韻篠韻義並異)㺒(擾亂也猥也與肴韻義異)橈
(曲木也又效韻)飽(補巧切饜飫也食多也)怉(悖也)鮑(簿齩切漬魚也釋名鮑腐也埋藏奄)
(使腐臭也周語鮑魚不登俎豆又姓又同鞄考工記攻皮之工函鮑)骲(骨鏃箭不傷人又效韻屋韻覺韻)
鞄(柔革工也本作鮑考工記攻皮之工函鮑又效韻沃韻)卯(姥齩切十二支之一冒也二月萬物)
(冒地而出象開門之形故二月為天門也律厯志冒茆于卯又茂也晉樂志陽氣生而孳茂也又今應期㑹曰)
(卯又剛卯漢以正月卯日作佩以金玊為之面有銘見王莽傳一作戼)昴(西方之宿别名旄頭書日短星)
(昴傳白虎之中星)茆(草名鳧葵也詩薄采其茆江南人謂之菜或謂之水葵與豪韻義異)泖(水名)
(在華亭縣有圓泖大泖長泖共三泖江左人目水之渟涵不湍者為泖)媌(好貌河濟之間謂好而輕言者)
(為媌見方言又有韻)緢(旄絲也絲旋曰緢又肴韻)邪視爪(側絞切手足甲也)瑵(車葢)
(玊瑵漢書王莽傳金瑵羽葆師古讀曰爪謂葢弓頭為爪形又東京賦葩瑵曲莖蔡邕獨斷凡乘輿車皆羽葢)
(金華爪與瑵同)笊(笊籬竹器又效韻)抓(搔也又效韻)(菜名生水中)煼(楚爪切熬也火)
(乾也一作䰞&KR3399;炒)謅(弄言也一曰聲也或作訬)㑿(乍齩切小也栁宗元梓人傳傭㑿宇而處焉又)
(㑿㑿長貌)稍(史巧切漸也又效韻)搜(攪搜亂也與尤韻義異)橚(長木貌一作梢又屋韻)&KR1359;
(牛角開貌)髾(毛髪長也又肴韻效韻)嗃(喜巧切大呼也一作哮又藥韻與肴韻效韻義並異)
澩(奚齩切水聲江賦漰湱澩灂一作㶅與覺韻義異)㩭(擾也亂也王褒洞簫賦攪搜㩭捎)拗
(倚絞切手拉也折也尉繚子拗夫折矛與肴韻義異)狕(獸名)鴢(鳥名爾雅鴢頭鵁)(靴韈曲處為)
(亦作靿又效韻)窅(深目也又篠韻嘯韻)
(按佩文韻十八巧二十三字今據音韻闡微增校膠咬㺒橈骲鞄笊抓謅㑿稍搜橚嗃澩㩭鴢窅二十)
(字據廣韻增䉰䕧緢四字據集韻増怉聊&KR1359;髾四字合五十一字)
十九晧(佩文韻作十九晧廣韻集韻三十二晧獨用今仍作十九晧)
晧(戸老切日初出其光白也又與皓同漢有四皓又晧晧明也一作顥皜)曍(明也旰也曜也又太曍伏)
(羲氏少曍金天氏通作昊又作顥又姓)昊(爾雅夏為昊天疏元氣博大貌通作曍漢鄭崇傳曍天罔極亦)
(作顥相如封禪書肇自顥穹)浩(浩汗大水貌又浩浩廣大貌書浩浩滔天又浩然盛大流行之貌孟子浩)
(然之氣又姓一作澔)顥(大也白貌天邊氣楚辭天白顥顥通作晧亦作皜)鎬(鎬京武王所都詩侵鎬及)
(方又鎬鎬光顯貌景福殿賦故其華表則鎬鎬鑠鑠一作鄗)鄗(邑名春秋晉邑戰國屬趙左傳齊伐晉取)
(邢欒任鄗後漢光武即位於此改高邑又與鎬通後漢馮衍傳西顧鄷鄗又肴韻藥韻)滈(久雨也又水名)
(在鄠括地志滈水源出雍州長安縣西北滈池又地名羽獵賦經縈酆滈又水貌江賦滈汗六州之域惟水貌)
(義與覺韻同餘異)灝(灝溔水勢逺也又灝灝夷曠也法言商書灝灝又豆汁也禮用豆汁沐髪又釋氏以)
(灝浴身)夰(放也元包經泰夰入于囦傳曰夰入于淵元氣降也)鰝(魚名爾雅鰝大鰕)薃(草名爾雅)
(薃侯莎)唬(虎聲一作虓又豪韻)好(黒襖切善也美也又相善也詩永以為好又好㑹也周禮琬圭)
(以結好又人間好武夷君曲名見脞說又於中好端正好皆詞調名與號韻義異)杲(古襖切明也詩)
(杲杲出日又高也管子杲乎如登乎天)暠(明白貌漢書暠然白首)縞(鮮色也又練也素也書厥篚元)
(纎縞又號韻)菒(稗也又枯草也齊語及寒撃菜除田以待時耕)稾(禾莖為稾又文草曰稾史記屈原屬)
(草稾未定又稾城地名漢屬真定今縣)槀(槀本藥草荀子蘭茝槀本又通槁禮記止如槀木亦通長笛)
(賦持箭而莖立)(木也與豪韻義異)笴(弓材一作槀與旱韻哿韻義異)考(可襖切老也終)
(也又父為考易有子考无咎禮記死為考又考問也易中以自考也又考稽也書考制度于四岳又核實也書)
(三載考績又後世試士曰考校又成也左傳考仲子之宫又撃也詩弗鼓弗考又瑕釁淮南子夏后氏之璜不)
(能無考又姓一作攷)槁(枯槁一作槀漢房中歌枯槀復産)薧(乾魚周禮辨魚物為鱻薧一作槁)栲
(山樗也爾雅注似樗色小白生山中亦類漆又陸璣草木疏與下田樗無異葉差狹呉人以其葉為茗)拷
(掠也)燺(火乾一曰燥也一作熇)祰(禱也告祭也一作禞)倒(朶襖切仆也傾倒也顛倒也又絶倒)
(極笑也晉衛玠傳王澄每聞玠言輒嘆息絶倒又北魏崔瞻傳魏天保以後重吏事謂容止藴藉者為潦倒又)
(號韻)島(海中有山可依止曰島書島夷皮服一作隯西京賦長風激于别隯又作㠀)禱(請也求福也周)
(禮太祝作六辭五曰禱又號韻)擣(築也舂也手椎也禮擣珍取牛羊麋鹿麕之肉必脄一作搗)禂(禱性)
(馬祭也說文引詩既伯既禂通作禱)檮(斷木也又檮昧無知貌爾雅序不揆檮昧惟斷木義與豪韻同餘異)
討(妥襖切治也誅也訶也除也奉辭伐罪曰討又去也禮記君子之於禮也有順而討也又探究也後)
(漢王充傳討摘物情又招討使官名)套(長大也方言不受人籠絡曰不落套簡略時趨曰脫套又地名後唐)
(與梁人戰于胡蘆套又河套俗作套又號韻)槄(木名山楸也)道(朶老切所行道也又蹈也人所)
(蹈也爾雅一達謂之道路又直也理也衆妙皆道也易一隂一陽之謂道又順也書九河既道又國名左傳江)
(黄道柏又州名唐改營州為道州又周禮正義九州總為三道又唐分天下為十道又今監察御史及監司皆)
(曰道與號韻義異)稻(稌也有芒穀南方所食米水生而色白者爾雅翼稻有黏有不黏今人以黏為穤不)
(黏為秔又一種曰秈比秔小而猶不黏其種甚早今人號秈為早稻秔為晚稻又縣名屬瑯琊郡又姓)駣
(馬三嵗曰駣又篠韻號韻)䆃(擇也治粟也以粟為米曰䆃又一莖六穗曰䆃通作導漢少府有導官主擇米)
(又號韻)腦(弩老切頭髄也一作&KR1120;考工記工人角之本蹙于&KR1120;或作堖)惱(懊惱有所恨也一作)
(憹晉樂府有懊憹曲)碯(碼碯石似玊一作瑙)㺁(雌狢也一作)嬲(戲相擾也又篠韻)寳(補襖)
(切珍也貴也重也人所保也又瑞也符也道也禮記地不愛其寳又璽曰寳又錢文曰元寳通寳又姓古作珤)
(通作葆)保(安也周禮太宰以八統詔王馭萬民五曰庸保注庸保安有功者又守也又小城曰保又都邑)
(之城曰保又任也周禮大司徒令五家為比使之相保又佑也詩天保定爾又官名有太保少保謂保其身體)
(也禮入則有保又傭保史記欒布傳為酒家保又姓楚保申為文王傅見吕氏春秋)葆(草盛貌又羽葢西京)
(賦垂翟葆又藏也荘子此之謂葆光又旅葆野菽實可食通作褓史記成王少在襁褓之中又通堡史記侵盗)
(上郡堡塞)堡(堡障小城也唐書哥舒翰傳連拔城堡一作堢)褓(小兒衣也漢書李竒注小兒大藉也一作)
(堢或作緥)鴇(鴇鳥似鴈而大無後趾詩肅肅鴇羽埤雅鴇性羣居如鴈自然有行列故以相次也亦作)
(䳈䳰)䎂(矢羽也一曰羽五色)(馬名烏驄也古通作鴇詩叔于田乘乘鴇傳驪馬雜色曰鴇)
抱(簿老切懷也持也挾也又氣向日也漢書天文志抱珥&KR1734;蜺與肴韻義異)媢(姥老切夫妬婦也一)
(曰怒也又號韻)蓩(草名卷耳也又葆也又蓩蓩茂也魏武帝樂府乘雲駕龍鬱乎蓩蓩又蓩鄉地名見劉元)
(傳通作䓮)芼(用菜雜肉為羮也禮記芼羮又豪韻號韻)苺(草名馬苺也即覆盆草本草有蛇苺蠶苺烏蘞)
(苺又賄韻)早(子襖切晨也先也一作蚤)藻(水草也詩于以采藻又文藻東都賦鋪鴻藻又鳬藻喜悅)
(貌後漢杜詩傳士卒鳬藻注謂如鳬之依藻也又屋上覆橑謂之藻井又姓一作薻)棗(果名棘實謂之棗又)
(大者棗小者棘見埤雅又酸棗地名漢屬陳留郡又姓出潁川棘子成後改為棗)繰(博雅繰謂之縑一曰)
(紺色又豪韻篠韻)璪(玊色如小藻文書古文璪火黺米又雜采絲貫玊為冕飾禮記戴冕璪十有二旒一)
(作繅)繅(文采也周禮典瑞繅藉五采五就又弁師五采繅十有二就注合采絲為繩垂于延前後合十二所)
(謂邃延也與豪韻義異)&KR2275;(蝨屬跳而齧人一作蚤或作䖣䗢)澡(澡洗也東觀漢記以手飲水澡頰又)
(借作脩潔義禮記儒有澡身而浴徳又澡澤澤名見穆天子傳與豪韻義異)璅(石似玊者)䲃(魚名山海)
(經泰澤中多䲃魚其状如鯉而雞足)&KR2072;(車飾有華藻也周禮巾車薻車蔽注薻當為&KR2072;杜子春曰&KR2072;讀華藻)
(之藻鄭康成曰薻水草蒼色以蒼土堊車以蒼繪為蔽也又豪韻)草(此襖切百卉也又草創也易天)
(造草昧言天造萬物于創造之始又文藁曰草漢書淮南王傳常召相如等視草又書體有章草草書並漢時)
(始作又草草憂也詩勞人草草又苟簡亦曰草草又草具惡食也本作艸亦作屮)懆(愁不安貌詩念子懆)
(懆一作慅又豪韻)騲(牝畜之通稱)皁(字老切皁隷也左傳士臣皁皁臣輿輿臣隷又馬櫪也周)
(禮校人三乘為皁皁一趣馬史記鄒陽傳牛馬同皁又黒色也博雅緇謂之皁又實未堅曰皁詩既方既皁又)
(鳥名鸛雀一名皁裠見陸璣毛詩鳥獸疏通作皂)造(建也作也為也易大人造也又始也書造攻自鳴條)
(又上造秦官名與號韻義異)艁(古造字詩造舟為梁又艁首謂之浮梁見方言)草(斗櫟實也)梍(木名)
(莢實者)嫂(思襖切凡妻也别作㛐)掃(弃也拚除也詩灑掃庭内又閙掃髻名本作埽通作騷史)
(記李斯傳猶竈上騷除黥布傳大王宜騷淮南之兵又號韻)燥(乾也易火就燥又號韻)(草也爾雅)
(蔜&KR1562;一作䕅)糔(汁也溲也一作滫禮記為稻粉糔溲之以為酏又有韻)襖(五考切袍屬縕絮為)
(之在内曰襖在外曰袍)媼(女老之稱漢書髙帝紀髙祖常從王媪武負貫酒又母之别稱戰國䇿觸讋說)
(太后曰媼之愛燕后賢于長安君又地神曰媼見漢郊祀歌)䴠(麋子也魯語獸長麛䴠又篠韻)蝹(蟲名)
(如猿常地下食人腦述異記秦繆公時陳倉人掘地得物若羊非羊若豬非豬二童子曰此名蝹以松柏穿其)
(首則死與真韻文韻軫韻義並異)夭(未壮也禮記不殺胎不殀夭注未生曰胎方生曰夭與蕭韻篠韻義)
(並異)芺(草也味苦江南人食以下氣又篠韻)燠(甚熱也又號韻屋韻與遇韻義異)懊(恨也一作㤇與)
(號韻屋韻義並異)镺(髪長也)老(魯腦切七十曰老又尊稱也又禮記天子之老注老謂上公又)
(大夫家臣稱老又禮記三老在學左傳三老凍餒注謂上夀中夀下夀也又致仕曰老左傳桓公立乃老又宰)
(相曰堂老又姓)潦(雨水大貌又霪雨為潦又行潦路上流水也詩泂酌彼行潦又豪韻號韻)䝤(西南夷名)
(又巧韻嘯韻與蕭韻義異)䕩(乾梅之屬周禮籩人饋食之籩其實棗栗桃乾䕩榛實又後漢長沙王始煮草)
(為䕩)橑(椽也又簷前木又欄也楚辭桂棟兮蘭橑又葢骨通作轑)轑(車軸也一曰輻也又葢弓也考工記)
(輪人注弓葢橑也橑與轑通又椽也漢書張敞傳得之殿屋重轑中注重轑今之廊舎一邊虚為兩厦者也又)
(蕭韻)恅(愺恅心亂也)栳(栲栳栁器元史儀衛志玊輅用栲栳輪言其形曲也亦作䇭)澇(水名出扶)
(風鄠縣北入渭又灘名水經注漢水又東謂之澇灘又大波也海賦飛澇相磢一作潦上林賦酆鄗潦潏又豪)
(韻號韻)簝(受肉籠周禮牛人與其盆簝以待事)蓼(樛蓼搜索也東京賦樛蓼浶浪與篠韻屋韻義並異)
(無人寂静貌)(㾸疥疾)
(按佩文韻十九晧七十六字今據音韻闡微增鰝薃槀笴栲燺禂檮槄㺁䎂䲃&KR2072;懊镺簝蓼十九字)
(據廣韻増祰芼騲草梍六字據集韻増唬嬲苺糔五字合一百六字)
欽定音韻述微卷十四
