欽定音韻述微卷三十
入聲
十四緝(佩文韻作十四緝廣韻集韻二十六緝獨用今仍作十四緝)
緝(切揖切績也又續也詩授几有緝御又安也集也又緝緝口舌聲詩緝緝翩翩)葺(修補也又茨也苫也)
(左傳繕完葺牆注謂草覆牆也又累也左思呉都賦葺鱗鏤甲)潗(泉出也一曰水瀵又湁潗水微轉細湧貌)
(司馬相如上林賦湁潗鼎沸又潗潗雨聲)緁(緶衣也漢書緁以偏諸注謂以偏諸緶著之也亦作䌌又葉)
(韻)諿(和也辯也)集(截熠切鳥栖木上也又㑹也就也叹聚也成也安也同也衆也又雜也又左傳)
(險其走集注邊境之累壁也又文集文所聚也體始東漢以後詳隋書又州名又姓又村集聚落也設文作雧)
輯(合材為車咸相得謂之輯又和睦也又吐辭和好也詩辭之輯矣又顔色和柔也詩輯柔爾顔又斂也書)
(輯五端又聚集也漢郊祀歌輯萬國又與集同見漢書藝文志注又同揖晉語君輯大夫就車)楫(舟櫂也又)
(林木貌吕覽氣若山之楫又節揖切通作檝又通作輯漢書統揖羣后)㠎(太白山名一曰負秦山又崨㠎)
(山貌)霫(屑揖切雴霫大雨又霫霫雨貌又奚霫東北夷名又白霫唐時北狄國或作雭)鈒(鈒也㦸也)
(或作闟史記持矛而操闟㦸者旁車而趨又小鋒又合韻)靸(小兒履也釋名靸韋履深頭者之名亦作鞈靸)
(又合韻)卌(插糞把也又數名為四十字)習(邪集切鳥數飛也禮記鷹乃學習又修為也易不習)
(旡不利注不假修為而功自成又重也易習固又因也書一習吉又慣也又近習謂親近者又習習風和舒也)
(又翕習吸習皆風貌又姓)襲(重衣也見禮記又衣單複具曰一襲又衣上下皆具亦曰一襲又服也上林賦)
(襲朝服又合也書襲于休祥又因也禮記卜筮不相襲又重也左傳卜不襲吉又入也見晉語大國道小國襲)
(注又受也左傳故襲天禄子孫受之又行師掩其不備也又雜襲猶雜沓見漢書蒯通傳又姓)隰(下濕地又)
(新發田也見詩徂隰徂畛箋又地名見左傳王與鄭人隰郕注又陘隰楚地又州名又姓)槢(堅木也又刑械)
(也荘子桁楊椄槢又楔也何晏景福殿賦槢似瓊瑛)褶(袴褶騎服晉輿服志公弩隊黒袴褶與葉韻義異)
慴(恐懼也又葉韻)鰼(鰌也又魚名見山海經嚻水條)(簷覆船具或作䒁)急(基揖切褊也疾)
(也又廹也又窘也禮記國無六年之畜曰急又請給告休假也晉令急假者一月五急一作㤂)汲(引也引水)
(於井也又汲汲不休息貌漢書不汲汲於富貴又縣名故汲郡治又姓)級(絲次第也又階級禮記拾級聚)
(足又貴賤之等史記秦時以斬級論功拜爵)伋(伋伋虛詐貌)給(供也備也左傳敢不供給又足也漢)
(書禮樂志曰不暇給又口給敏言也又荀子齊給如嚮注應事而至謂之給又姓)芨(芨堇草也一名烏頭)
(又忌熠切白芨草名仇薋也本名連及草或作白及或作白給又紙芨皮可為紙見靈運山居賦注亦作苙)
(鋤屬)跲(躓也又洽韻)泣(欲揖切無聲出涕曰泣哭之細者也又猋泣疾貌又血凝不消也素)
(問寒氣容於背俞之脈則血脈泣)湆(幽濕也從日與從月者義别)湇(羮汁也禮記凡有湇者不以齊)
(通作䏠博雅謂之䏠)及(忌熠切逮也至也又連累也左傳長惡不悛徒自及也又我所欲曰及春)
(秋及邾儀父盟于蔑又兼與之辭左傳與謀曰及又後漢書黨錮傳有八及言能導人追宗也又曰及木槿别)
(名)笈(負書箱也又葉韻洽韻)岌(逆及切山髙貌爾雅小山岌大山峘注岌髙過也又岌岌危也)
(亦作岋)圾(危也荘子殆哉圾乎天下或作圾揚雄校獵賦天動地圾注動貌通作岌)縶(知揖切絆)
(馬足也詩縶之維之疏在腹曰鞅在後曰絆縶之謂絆又拘軌也左傳南冠而縶者誰也又連也通作馽)
㙷(敕揖切下人也又益也一曰累土與葉韻義異)蟄(轍熠切藏也静也易龍蛇之蟄又左傳啓蟄而)
(郊又蟄蟄和集也)譶(譅譶言不止也又衆言語喧雜也又疾言也嵇康琴賦紛㒊譶以流漫通作沓沓誻)
俋(勇壮貌又荘子俋俋乎耕而不顧)㵫(尼熠切潗㵫水文貌一曰沸聲)灄(澀灄雨露貌又浮㭖)
(之屬見春秋繁露小者可以為舟輿浮灄注與葉韻義異)揖(節揖切聚也詩螽斯羽揖揖兮又截熠切)
(成也又通輯合也史記始皇紀傳心揖志與倚急切義異)戢(札攝切藏聚也又斂也詩戢其左翼又止)
(也左傳弗戢将自焚也又戢戢多貌又姓)湒(和也詩其角濈濈又水行出也張衡南都賦流湍投濈又疾貌)
(曹植七啓濈然鳬沒)&KR2034;(角多貌又角堅貌通作濈亦作戢)蕺(菜名又山名在㑹穡越王採蕺於此)霵
(暴雨貌又衆聲疾貌王褒洞簫賦霅霵曄踕通作)執(浙揖切操也持也攝也守也又處也禮記師乙)
(曰吾子自執焉又塞也左傳願以間執䜛慝之口又禮記執友謂父同志者也又唐以後稱柄政者為宰執又)
(捕罪人也孟子曰執之而已又服也漢書陳咸傳豪强執服又待也荀子貌執之士注謂以禮貌接待也)汁
(液也漓也又啜汁史記魏世家欲啜汁者衆注喻冀功勲者衆也又雨雪雜下曰汁禮記天時雨汁)濕
(蚩揖切濕濕牛呞動耳貌詩其耳濕濕又設揖切幽濕也通作溼與合韻義異)卙(卙卙盛也汝南名蠶盛曰)
(卙又㑹聚也)歰(煞揖切不滑也難轉也又口吃也楚語謂之歰見方言又六書故水涸行艱謂之歰)
(味苦歰亦謂之歰或作澀)十(時熠切數之具也易數生於一成於十通作什)什(古者師行二五為什)
(史記五帝紀注什物謂常用者其數非一故曰什又篇什詩雅頌以十篇為一什)拾(掇也收也斂也又拾)
(遺官名又射韝也詩决拾既佽又捃拾摭人之過也又不知而問曰拾沒俗轉為什麽今官文書借為十字與)
(葉韻義異)吸(希揖切納息也又引也又芔吸林木鼔動之聲又吸吸雲貌又俗謂飲曰吸或作噏木華)
(海賦嘘噏百川)翕(起也又合也書翕受敷施又斂也聚也易其静也翕又引也詩載翕其舌又爾雅翕翕訿)
(訿莫供職也又火熾也又動也盛也)歙(縮鼻也又斂氣也又司馬相如上林賦瀏莅卉歙注風吹衆木之聲)
(又同翕漢書郡中歙然葉韻歛氣義與此同餘異)潝(水疾聲又水流貌又附和也詩潝潝訿訿或作㴔)
脅(脅肩竦體也與洽韻義異又葉韻)扱(拜手至地也儀禮士昏禮婦拜扱地又斂取也禮記以算自鄉)
(而扱之又引也又洽韻)邑(衣吸切都邑也釋名人聚㑹之稱史記舜所居二年成邑又周禮四井為)
(邑又公邑作邑見周官載師注又王畿亦稱邑詩啇邑翼翼又侯國亦稱邑書用附我大邑周又於邑氣逆結)
(不下也又同悒史記安能邑邑待數十百年又菸邑傷壊也九辯葉菸邑而無色又林邑國名又邑由複姓)
悒(不安也又憂也)浥(溼也又清潤也詩浥浥行露又葉韻與洽韻義異)挹(酌也又抒也又通揖荀子)
(湯武之誅桀紂拱挹指麾)裛(香襲衣也又纒也班固西都賦裛以藻繡與葉韻義異)唈(嗚唈短氣又合)
(韻)揖(倚急切拱手上下左右之以相禮也詳儀禮賓厭介注及周禮司儀注又長揖手自上而極下)
(也見漢書又進也禮記進則揖之又卿大夫士為三揖左傳三揖在下與節揖切義異)煜(移立切火)
(貌又煜煜盛貌東都賦管絃煜煜又屋韻)霅(雨聲又合韻與葉韻洽韻義異)熠(異立切光盛也又熠)
(熠螢火也)孴(聚貌又戢孴衆多貌魯靈光殿賦芝栭攢羅以戢孴)立(離熠切住也身所止也又成也)
(禮記冠義而後禮義立又堅也易君子以獨立不懼又樹也又建也又存立也論語己欲立而立人又速意史)
(記錐處囊中其末立見又直起也又車名見後漢書輿服志又姓)粒(米顆也小爾雅生曰榖謂之粒又糂)
(也書烝民乃粒傳米食曰粒通作立詩立我烝民)笠(簦笠以竹謂之有柄為簦無柄為粒詩何簑何笠傳)
(笠所以禦暑又兵車無盖執笠以禦寒暑曰粒榖見左傳注又笠澤地名左傳越子伐呉吴子禦之笠澤)苙
(畜欄也圂也又藥草名白芷也亦作芨)岦(山貌)颯(大風又合韻)入(日立切内也又進也禮記)
(事君者量而後入又納也史記河渠書令少府以為稍入又得也又沒也又春秋傳造其國都曰入注謂勝其)
(國邑不有其地也)廿(二十併也今為二十字顔之推稽聖賦中山何夥有子百廿)
(按佩文韻十四緝五十九字今㨿康熙字典併馽子入繫字又據音韻闡微増緁楫靸慴鰼芨湆湇圾)
(譶俋灄卙脅扱煜霅颯共十九字據廣韻増諿卌二字據集韻増㠎跲三字合八十三字)
十五合(佩文韻作十五合廣韻集韻二十七合二十八盍同用今仍作十五合)
合(曷閤切同也易保合太和又配也詩天作之合又㑹也禮記不能五十里者不合於天子又聚也又答也)
(左傳既合而來奔又閉也又六合天地四方也又薌合黍也又州名秦為巴郡後魏置又參合代地又鉅合漢)
(侯國名又重合縣名屬渤海郡又子合西域國名又合子盛物器名又魚合軍符見宋史兵志又夜合木名即)
(合歡又百合蔬名又姓又勘合今兵部給奉差官人符騐又通作闔)匌(匝也又匌匌重疊也又蓊匌氣蓊鬱)
(也又葛合切)盒(盤屬又盤覆也俗作器名)頜(頤旁也方言秦晉謂之頜一云耳下骨揚雄長楊賦稽顙)
(樹頜又姓通作頜又感韻)姶(阿闔切美好貌又女名又姓)唈(嗚唈短氣又緝韻)鞥(轡鞥也一)
(曰龍頭繞者又皮裹角也)閤(葛合切門旁戸又内中小門也爾雅小閨謂之閤唐制天子御便殿見羣)
(臣謂之入閤又門下省以黄塗門謂之黄閤其長官曰閤老與藥韻庋閣之閣義異)合(集也又名兩龠為)
(合十合為升)韐(韎韐韋蔽膝兵事之服又大帶儀禮設韐帶注韐帶韎韐緇布不言韎緇者省文或作帢)
(又洽韻)鴿(鳩屬周禮六禽之一陸佃曰鴿性喜合又名勃鴿又蒲鴿&KR1000;名杜甫詩傾筐蒲鴿青)蛤(蜃屬)
(大曰蜃小曰鴿見本草又魁蛤一名復累老服翼所化又靈蛤仙藥見酉陽雜俎又山蛤在山石中藏蟄又瑕)
(蛤獸名見司馬相如上林賦)鞈(橐也所以防捍又堅貌荀子鞈如金石又鞈革重革當心著之所以禦兵)
(見管子注或作䩡)儑(鄂合切傝儑不著事也一曰無儀檢又與累同義荀子窮則棄而儑注優也)
答(徳塔切䌫舟竹索竹䇱也又然也又當也報也合也禮記上答之不敢以疑注答之謂應用其言又)
(厚重貌見漢書貨殖傳答布皮革注又器名史記貨殖傳藥麴鹽豉千答又法苑珠林妄戒有五神四名直答)
(又必思答藥名出回回田地又百答水名見水經注又答禄複姓通作荅古作畣)荅(小菽也又當也書奉)
(荅天命又渠答鐡蒺藜也又拉荅不敏也見晉書王忱傳又鮓荅生走獸諸畜肝膽中非骨非石見本草通作)
(答)搭(撃也又附也挂也白居易詩熏籠亂搭舊衣裳又摸也又冒也摹也)嗒(嗒然忘懐也又解體貌荘)
(子嗒然若䘮其偶又䑛也)褡(横褡小被也又衣敝也)塔(他荅切物墮聲又累土也又西域浮屠也)
(梵言窣堵波又佛堂見魏書釋老志又山名文塔山在衢州開化縣八塔山在遼東寜逺縣又姓又他答切)
踏(踐也足著地也又惰臘切)漯(水名出東郡武陽縣又漯隂縣名漢為侯國又滀漯水欑聚貌)按說文
(本作濕或省作漯後以濕為乾溼之溼而漯又轉為漯字)嚃(大歠也禮記無嚃羮)搨(手打也又冒也摹也)
(唐書百官志宏文館有搨書手筆匠三人今用紙墨摹古碑帖曰搨又搨地錢見唐書食貨志通作㩉㧺)鞳
(鏜鞳鐘鼓聲一曰兵器通作䶀鞈)䵬黒也又猥茸貌(按顔字家訓字當從重旁不應從黒)鞜(革履)
(揚雄長楊賦革鞜不穿通作鞈)沓(隋拉切語多貌又水沸溢也又重也詩噂沓背憎又合也揚雄羽獵)
(賦天與地沓又冒也貪也唐書王琳傳酋領沓墨又弛緩急意孟子泄泄猶沓沓也又水名遼東有沓水又縣)
(名又他荅切行撃鼓也又姓又沓盧複姓)遝(雜遝也又䢔遝行相及也又合遝盛多貌見文選注又馺遝文)
(辭北奮也見陸機文賦)&KR2341;(馺&KR2341;馬行疾也)誻(妄語也又言相惡也又誻誻多言也又譐誻詩作噂沓)
涾(水沸溢也)(榙果名似李)&KR2776;(東魯呼蘆菔為菈&KR2776;子見方言)納(儺拉切絲濕納納也又入)
(也又弭也又收餘也又致也又受也又徴也見禮記納幣一束注又艾納兠納皆香名又鳥納山名在嵩盟州)
(又姓通作内職内周官名又隊韻)衲(補綴也又僧衣又百衲琴名)軜(驂馬内轡繋於軾前者詩鋈以)
(觼軜)妠(娶也又姶妠聚物也又小兒肥貌韓愈詩巴豔收婠妠)蒳(香草左思呉都賦草則藿蒳豆蔻又)
(山檳榔一名蒳子見齊民要術又艾蒳亦香名亦作納)匝(子荅切周也徧也通作帀迊)噆(嗛也)
(銜也脣齒也荘子蚊蛇噆膚則通昔不寐矣)雜(字納切五采相合也周禮考工記雜五色又糅也又)
(餙也見禮記王藻雜帶注又同也集也易繋辭雜物撰徳又碎也易繋辭其稱名也雜而不越又側也又最也)
(又匝也又穿也又雜懸鳥名即爰居通作襍)颯(思荅切翔風也又颯颯風聲又衰颯也杜甫詩白首)
(颯凄其又颯沓衆盛貌通作䬃又緝韻)靸(小兒履又緝韻)趿(進足有所擷取也又趿趿行也)鈒(鋋也)
(又細鏃金銀為文曰鈒鏤一曰㦸也又緝韻)馺(馬行相及也又馳也又馬行貌揚雄甘泉賦輕先疾雷而)
(馺遺風又馺娑漢殿名)&KR2497;(三十并也今作卅為三十字)霅(霅霅雨聲或作霎又緝韻與葉韻洽韻義)
(異)欱(呵荅切大歠也又翕也班固東都賦欱野歕山又斂受之意又合也)拉(羅納切摧也折)
(也史記齊世家襄公使彭生拉殺魯桓公又風聲揚雄校獵賦猋拉雷厲又招也俗言邀人同行曰拉或作搚)
(拹㩉摺)磕(克盍切石聲又兩石相撃聲又泰韻)榼(酒器也左傳行人執榼承飲又貯水器淮南子)
(霤水足以溢壺榼又榼藤見本草)溘(奄忽也江淹恨賦朝露溘至又至也又依也又船著沙也或作)
瞌(欲睡貌正字通人勞倦合眼坐睡曰瞌睡貫休詩瞌睡山童欲成夢)嶫(莪盍切㠎嶫山髙貌通作)
(礏又磼礏破物聲又洽韻)業(業業危也此義與洽韻同餘異又葉韻)榻(他臘切牀狹而長者謂之)
(榻釋名言鵪榻然近地也又布名史記貨殖傳榻布皮革千石)闒(樓上戸也一曰門樓上屋司馬法鼙聲不)
(過闒一曰閭閈里也又海外國名見山海經又闒茸駑鈍也又猥賤也)塌(地低下也又王盤農書初耕曰)
(塌又墮也陳琳討曹操檄乗頭塌翼又塌頓鮮卑名見魏志又同文備考塌牀近地而安從近地之意又作)
遢(邋遢行貌一曰穏行貌一曰不謹事也)鰈(比目魚也通作鰨又葉韻)蹹(惰臘切踐也覆也左)
(傳前茅慮無注前有斥侯蹹伏疏慮有伏兵使蹹行之通作蹋又蹋鞠兵戲所以練武士知有材也)盍
(何臘切覆也又合也易朋盍簪又何不也左傳盍請濟師於王又姓或作蓋詩蓋云歸處)嗑(嗑嗑多言也又)
(噬嗑卦名易序卦傳嗑者合也或作)闔(門扇也爾雅闔謂之扉疏闔扇也左傳以枚數闔又閉也易闔)
(戸謂之坤又苫也周禮圉師茨墻則剪闔又閶闔天門淮南子注始升天子門也又閶闔風居西方見史記律)
(書又語助辭荘子闔嘗舍之又闔蘇西域國名在康居北一千里)蓋(苫也青齊人謂蒲席曰蒲蓋又齊邑)
(名屬泰山郡又姓又通盍禮記子蓋言子之志於公乎又歌盍切惟苫義與泰韻同餘異)臘(羅蹋切冬)
(至後三戌祭百神之祭名禮記孟冬臘先祖五祀注周禮所謂蜡祭也又索也又刃也周禮考工記桃氏為劒)
(臘廣二寸有半寸又沙臘西域語言和也又荅臘鼓名本外蕃樂又真臘南蠻國名又葉韻)蠟(蜜滓也博)
(雅蜂必取水注之蠟房而後成蜜故謂之蠟又本草蠟樹四時不凋其蟲食汁吐涎取渣煉化白蠟又蜜蠟生)
(蜜中又水臘樹名可放蟲産蠟又蠟梅花名又桑扈一名蠟觜)鑞(錫也爾雅釋器錫謂之鈏注白鑞也通作)
(按佩文韻十五合五十一字今據音韻闡微増匌盒頜鞥鞈儑妠霅瞌嶫塌遢鰈十三字據廣韻増褡)
(蒳鑞四字據集韻増&KR2776;業二字合七十字自合字至拉字舊為二十七合自磕字至鑞字舊為二十八盍)
十六葉(佩文韻作十六葉廣韻二十九葉三十帖同用集韻二十九葉三十帖三十一)
(葉同用今仍作十六葉)
葉(逸捷切草木之葉又世也詩昔在中葉又聚也見博雅又書冊唐人藏書皆作卷軸後有葉子似今)
(䇿子又葉子博戲具又呉人謂桑曰葉又姓又木葉山在薊州塞外又碎葉焉耆城名又栁葉鞍名與式)
(摺切義異)鍱(鏶也齊謂之鍱又銅鐡椎鍊成片者曰鍱)楪(牒也又楪榆縣名在雲中又迪葉切牀簣)
(也又楪子器名又息帖切椄楪小楔也)揲(閲持也史記揲荒爪幕又揲蓍又摺揲又屑韻合韻洽韻)
僷(輕麗貌又奕僷美容也方言自關而西宋衛謂之僷又攝僷不舒展貌楚辭衣攝僷以儲與兮)
浥(於及切集韻韻㑹乙及切正韻乙入切說文濕也又漬潤也詩召南厭浥行露又緝韻)饁(逸獵切田)
(食也又周禮小宗伯致禽饁獸于郊注聚所獲禽因以祭四方之神于郊也)皣(草木白華也又光華盛也)
笈(極葉切負書箱也又緝韻合韻洽韻)衱(衣裾也又交領也見禮記注)輒(陟攝切車相輢)
(也又専也又忽然也又每事即然也又衛人謂兩足不相過曰輒見榖梁傳又姓俗作輙)鮿(青衣魚别名婢)
(鮿又鹽清魚也漢書鮿鮑千鈞)(拈也)鍤(敕攝切綴衣鍼也又鍫也史記舉鍤如雲通作臿又洽韻)
㤴(心動貌又偛㤴黠貌又怪也)䐑(直葉切薄切肉也又縷切也齊民要術有大䐑法苞䐑法通作)
(聶或作&KR3060;)㙷(下人也又益也累土也又田實也齊民要術秋田㙷實又插㙷相重叠貌見左思呉都賦又緝)
(韻)聶(匿葉切附耳私小語也史記乃效兒女呫聶耳語又攝也荘子瞻明聞之聶許注聶許許與也)
(攝而保之無所施與也又聶北邢地名又聶耳國名見山海經又姓又直葉切薄切肉也禮記聶而切之為膾)
(又職攝切爾雅守宫槐葉盡聶宵炕又石葉切與欇同蔓木也)籋(鉗也又小箱也又躡也漢天馬歌籋浮雲)
躡(蹈也登也又履也又急也史記躡足行伍之間)鑷(鑷子鑷取之器又魚名頭如鑷子見臨海水土記通)
(作鑈銸)&KR3065;(㪑&KR3065;相及也)䌜(縫也䌜續縫也又以繩繋縳也)(小煗也通作㸎)接(即攝)
(切交也合也㑹也又持也受也承也又連續也又近也儀禮賓立接西塾又捷速也禮記接祭而已矣又反接)
(謂反縳兩手也又姓又疾葉切勝也禮記國君世子生接以太牢注謂食其母使補虚强氣也)楫(行舟具櫂)
(也又林木貌吕覽氣若山之楫或作檝)婕(美好貌又婕妤漢婦官名通作倢又疾葉切)椄(續木也又)
(疾葉切械也又梁柱也)菨(莕菨水草一名菨餘)睫(目旁毛也又式摺切目動貌通作䀹)啑(啑啛多言)
(也)妾(七接切接也不聘曰妾又雨師妾國名見山海經)淁(水名)緁(緶衣也又縫也或作&KR5330;䌌)
(又緝韻)鯜(魚名出樂浪潘國即妾魚也)踥(踥踥往來貌)穕(土穕農具)捷(疾葉切行軍有)
(獲也又克也報勝也又亟也疾也詩征夫捷捷疏捷捷敏疾貌又相接續也又數名小爾雅二十四銖曰兩兩)
(有半曰捷又姓又七接切捷捷口舌聲)倢(斜出貌又方言宋楚之間利便為倢又倢伃漢婦官名通作婕)
踕(足疾也)&KR3847;(䃳&KR3847;山連續貌)䌖(合也又蠻夷貨名見左思呉都賦注)摺(職攝切敗也折疊也)
(又今奏事直達不由内閣通政司者曰摺子)讋(恐懼失常也又喪氣貌漢書諸捋讋服又言不止也又忌)
(也淮南子故因其資以讋之通作慹)懾(心服也又怖也又恐懼也或作㒤禮記則志不㒤)慴(懼也怯也)
(史記一府中皆慴伏又緝韻)讘(多言也又狐讘漢縣名屬河東郡又詀讘細語也)襵(衣襞積也又領)
(端也)霅(霅霅震電貌又緝韻與合韻洽韻義異)謵(尺攝切言不正也又小語也與緝韻義異)
萐(師牐切萐蒲瑞草王者孝徳至則生於厨又洽韻)箑(扇也方言自關以東謂之箑此義與洽韻同餘)
(異)霎(霎雨聲又小雨也又洽韻)歃(盟歃血也又冾韻)攝(式摺切引持也左傳請攝飲馬)
(又收斂也詩攝以威儀又結也荘子攝緘縢又整飭也儀禮再醮攝酒又總也兼也代也又假貸也禮記冉予)
(攝束帛乘馬又追捕也又讋服也漢書攝讋者弗取又寧謐也漢書天下攝然人安其生又龜名見爾雅)欇
(木名爾雅一以為楓一以為虎櫐又風動木揺貌)灄(水名在西陽與緝韻義異)葉(縣名屬南陽亦姓與)
(逸捷切義異)韘(射决也又䪓韘帶具通作弽)歙(縮鼻斂氣也又翕合也漢書郡中歙然又芔歙林木)
(鼔動之聲見司馬相如上林賦又歙赩赤色盛貌又縣名屬徽州府又緝韻)涉(石葉切經也厯也又)
(徒行渡水也又大涉水名又縣名屬彰徳府又姓)拾(躡足升也禮記拾級聚足與緝韻義異)魘
(乙接切厭魅一云惡夢又琰韻)厭(笮也又壓也又鎮伏也左傳将以厭衆又順從貌荀子天下厭然猶一也)
(又禳也當也史記東遊以厭之又合也周禮王后厭翟注次其羽使相廹也又捐也左傳及晉處父盟以厭之)
(又儀禮注推手曰揖引手曰厭又厭次地名通作壓又洽韻與鹽韻豔韻義並異)靨(面輔也靨輔在頰前)
(則好又靨靨星貌)擪(以指按也又持也通作擫又洽韻)獵(力葉切取獸也四時之田總名為獵)
(又震也呉語與其衆庶以犯獵呉國之師徒又緁獵相差次貌又狎獵重接貌又獵獵風聲又龜名見爾雅又)
(山名洛水所出見淮南子又軨獵車名見漢書或作獦)躐(踐也又越次而登也又持也後漢書躐纓整襟)
(或作轕)擸(持也儀禮尚擸坐啐醴或作擖)獦(戎姓又月韻洽韻與曷韻義異)(長鬚也左傳使長鬛)
(者相又馬領毛也又剛鬛豕也又帚端見儀禮又凡魚龍頷旁小鬐皆曰鬛)(渒水聲)䉭(編竹為之)
(又竹名)臘(劒兩刃也鄭康成讀)(日欲入也)頰(吉愜切面旁輔也又地名夾谷公羊傳作頰谷)
(又赤頰鶴别名批頰鵖鴔别名)莢(草實博雅豆角謂之莢又蓂莢瑞草名又莢迷木名又榆莢錢名又姓)
挾(持也掖也又輔也又藏也漢除挾書律又護也孟子不挾長又㑹也晉語遇兆挾以銜骨齒牙為猾又方)
(言南楚謂衣醜器弊為挾斯又即帖切達也詩使不挾四方又匝也周禮挾曰而斂之)鋏(金鐵夾持冶器)
(者又劒屬有長鋏短鋏又劒把也)梜(檢柙也又箸也見禮記通作筴又洽韻)蛺(蛺蝶也)夾(持也)
(又傍也把也夾弓見周禮夏官注又劒名商孔甲所鑄見刀劒録惟持義與洽韻同餘異)愜(乞燮切快)
(也志滿也亦作㥦)篋(箱屬儀禮隋方曰篋又藏也又山名水經注髙城東北有篋山)跕(惕愜切曳)
(履行又的帖切落也後漢書仰視飛鳶跕跕墮水中一曰徐行也)帖(帛書署也又劵帖也又通俗文題賦)
(曰帖又唐制試士曰試帖又宰相判字有堂案處分百司曰堂帖見國史補又服也又妥帖安定也又牀前帷)
(也見劉熙釋名又南唐始以法書石刻為帖)怗(服也安静也)貼(以物為質也又禆也又依附也又黏)
(置也又&KR1234;貼謂舒爽也)屧(履中薦也又屐也姑蘇圗經呉王宫中有響屧廊通作屟䕈)牒(廸葉)
(切札也書板曰牒又小簡也又譜也又疊布也見後漢書皆服文組綵牒注又方言牀上板衛之北郊趙魏之)
(間謂之牒又姓又官府移文謂之牒又訟辭亦曰牒通作諜)諜(伺也左傳羅人使伯嘉諜之今謂之細作)
(又譜也史記余讀諜記又諜諜多言也又惕愜切安也又息帖切言相次也)喋(多言也又血流貌與洽韻)
(義異)惵(思懼貌又惵惵危懼也又静也通作怗)疊(重累也又震懼也又白疊南蠻布名又州名)堞
(城上女牆也)蹀(踥蹀行貌又履也又蹈也列子蹀足疾言又躡蹀小步貌)艓(小舟也)褶(襲衣也又)
(袷也禮記帛為褶又緝韻)褋(襌衣也方言江淮南楚之間謂之褋亦作&KR3396;)蝶(蛺蝶也烏足葉所化北齊)
(魏收輕薄人號為驚蛺蝶通作蜨又洽韻)䴑(鳥名)㲲(細毛布也有白㲲霞㲲之分又織成衣也通作疊南)
(史髙昌有草實如繭繭中絲如細纑名白疊子國人取織為布)鰈(比目魚也江東又呼為王餘魚又合韻)
捻(搦葉切揑也按也又一捻紅牡丹别名又屑韻)錜(小釵也一曰小頭釘)苶(疲貌又忘也又屑韻)
敜(塞也書敜乃穽又屑韻)䭃(餅也)浹(即帖切徹也洽也又周浹周匝也通作挾)燮(息帖)
(切和也又火熟也又姓)躞(踝躞行貌又嗜進連步之貌又軸心也隋唐藏書皆金題玉躞)協(檄葉)
(切衆人同和也又服也又合也)勰(同思之和也)俠(傍附也又任俠以權力俠輔人也又姓通作挾夾又)
(洽韻)(吉業切䌜補縫也)劫(强取也勢脅也又劫劫猶汲汲也又浩刼宫殿大階級也又洽韻)
蜐(石蜐蟲名足如龜或作&KR0917;又洽韻)怯(乞業切畏也又見敵恐脅也又懦弱也又洽韻)呿(口開)
(貌又卧息也又魚韻)業(逆怯切大板也所以飾懸鐘鼓又緒也事也大也始也又業業危也書兢兢業)
(業又壮也詩四牡業業又凡所攻治者曰業事物已為而未成者亦曰業又已然曰業又執藝也又建業地名)
(又姓又洽韻惟危義與合韻同餘異)鄴(魏郡縣名又地名又姓又洽韻)脅(喜劫切兩膀也又以威力)
(恐人也又收斂也漢書動静辟脅又責也公羊傳或曰脅之又脅盾盾名又豔韻與緝韻義異)裛(乙劫)
(切書囊也與緝韻義異)
(按佩文韻十六葉九十五字今據音韻闡微増揲僷鮿㤴啑踥&KR3847;䌖歃拾夾鰈敜劫䂶怯呿業鄴脅浥)
(二十二字據廣韻増穕䉭四字據集韻增臘䭃三字合一百二十四字自葉字至字舊為二十)
(九葉自頰字至俠字舊為三十帖自字至浥字舊為三十一業)按業字以下五字佩文韻列於十七
(洽係據廣韻舊部音韻闡微據集韻分部收入十六葉今葉韻據音韻闡微増收洽韻仍依佩文韻原字)
(分載)
十七洽(佩文韻作十七洽廣韻三十一洽三十二狎同用三十三業三十四乏同用集韻三)
(十二洽三十三狎三十四乏同用今仍作十七洽)
洽(檄牐切霑也又和也又徧也又太嵗在未曰協洽)祫(合祭先祖之名)狹(隘也濶之反也)峽(山名)
(蜀楚之交山有三峽又山陗夾水也又州名後周置)硤(硤石縣名通作峽)㭘(劒柙也)圔(乙夾)
(切窳圔聲下貌見馬融長笛賦)䱒(鹽漬魚也通作腌)(足跛也)浥(窊陷也漢書踰彼趨浥又葉韻)
(與緝韻義異)凹(低下也土窪曰凹又肴韻)夾(吉押切左右持也又近也書懷為夾又劒夾人所握)
(鐔以上也見考工記注又梵夾釋典也又鉗夾巧言膠固也見栁文又馬當夾地名又姓與葉韻義異)筴
(鍼箭具又箸也通作梜又葉韻與陌韻義異)袷(複衣也衣裳施裏曰袷又袷輅次車也又乞押切衣縫也)
(一曰衿也又吉業切交領也或作裌)韐(韋韐韋蔽膝也又合韻)郟(郟鄏地名又縣名又門郊之室曰郟)
(室又姓)跲(躓也又吉業切代也見博雅又緝韻)鵊(鳥名杜鵑也又鴨鵊催明鳥也又姓)劫(吉業)
(切强取也又葉韻)蜐(石蜐蟲名通作&KR0917;又葉韻)恰(乞夾切用心也又適當之辭又恰恰鳥鳴聲)
帢(弁缺四隅者帢士之服也或作[巾夾]㡊)掐(爪按曰掐)䁍(目陷也或作)湇(肉汁也)怯
(乞業切多畏也又懦弱也又葉韻)業(逆怯切大板懸鍾鼓者又緒也事也大也始也敬也又業業危)
(也又壮也又執藝也又葉韻惟危義與合韻同餘異)鄴(漢魏郡縣名又地名又姓又葉韻)嶪(岌嶪山髙)
(貌或作嶫亦作礏又合韻)劄(知押切刺著也又劄子宋章奏名今官文書以上行下曰劄)笝
(匿洽切以竹維舟謂之笝一曰補籬也)眨(仄押切目動也或作䀹)㴙(㳌㴙下溼一曰滴水也)
插(測押切刺入也又擔也兩頭纎銳所以插刺禾束而擔之也又刺土器也戰國䇿立則杖插又攝也)
鍤(綴衣鍼也又鍫也史記舉鍤如雲通作臿插又葉韻)喢(多言也)扱(收也又取也獲也引也舉也又)
(拜手至地也儀禮婦拜扱地又插也見詩傳扱袵曰襭又緝韻)臿(舂麥去皮也)䛽(䜛言也)牐
(乍洽切下牐閉城門具又開閈城門也)煠(㵸也)&KR1869;(行書也秦使徒隷助官書草&KR1869;以為行事謂行草之)
(間取其疾速不留意楷法也或作箑)鰈(魻鰈鱗次衆多也又装飾衆貌與合韻葉韻義異)歃(師押)
(切歠也嘗也又盟者以血塗口旁曰歃血通作欱又葉韻)翜(捷也飛之疾也又俠也)䮢(䮢䮢馬驟也)
䶎(希夾切齁䶎鼻息也)脅(喜業切兩膀也又以威力恐人也又收斂也又責也又脅盾盾名又)
(葉韻與緝韻義異)嗋(合也又吸也荘子予口張而不能嗋)愶(以威力相恐也通作脅)&KR2758;(翕氣也)
甲(吉鴨切草木初生之莩子也易百果草木皆甲拆又十千之首又凡物首出羣類之稱又始也書因)
(甲于内亂又狎也詩能不我甲朱注以為長也又鎧也又汗襦自關而東謂之甲襦見方言又指瓜也又甲帳)
(殿也又司甲周官名又編籍民户十戸為甲互察奸宄謂之保甲又國名春秋有赤狄甲氏又姓又赤甲山名)
(又介蟲曰甲又定甲鳥名鳴也又茄一名草鼈甲見本草又佛甲草名又黄甲蟹屬陸游詩黄甲如盤大)胛
(背上兩膞間也一曰闔也與胷脅相㑹闔俗為肩中)鉀(鎧屬晉載記姚弋仲貫鉀上馬今單作甲)碑(兩山)
(之間為或作岬)霅(直狎切霅霅震電貌又衆言也又靸霅走捷貌又水名在呉興又姓又檄押切)
(煜霅光貌見班固答賓戲又散也又緝韻合韻葉韻)擖(押擖重接貌)喋(啑喋鳬鴈食也與葉韻義異)
(浹凍相著也)翣(色狎切棺羽飾也又大扇也又纛也或作翜)箑(扇之别名世本周武王始)
(作箑又葉韻)萐(萐蒲瑞草名又葉韻)啑(啑喋水鳥食魚貌或作唼)霎(小雨也又霎雨聲又葉韻)
蜨(蛺蜨蟲名又葉韻)&KR5330;(&KR5330;衣敝也)呷(肸押切吸而飲也又喤呷衆聲又噏呷衣裳張起貌)
(見司馬相如子虚賦)狎(檄押切習也近也又忽易也䙝也輕也又更也左傳晉楚狎主諸侯之盟)柙
(檻也所以藏虎兕又劒匣也又香木名)&KR2757;(喜樂也)匣(匱也又箱之小者)舺(䒀舺舟名)押
(乙甲切文字押署也俗以草書名為押字又按也又管拘也又詩賦用韻曰押又押衙唐武官名又輔也又檢)
(束也又檢押猶&KR1357;括也見漢書揚雄傳)鴨(鶩也又鴨緑水名亦作)壓(壊也笮也又塞補也又鎮)
(也通作厭又葉韻)閘(開閉門也今漕艘往來臿石左右如門設版瀦水時啓閉以通舟楫門曰閘門河曰)
(閘河設閘河司之)擪(按也又葉韻)猲(乙狎切短喙犬也又恐逼也史記恐猲諸侯通作又月)
(韻曷韻葉韻)法(福押切則也數也常也制度也又偪而使有所限制也又象也又則效也又執法星)
(名又姓古作灋)乏(伏洽切匱也暫無曰乏又廢也荘子無乏我事又射者所蔽周禮車僕大射共三乏)
疺(瘦也)
(按佩文韻十七洽五十九字今據康熙字典併欱字入歃字又據音韻闡微増㭘浥笝㴙臿煠篷翜蜨)
(閘十二字據廣韻増凹䁍䛽䮢猲六字據集韻增湇鰈舺擪疺五字合八十一字自洽字至&KR2758;字舊)
(為三十二洽自甲字至擪字舊為三十三狎自猲字至疺字舊為三十四乏)
欽定音韻述微巻三十
