欽定音韻述微卷十三
上聲
九蟹(佩文韻作九蟹廣韻集韻十二蟹十三駭同用今仍作九蟹)
蟹(下矮切水蟲二螯八足旁行一作蠏或作䲒)解(曉悟也物自解散也禮記相説以解註解物為解自)
(解釋為解又迹也爾雅麕其迹解又地名洛陽西南有大解小解又州名今屬山西省又通作嶰谷之嶰與佳)
(買切及卦韻義並異)獬(獬豸獸名亦作解廌别作或作觟又&KR3089;獬豪强貎)澥(勃澥海之别名也又)
(斷水曰澥又漻澥小水别名)嶰(山澗間也又谷名通作解又卦韻)(小溪)解(佳買切判也莊)
(子庖丁解牛又散也又脱也又講説也禮記有經解篇又止也漢書五行志歸獄不解又削也魯語晉文公斛)
(曹地以分諸侯又樂曲分叚之名王僧䖍啓云古曰章今曰解又解解㦸多貎見揚雄太元)薢(薢茩草名)
(見爾雅)廌(直矮切解廌獸名通作豸又紙韻)(矛也)嬭(你矮切乳也又唐人呼晝睡為)
(黄嬭一作妳又𥿄韻薺韻)擺(𥙷矮切開也揆也排而振之也亦作)捭(兩手撃也又鬼谷子有捭)
(闔篇捭開也闔閉也與擺通)罷(部矮切遣有罪也止也休也又閩人呼父為郎罷又禡韻與支韻義)
(異)(疲劣)犤(牛短足)買(姥矮切市也出曰賣入曰買又姓)蕒(菜名吳人呼苦苣曰蕒)
嘪(嘪嘪羊聲)㵋(水名出豫章)跐(側買切蹋也蹈也又行貌)灑(史矮切散水也汛也又分)
(也張衡南都賦開竇灑流又風汛物也又灑然驚貌莊子灑然異之又爾雅大瑟謂之灑惟汛水義與馬韻同)
(餘異又紙韻)躧(躧歩也徐行也又履不躡根也又草履也通作蹝又支韻)纚(偏幡也史記司馬相)
(如傳落英幡纚與支韻紙韻義並異)矖(視也)矮(烏蟹切矬也)拐(古買切老人杖也亦作)
&KR1586;(&KR1586;&KR1586;羊角開貌)(盾之握也)箉(揆蟹切竹具用之魚笱)(苦蟹切瘦也)
夥(户買切多也方言吳音問幾何曰幾夥又俗謂同本合謀曰夥計又哿韻)(崴山谷不平貌)
駭(下楷切驚也又散也又水名徒駭九河之一通作駴)駴(雷撃鼓也)&KR1595;(豕四蹢皆白曰&KR1595;)楷
(豈駭切木也孔子冡樹又模法也又正書謂之楷晉書衛恒傳上谷王次仲始作楷法又佳韻)鍇(精鐵也又)
(佳韻)(矲短貌)騃(厎諧切癡也又馬行仡仡也與紙韻義異)(癡騃也)
(按佩文韻九蟹二十一字今據音韻闡微増嶰薢捭跐纚矖&KR1586;&KR1595;十一字據廣韻増嘪㵋)
(箉七字據集韻増犤二字共四十一字自蟹字至字舊為十二蟹自駭字至字舊為十三駭)
十賄(佩文韻作十賄廣韻集韻十四賄十五海同用今仍作十賄)
賄(虎腿切財也贈送也又周禮大宰貨賄注布帛曰賄)悔(悔吝也亦作&KR2644;或作與隊韻義異)按悔吝
(悔字屬上聲改悔悔字屬去聲人多易混)謉(啍謉謔言也)匯(户餒切回也書東匯澤為彭蠡又隊)
(韻)瘣(病也腫旁出也又木病癭也又山髙峻貌)廆(上林賦崴磈㟪廆注皆山之形勢也又人名晉有慕)
(容廆)䕇(草名爾雅䕇懐羊)螝(蛹也)猥(鄔悔切多也盛也雜也曲也積也鄙也)(角曲中也)
椳(門樞又灰韻)磈(苦悔切礧磈山貌通作又山名)隗(五餒切陮隗髙也又大隗山名)
(又姓又灰韻惟髙貌義同餘異)嵬(&KR1041;嵬山貌或作峞與灰韻義異)磈(衆石貌)頠(聞習容止也)
骽(土悔切脛股後肉也通作腿俗謂股大腿腓小腿)㞂(委㞂行病)脮(腲脮肥貌)㾼(㾯㾼風病)
錞(杜餒切矛下端也或作鐓又隊韻與真韻義異)(草名)餒(弩磊切飢也一作餧)鯘(魚敗也或)
(作鮾通作餒)腇(萎腇耎弱也)娞(㛱娞妍也)(風動貌)琲(簿餒切珠十貫為一琲或作㻗)
(又隊韻)每(母餒切常也各也凡也又雖也詩每有良朋又貪也漢書賈誼傳衆庶每生又姓)浼
(汙也)挴(貪也見楚辭天問)苺(草名即覆盆草也又本草有蛇苺蠶苺烏蘝苺又晧韻)䜸(豆碎萁也)
嶊(祖悔切山林崇集貌或省作佳莊子山林之畏隹)璀(取悔切璀璨玉光又珠垂貌)漼
(水深也又鮮明也詩新臺有洒韓詩作漼又涕垂貌陸機弔魏武帝文指季豹而漼焉又壞貌崔駰慰志賦王)
(綱漼以陵遲又折貌傅毅舞賦漼以摧折又水名)皠(白也又髙峻貌)(新水狀也同)(毛髪貌或)
(作)罪(祚餒切犯法也本作辠秦改為罪)㠑(&KR2750;㠑山險峻不齊貎)磊(魯猥切磊磊衆石也)
(又磊砢魁礨貌又磊磊光明之意或作磥礌)櫑(櫑劍古木劍也又櫑具劍上鹿盧飾也又果櫑見黄庭堅)
(文漆櫑見楊萬里詩皆謂盛物之器蓋盂榼之屬)礧(山貌又大石貌或作礧㠥與隊韻義異)癗(痱癗)
(皮外小起也)蕾(蓓蕾花綻貌)儡(傀儡木偶戱又思儡木名見桂海虞衡志又敗壞貌潘岳西征賦竂)
(位儡其隆替)礨(礨空小穴也又陵阜貌上林賦邱墟堀礨)㵽(水名在右北平或作㵽又水波湧起貌)
郲(郲不平也與灰韻義異)海(黒改切天池也環九州為四海以納百川又物産饒富為陸海又天)
(海星名又道家以眼為銀海見蘇軾詩注又州名又姓)醢(肉醬也)亥(荷乃切十二辰之一又姓)
頦(頷也又灰韻)欸(阿海切相然譍也又歎聲又欵乃湖中節歌聲唐元結有欸乃曲或音襖者非)
(又或作欵誤又灰韻)毐(人無行也秦有嫪毐)改(歌海切更也又姓)胲(頰下曰胲)㱼(㱾㱼剛夘)
(也)愷(可海切樂也亦作豈又軍勝之樂或作凱又史記髙陽氏有才子八人謂之八愷又南風謂之)
(凱風)塏(髙燥也)鎧(甲也又隊韻)暟(羙也照也)嵦(崍嵦山貌又灰韻)待(惰乃切俟也又)
(遇也又備禦也)殆(危也近也始也將也)怠(慢也懈也)詒(欺詒誑詐也類篇江南呼欺曰詒通作紿與支)
(韻窴韻義並異)紿(説文絲勞即紿又疑也欺也穀梁傳惡公子之紿又詐也列子予昔紿若又纒也緩也見)
(博雅亦作詒)駘(疲也鈍也又駘蕩廣大意又莊子衛有惡人曰哀駘它音義云哀駘醜貌它其名又灰韻)
䈚(竹萌也又灰韻)軩(輆軩車不平也)(噎言不止也)乃(儺海切語辭凡承上起下及語已皆)
(用又繼事之辭又辭之難辭之緩也又汝也某也又地名元史地理志新添葛蠻安撫司都鎮馬乃等處又特)
(乃果名狀似榧見桂海虞衡志又欸乃棹船相應聲或作廼)鼐(大鼎也又隊韻)疓(病也)(草名)
倍(簿乃切反也又鄙俗也又加等曰倍又周禮注倍文曰諷謂背本暗記也又隊韻)蓓(蓓蕾始華也又)
(黄蓓草名)菩(草也見齊民要術與虞韻義異)宰(子海切治也主也又官名周禮天官有冡宰大宰小)
(宰内宰地官有里宰又家臣之長曰宰詩諸宰君婦注諸宰家宰也又縣令曰邑宰又制也為事物主也又屠)
(宰又姓)載(年也與隊韻義異)縡(事也漢書揚雄傳上天之縡通作載又隊韻)崽(湘沅呼子曰崽)
䔂(菜名)䮨(馬雜驄色)采(此海切事也官也飾也又取也擇也與採同又卿大夫食邑曰采邑又采)
(采衆多也華飾也又幣也又晁采玉名又木名草名又姓惟采地訓與隊韻同餘異)彩(文章也通作采)綵
(繪繒也亦通采)寀(寀寮官也爾雅疏官地為寀同官為寮後人因謂同官為寮寀又隊韻)䰂(髻謂之䰂)
(方言覆結謂之覆䰂)在(字乃切居也存也察也又姓又隊韻)茝(差海切香草也)
(按佩文韻十賄六十字今據音韻闡微增䕇螝椳脮㾼挴苺嶊礨㵽毐胲㱼暟疓菩縡崽十九字據廣)
(韻増娞䜸郲軩八字據集韻増謉嵦䔂䮨六字共九十三字自賄字至郲字舊為十四賄)
(自海字至茝字舊為十五海)
十一軫(佩文韻作十一軫廣韻集韻十六軫十七凖同用今仍作十一軫)
軫(止引切車後横木也又轉也太元軫轉其道又動也又琴下轉弦具又殷軫衆盛貌又紆軫隱曲貌亦地)
(形盤曲也又宿名天官書軫為車主風春秋時國名又姓)診(醫切脈曰診又占驗也又震韻)眕(目有所限)
(而止也又重也左傳憾而能眕者鮮矣注安重貌有忍意)賑(富也西京賦鄉邑殷賑與震韻義異)袗(單衣)
(也又畫衣也與真韻震韻義並異)紾(轉也淮南子千萬紾又捩也孟子紾其兄之臂又吉引切纒絲急也)
縝(縷也結也又緻宻也又黒也惟縷義與真韻同餘異)畛(田間陌也詩徂隰徂畛又告也致也曲禮畛于)
(鬼神又真韻)稹(物生叢宻也又真韻)胗(唇痬也宋玉風賦中唇為胗或作疹)鬒(稠髪也詩鬒髪如雲)
(通作㐱)哂(始引切微笑也)矧(况也又齒本也禮記笑不至矧或作矤)腎(是忍切五藏之)
(一釋名腎引也腎屬水主引水氣灌注諸脈也又博雅堅也)脤(祭社之肉盛以蜃器故曰脤榖梁傳生曰)
(脤熟曰燔又貍脤春秋時地名又無脤人名見莊子)蜃(大蛤也又漆尊也畫為蜃形見周禮注又蛟屬史記)
(海旁蜃氣象樓臺又震韻)鋠(圓鐵也)緊(吉引切纒絲急也又要也唐制州府有十望十緊)
斷(擬忍切犬争貌或作㹞與真韻義異)辴(耻忍切笑貌莊子桓公辴然而笑通作囅又銑韻)疢
(病也又震韻)紖(直引切牛系也禮記牛則執紖或作絼䊶)眹(目童子也又寢韻)朕(我也至秦)
(時始為天子自稱又兆也又考工記函人為甲視其朕欲其直也注朕謂革制)案稱朕之朕從月目朕之眹
(從目俗多易混又寢韻)臏(陛引切膝葢骨也一曰脛骨又刖刑)牝(畜母也又大戴禮邱陵為牡谿)
(谷為牝)敏(米引切速也敬也聰也達也又樂音商謂之敏又足拇指也詩履帝武敏歆)閔(弔也)
(病也念也勉也又姓)憫(憂也通作閔)愍(痛也恤也通作閔或作湣)簢(竹名中空可以為席爾雅簢筡)
(中)泯(密引切盡也又泯泯猶茫茫也又水貌又真韻)黽(勉也與銑韻梗韻義異)澠(澠池水名)
(通作黽又銑韻與蒸韻義異)䟨(獸蹄甲也)㯸(即引切埤蒼盂也)盡(集引切悉也終也又)
(月三十晦為大盡二十九晦為小盡又即引切極也任也禮記虚坐盡後食坐盡前俗作儘又盡盡極視盡物)
(之貌荀子學者之嵬盡盡然又姓)引(矣忍切開弓也又演也長也牽也導也達也郤也又度名十文)
(為引又仙人服氣曰道引與震韻義異)蚓(曲蟺也月令蚯蚓出或作螾)靷(引軸也左傳注在背曰韅)
(在胸曰靷又震韻)鈏(爾雅錫謂之鈏)戭(長戈也又有韻震韻與銑韻義異)濥(濥濥水脈行地中也)
(又震韻)䏖(脊肉也又杖痕腫處曰䏖)嶙(里引切嶾嶙山峻貌又真韻)轔(殷轔車聲又真韻)
燐(鬼火也又真韻震韻)璘(璘彬玉光色雜也又璘㻞文貌又真韻)橉(楚人呼門限曰橉淮南子枕户)
(橉而卧一曰砌也與震韻義異)驎(隠驎馬色駮也一曰白馬黒脣又真韻震韻)疄(田壟也又真韻)
忍(日引切耐也强也又忍忍猶不忍也又忍心心不忍也又姓)荵(荵冬草也爾雅蒡蘟荵又震韻)認
(言之難也又震韻)準(主隕切則也均也平也又度名所以為平又定律器如瑟長丈十三弦京房所)
(作又平準漢官掌平商賈食貨或作准與屑韻義異)純(禮記衣裳及席縁邉曰純與真韻元韻先韻阮韻義)
(並異)淳(布帛幅度廣曰淳長曰制逸禮天子廵守篇制弊丈八尺淳四&KR2149;通作純與真韻義異)埻(射的)
(也通作準)(菑引切角齊多貌)蠢(杵隕切蟲動也又動作也又爾雅蠢不遜也詩蠢爾蠻荆)
惷(亂也左傳王室實惷惷焉)偆(富也厚也)踳(踳駁乖舛也)齔(差引切毁齒也男八嵗而齔女)
(七嵗而齔俗作齓非又吻韻震韻)盾(豎隕切干也周官司兵掌五兵五盾又鉤盾漢宦者近署漢書)
(上耕于鉤盾弄田又頞盾國名又矛盾喻言意不相副也本韓非子與阮韻義異)楯(檻也楚辭章句橫曰)
(闌縱曰楯又㧞也淮南子引楯萬物又通作盾)吮(舐也又銑韻)稛(去隕切絭束也又滿也國語稛)
(載而歸又阮韻)螼(起引切蚯蚓也又震韻)囷(巨隕切所以藏米方曰倉圓曰囷又器名圓曰)
(囷方曰鹿又天囷星名又真韻)菌(地蕈也又木槿謂之朝菌又廣雅菌薰也其葉謂之蕙又阮韻)箘(篠類)
(中為矢書惟箘簵楛又箘桂木名花白蘂黄正圓又筍名吕覽和之美者越簵之箘又箘江九江之一又方言)
(簙或謂之箘又真韻)窘(窮廹也詩又窘隂雨注窘困也箋窘仍也)僒(傴也賈誼鵩鳥賦僒若囚拘通作窘)
莙(似藻葉大爾雅莙牛藻又真韻)蜠(貝屬爾雅蜠大而險)芛(草木華初生者為芛見爾雅又紙韻質韻)
輑(語窘切車前横木與真韻義異)蜳(柱允切螴蜳氣不安定也見莊子又元韻)隼(胥允)
(切鷙鳥也齊人謂之撃征或謂之題肩)筍(竹萌也或作笋)簨(所以懸鍾磬横曰簨植曰虡通作)又潸
(韻)榫(剡木入竅也古謂之枘)隕(羽窘切墜也)殞(殁也又落也通作隕)霣(雨也又齊人謂)
(雷曰霣一曰雲轉起也又墜也與隕同公羊傳星霣如雨)溳(濜溳水波相次也見郭璞江賦與文韻義異)
尹(欲窘切治也正也進也誠也禮記脯曰尹祭又官名又姓)允(信也又當也肯也又中允官名漢書)
(作中盾)狁(玁狁北狄名)鈗(兵器古文尚書一人冕執鈗)玧(充耳玉也)馻(馬毛逆也爾雅逆毛)
(居馻)縜(射侯連之以繩曰綱籠綱者曰縜考工記梓人為侯上綱與下綱出舌㝷縜寸焉又真韻文韻)
耣(吕隕切束禾也)蝡(汝允切蟲動貌馬融廣成頌蝡蝡蟫蟫又蛇名或作蠕又銑韻)
(按佩文韻十一軫五十七字今據毛詩改㐱字從鬒字又據音韻闡微増矧齗疢簢澠㯸鈏戭濥轔燐璘)
(橉驎荵淳埻齔螼僒莙蜠芛輑蜳榫溳鈗玧馻縜耣蝡三十四字據廣韻増鋠䟨䏖三字據集韻増疄)
(訒二字合九十六字自軫字至訒字舊為十六軫自準字至蝡字舊為十七準)
十二吻(佩文韻作十二吻廣韻集韻十八吻十九隱同用今仍作十二吻)
吻(武粉切口邉也)抆(拭也又問韻)刎(割頸也史記兩人相與為刎頸交)䐇(口耑也與脣同又䐇)
(合無波際貌)笏(笢笏吹笛者手循笛孔之貌馬融長笛賦笢笏抑隱行入諸變)(鉤草名)粉
(府吻切研米使分散也又粉米虞書十二章之一古文作黺又白灰謂之白粉又胡粉燒鉛為之所以傅靣)
(又水名出房陵其水宜漬粉又粉竹竹名可以為紙又海粉海粉母所吐可食)忿(撫吻切悁也怒也又)
(問韻)憤(父吻切懣也怒也又心求通而未得之意)弅(邱髙起貌莊子登隱弅之邱又文韻)坋(塵也)
(一曰大防又拌也漢書貨殖傳注以末椒薑坋之又問韻願韻)墳(土膏肥也禹貢兖州黒墳青州白墳徐州)
(赤埴墳又土沸起也左傳公祭之地地墳與文韻義異)濆(水湧也公羊傳濆泉者何直泉也直泉者何涌)
(泉也與文韻義異)羵(土之怪曰羵羊又文韻)膹(切熟肉也又麤切生肉又微韻尾韻)扮(握也動也)
(并也史記貨殖傳注大官常以十月作沸湯燖羊胃以椒薑扮之或作又文韻與諫韻義異)鼢(田䑕也伯)
(勞所化亦作蚡又文韻問韻)轒(轒䡝兵車也又車穹窿為轒又文韻)㿎(病悶也又文韻)魵(鰕也又文)
(韻)(盛糓囊滿而裂也又弓筋起也)賁(怒氣充實也讀若憤樂記粗厲猛起奮末廣賁之音作而民剛)
(毅與文韻元韻寘韻義並異)攟(舉藴切取也或作捃又問韻)麇(去藴切束縛也左傳羅無)
(勇麇之與文韻義異)齳(語粉切無齒也韓詩外傳太公年七十二齳然而齒墜矣與阮韻義異)
惲(於粉切重厚也又謀也議也又姓)蘊(積也蓄也又聚也或作蕰左傳蘋蘩蕰藻之菜注謂此草好聚)
(生故曰蕰通作蕰又問韻與文韻元韻義並異)緼(枲麻也又衣纊及舊絮曰緼袍又亂麻也漢書蒯通傳束)
(緼請火又淵奥也易乾坤其易之緼耶通作藴與文韻元韻義異)韞(藏也與元韻義兾)愠(心所藴積)
(也與問韻義異)醖(釀也南都賦九醖甘醴又問韻)䡝(轒䡝車名與文韻元韻義異)抎(羽吻切有)
(所失也戰國䇿寡人愚陋守齊國惟恐失抎之)隱(倚謹切微也蔽也匿也私也暗也安也又惻隱痛也)
(又砰隱盛也見漢郊祀歌又度也禮記隱情以虞又約也左傳隱民皆取食焉劉向别録有隱書十八篇又短)
(牆曰隱又築也漢書隱以金推又姓與問韻義異)櫽(攻木之器揉曲者曰櫽正方者曰栝通作隱)濦
(水名出少室山又汨濦水聲也見上林賦又文韻)檼(覆屋棟也又問韻)讔(廋語也吕覽荆莊王好讔)
(通作隱)&KR2612;(&KR2612;&KR2612;車聲)䌥(縫衣相著也)殷(殷殷盛貌又雷聲也與文韻刪韻義並異)䘆(喜隱)
(切吳楚謂蚯蚓曰寒䘆)謹(几隱切敬也慎也又禁也又曲謹拘滯也又姓)堇(菜名夏小正二月榮)
堇又震韻(按此堇字从艸與文韻之堇非一字)槿(木槿舜華也朝生夕隕)卺(破匏為酒器也儀禮)
(昏禮四爵合卺)瑾(瑾瑜羙玉也又震韻)䈽(竹名堅而促節大者可刺船小者中笛材)慬(慤也慇也憂也)
(又問韻)近(技隱切不逺也與問韻寘韻義並異)听(擬謹切笑也司馬相如上林賦亡是公听)
(然而笑通作哂)齔(差隱切毁齒也又軫韻震韻)
(按佩文韻十二吻二十字今據音韻闡微増䐇笏濆羵膹扮鼢轒㿎魵攟麇齳緼韞愠醖䡝抎櫽濦檼)
(&KR2612;䌥殷瑾䈽慬二十九字據廣韻増字據集韻増賁二字合五十二字自吻字至抎字舊為十八吻)
(自隱字至齔字舊為十九隱)
十三阮(佩文韻作十三阮廣韻集韻二十阮二十一混二十二很同用今仍作十三阮)
阮(語卷切山名又五阮闗名漢書地理志作原又國名詩侵阮徂共又阮咸樂器又宋史樂志至道元年作)
(五絃阮又姓又元韻)沅(沅江在今湖南水出沅州西蠻界楚辭沅有芷兮澧有蘭又元韻)&KR1946;(&KR1946;&KR1946;走意)
(名鼓文&KR1946;&KR1946;又願韻)巘(擬蹇切山形如甑一曰山峯)甗(無底甑也考工記陶人甗實二鬴厚)
(半寸脣寸又地名又元韻銑韻願韻霰韻)嵃(㟞嵃山峻貌又郭璞江賦厓隒為之泐嵃注泐嵃猶巖崿也又)
(銑韻霰韻)蹇(紀偃切跛也屯難也又易卦名又偃蹇驕傲也又髙貌又衆盛貌又委曲貌又拔也管子)
(蹇華絶芋又跨驢曰策蹇又姓又銑韻)楗(門闗也老子無闗楗而不可開又樹竹塞水為楗史記下淇園)
(之竹以為楗惟竹楗義與願韻同餘異)揵(舉也難也又閉也通作楗莊子有内揵外揵又接也漢書包陳)
(以南揵之江又堅也張衡賦左青琱以揵芝惟舉義難義與元韻先韻同餘異)謇(口吃難於言也又正言也)
(又謇諤忠也通作蹇晉書王豹傳引易王臣謇謇又語辭楚辭謇將憺兮夀宫又銑韻)湕(水名出南郡)
寋(爾雅徒鼓磬謂之寋一曰女字又姓)弿(弓强也方言弿展也齊晉曰弿山之東西凡難貌曰展)建
(覆也史記髙帝紀猶居髙屋之上建瓴水也又與鍵通禮記名之曰建櫜與願韻義異)犍(獸名似牛而非)
(牛屬與元韻先韻義異)綣(去逺切繾綣厚意又綣領皮衣屈而絑之也見淮南子又願韻)虇(萑葦)
(之類初生者為虇爾雅釋草其萌虇又先韻願韻)裷(方言襎裷謂之幭郭注即帊幞也韓非子衛人有佐)
(弋者鳥至因先以其裷麾之又元韻)鍵(技偃切鉉也一曰車轄又籥牡也禮月令修鍵閉又天鍵星名)
(近鉤鈐主闗鑰又先韻銑韻願韻)腱(筋之本也楚辭肥羊之腱又元韻先韻願韻)圈(巨逺切畜)
(閑也又轉也禮玉藻圈豚行不舉足又姓又願韻與先韻義異)卷(歛也或作捲又銑韻與先韻義異)菌
(蕈也又軫韻)錈(刃口屈也吕覽柔則錈堅則折又先韻)反(甫晚切覆也又回還也漢書使者五)
(反又難也詩威儀反反與元韻義異)返(還也又通作反)阪(大坡不平也一曰澤障一曰山脅或作坂岅又)
(澘韻)䡊(車耳反出也一曰車籓為䡊以簟或革為之所以屏蔽塵泥)飯(父晚切餐也禮記注食大)
(名小數曰飯禮有三飯五飯九飯又以樂侑食之官也又大擘指本曰飯儀禮設决麗于掔自飯持之與願韻)
(義異)笲(竹器所以盛棗修昏禮婦執笲棗栗叚脩以見又元韻)晚(武逺切暮也後也又遲也史記)
(君何見之晚又晼晼日將夕也)娩(婉娩媚也順也又銑韻)輓(引車也左傳或輓之注前牽為輓又漕輓)
(見漢書又輓歌執紼者相和聲或作挽又願韻)㝃(生子免身也)脕(色肥澤也楚辭玉色頩以脕顔又願)
(韻與問韻義異)葂(人名莊子蔣閭葂見季徹)幰(喜偃切車幔也)攇(擬也一曰手約物也又震攇猶)
(搴拏也蜀志時尋楚撻以相震攇)䘆(蚯蚓吳楚呼為寒䘆又吻韻)咺(許逺切痛也凡泣而不止)
(曰咺又懼也又威儀容止宣著也詩赫兮咺兮或作喧又元韻)烜(光明也又火盛貌與紙韻義異)諼(詐也)
(忘也又元韻)煖(温也又元韻旱韻)晅(日氣也易日以晅之注乾也今本作烜又元韻)䁔(大目也或)
(作睻又元韻)諠(忘也通作諼又元韻)暖(柔婉貎莊子有暖姝者又元韻與旱韻義異)偃(倚蹇)
(切僵也仆也又卧也詩或息偃在牀又隠也書偃武修文又偃蹇失志貌又厠也莊子又適其偃焉又姓)堰
(壅水為埭曰堰或作偃隁左傳規偃豬謂偃水為瀦也又願韻)鄢(鄭楚地名又先韻願韻)鼴(似䑕形大)
(如牛好偃河而飲水一曰似䑕而小以其常偃伏得名或作偃)蝘(蟬屬詩如蜩如螗傳螗蝘也又蝘蜓守宫)
(也)鰋(鰋額白魚也一曰鮎也)㫃(旌旗之斿㫃蹇之貌又人名字子游通作偃)褗(衣領也又隠被)
(也又願韻)鶠(鳥也一曰鳳也爾雅鶠鳳其䳄凰言百鳥見之偃伏也)匽(匿也周禮宫人為井匽注匽豬)
(也謂霤下池受蓄水而流之者又願韻)婉(許逺切順也羙也又婉婉龍飛貌離騷駕八龍之婉婉又)
(翰韻)宛(屈草自覆也又宛然猶依然又邱上有邱名宛邱或作惌與元韻願韻義並異)踠(體屈也又馬足)
(屈為踠漢書班固傳馬踠餘足)琬(圭名周禮琬圭九寸又琬琰美玉名又人名汲冡周書桀伐岷山得女二)
(人曰琬曰琰又翰韻)畹(田十二畝為畹一曰三十畝也離騷滋蘭之九畹又戚畹國戚也又願韻)苑(所以)
(養禽獸也又宫室曰苑如内苑禁苑之類又髙苑縣名又苑風大風也見莊子又句曲九星二日天苑又蕀苑)
(樂名逺志也與元韻願韻義並異)菀(紫菀藥名又茂盛貌詩有菀者栁通作宛又物韻)蜿(蚯蚓也或)
(作䖤與元韻義異)晼(晼晚景昳也)妴(婉也又獸名山海經尸山有獸狀如麋而魚目名曰妴又元韻)
睕(目開貌一曰嫵媚又曷韻與寒韻翰韻義並異)逺(羽卷切近之對也與願韻義異)混(户穏)
(切雜流也或作渾又混沌元氣未分也又混混水流貌與元韻義異)焜(火光或作煇又元韻)棍(木名又束)
(木也揚雄反騷棍申椒與菌桂)緷(束羽也爾雅百羽謂之緷又元韻)鯶(魚名似鱒而大又唐人號鯉為)
(赤鯶公或作鯇)婫(江東人以物蒙頭曰婫見通鑑與元韻義異)眃(眩眃疾視貌張衡思元賦儵眩眃兮)
(反常閭又文韻)睴(睴睴視貌又目急出也)掍(同也班固賦掍建章而連外屬)惛(虎穏切惛懣忽)
(疾貌與元韻願韻義異)穩(烏衮切蹂榖聚也一曰安也又詳穏遼金官名或作隱)衮(古穏)
(切龍衣法服也又衮衮善論説也晉書裴頠論前言往行衮衮可聴通作衮或作卷裷)緄(繡帶也詩竹閉)
(緄縢又後漢南匃奴傳有緄帶與元韻義異)輥(車轂齊等貌一曰轉之速也考工記望其轂欲其輥)鯀
(魚名通作&KR1360;或作鮌人名禹父也)蓘(以土壅苗根也左傳是穮是蓘)滚(滚滚大水流貌或作混渾)䃂
(鐘聲不揚也周禮典同髙聲䃂注鐘形大上髙則聲上藏衮然旋如裏也又石聲謂名從上輥下也)錕(車釭)
(也齊燕海岱之間謂之錕見方言又先韻與元韻義異)睔(目大也張融海賦瞷睔煥七曜之文又刪韻願)
(韻諫韻)閫(苦隱切門限也越語閫以外將軍制之通作梱)梱(門橛也門兩旁挾門短限古者多乗)
(車門限必去之也禮記内言不出于梱或作閫又就也)悃(志純一也楚詞悃悃欵欵朴以忠乎又悃愊誠)
(樸也)壼(宫中衖也詩室家之壼後世因稱女徳曰壼範)捆(扣㭬之使堅也孟子捆屨織席又元韻)稇
(絭束也與軫韻義異)齫(齧也又齒起貌荀子齫然而齒墜矣又吻韻)硱(硱碖石落貌)沌(杜穏)
(切渾沌元氣未判也又不開通之貌莊子中央之帝為渾沌注無孔竅也又渾沌四凶之一本惡獸名一作倱)
(伅與真韻元韻義並異)遯(遷也逃也又卦名或作遁踲&KR0735;又願韻)庉(樓牆也一曰室中藏與元韻義)
(異)盾(人名趙盾晉卿裴盾晉徐州刺史臧盾南齊人見南史與軫韻義異)囤(小廪也一曰判竹圜以盛)
(榖又元韻)純(束也又元韻與真韻先韻軫韻義並異)本(𥙷穏切木下曰本謂根柢也又始也又豫)
(為後地曰張本又書冊曰書本又凡字畫皆曰本如墨本真本之類又凡後世稱章疏曰本又在我之稱如本)
(地本管之類又禮記韭曰豐本豆實有昌本)(屬蒲器所以盛種也又臿也)笨(竹裡也一曰麤率也)
(晉史疇以人肥大時目為笨伯)懣(姥穏切悶也煩也又旱韻)悗(忘忘也莊子悗乎忘其言又無匹貌)
(與寒韻義異)撙(祖穏切趨也禮記君子恭敬撙節退讓以明禮疏言撙節恒趨於法度也又挫也國)
(策伏軾撙銜注頓挫銜勒也又裁抑也管子節飲食撙衣服則財用足又撙撙聚貌揚雄甘泉賦齊總總撙撙)
(其相膠葛兮或作繜通作僔&KR3097;)噂(噂噂沓沓相對談語也詩噂沓背憎説文作僔或作譐)䔿(苯䔿草叢)
(生也張衡西京賦苯䔿蓬茸又左思魏都賦嘉禾合穂以䔿䔿)嶟(峻秀貌揚雄甘泉賦㨖北極之嶟嶟又真)
(韻元韻)刌(麤穏切切斷也禮有刌肺漢元帝紀自度曲被歌聲分刌節度注謂能分切句絶為之節)
(制也)忖(度也思也)鱒(族穏切似鯶子魚赤眼)損(蘇穏切減也又卦名又傷也失也貶也)
很(荷懇切戻也不聴從也一曰行難又争訟也曲禮很母求勝俗作狼)詪(狠戻又詪詪語也一曰難)
(語貌通作很)墾(可很切耕田用力反土又頓傷也考工記旊人髺墾薜暴不入市)懇(悃也又欵)
(誠意或作豤漢書劉向傳豤豤數奸死亡之誅又誠求之意)齦(齧也韓愈曺成王碑蘇枯弱强齦其奸猖)
(與文韻義異)豤(豕齧物也通作齦與元韻義異)
(按佩文韻十三阮六十字今據音韻闡微増沅甗嵃謇湕寋建犍虇裷鍵腱卷菌錈䡊笲輓㝃脕葂攇䘆)
(諼煖晅䁔諠褗鶠匽妴睕棍緷鯶婫眃睴掍惽蓘滚䃂錕睔稇齫硱囤純笨懣悗嶟忖詪齦豤五十九字)
(據集韻増&KR1946;暖二字合一百二十一字自阮字至逺字舊為二十阮自混字至損字舊為二十一混自很)
(字至豤字舊為二十二很)
十四旱(佩文韻作十四旱廣韻集韻二十三旱二十四緩同用今仍作十四旱)
旱(荷嬾切不雨也又山名詩瞻彼旱麓)悍(勇也急也又桀也通作旱史記賈誼傳水激則旱兮又翰韻)
䍐(呵侃切希也通作罕又旌旗也獨斷天子前驅有九旒雲罕又星名史記天官書畢曰罕車又鳥網)
(也後漢書馬融傳罕罔合部又姓又枹罕西羗地名又翰韻)暵(乾也詩暵其乾矣又熱氣也通作熯易燥)
(萬物者莫熯乎火又翰韻)笴(歌罕切箭幹也考工記妢胡之笴注其地多竹可為箭笴通作簳又哿韻)
稈(禾莖也通作秆左傳或取一秉秆焉)盰(目多白也又長目也白虎通盰目陳兵又翰韻)皯(病也又面)
(黒氣列子黄帝焦然肌色皯黣又翰韻)矸(撃也又碾繒也與翰韻義異)侃(可罕切侃侃剛直也)
(又通作偘唐書偘偘不干虚譽又翰韻)衎(信言也與翰韻義異)亶(朶罕切信也多也厚也大也誠)
(也書誕告用亶又與但通詩亶候多藏又海外國名韓愈文夷亶之州又先韻)&KR1248;(病也又與癉通詩下民卒)
(癉又風病也史記倉公傳風癉客脬又難也張衡東京賦剛癉必斃言鬼之剛而難制者皆盡斃也又翰韻)
觛(小觶也博雅巵曰觛又翰韻)坦(他罕切平也安也寛也通作壇子虚賦案衍壇曼又姓)儃
(儃儃舒閒貌莊子田子方儃儃然不趨與先韻義異)䦔(闑也門旁之橛所以止扉)但(惰懶切徒也凡)
(也空也又語辭猶言特也通作亶又與誕通詐也淮南子媒但者非學謾也但成而生不信又姓又翰韻)袒
(袒裼也左免衣禮鄉射禮疏凡事無問吉凶皆袒左惟受刑袒右又漢書周勃傳為劉氏者左袒軍中皆左袒)
(後世因謂偏向曰左袒又通作䄠詩䄠裼暴虎又釋名汗衣曰羞袒詩謂之澤受汗澤也或曰鄙袒)誕(大也)
(書誕敷文徳又放也欺也書乃逸乃諺既誕荀子易言曰誕又育也漢書誕生聖皇玉篇天子生曰降誕又散)
(也唐書鹵簿有誕馬又詩誕彌厥月朱傳訓誕為發語詞又國名魏志有誕者國)蜑(南方蠻屬廣東采珠)
(之人縣絙于腰沈入海中得珠名曰蜑户)撣(提持也又撣撣敬也揚雄太元提禍撣撣)潬(沙渚也爾雅潬)
(沙出又地名河陽縣有中潬城)繵(大帶謂之繵一曰禈也又束也)䩥(馬帶也)攤(弩嬾切按也又)
(翰韻與寒韻義異)䰖(子罕切髪好也一曰光澤貌)瓚(字嬾切圭瓚以盛秬鬯其狀剡上邪)
(鋭首為勺形柄注水道所以灌也一曰宗廟祼器形如槃周禮祼圭有瓚又翰韻)趲(散走曰趲一曰逼使)
(走也又翰韻)散(思罕切分也離也布也又不自檢束曰散又冗散閒散莊子散人散木謂不在可用)
(之數也又酒尊名周福凡疈事用散注漆尊無飾也又藥石屑曰散魏志華陀傳有漆葉青黏散又琴曲名晉)
(書嵇康傳有廣陵散又中散大夫晉官名朝散宋官名又本官之上所加官曰散官又大散闗名又姓又翰韻)
繖(絲綾也今作繖蓋字古樂府㠶作繖子張通作傘亦作又翰韻)饊(熬稻為之即餦餭也見楚辭)
䉈(博雅䈓䉈桃枝竹也)(竹器似箱而粗博雅䈰謂之)嬾(羅罕切懈怠也一曰卧也通作孏後)
(漢書王丹傳其墯孄者恥不致丹俗作懶)讕(誣言也漢書王陽傳病詆讕置辭又谷永傳滿讕誣天一曰逸)
(言也又寒韻翰韻)緩(户椀切舒遲也又寛縱也又姓)澣(濯衣垢也詩澣我衣又鄭康成内則注足)
(曰澣又俗以上澣中澣下澣為上旬中旬下旬楊慎曰本唐官制十日一休沐今襲用之通作浣史記萬石君)
(傳身自浣滌)捖(撃也摩也摩義與寒韻同餘異)梡(爼名禮明堂位俎用椀嶡注虞俎名椀其形四足如)
(案一曰斷木也又元韻)綄(船上侯風羽楚謂之五兩又纒也見博雅又寒韻)䁔(大目眥也通作又)
(元韻)萲(斷竹也博雅䈠簡也)漶(漫漶不分别貌又翰韻)盌(烏管切小盂也或作㼝埦椀)
管(古盌切樂器以竹為之如箎六孔又葭管以候陽氣又筆彄也禮内則右佩玦捍管又管管無所依)
(也詩靡聖管管又主當也包也樂記禮樂之説管乎人情矣又總理其事曰管隋唐以來官制有總管之名又)
(籥也左傳掌其北門之管又樞要也荀子聖人者道之管也又地名史記周武王封弟叔鮮于管又俗稱官府)
(所治曰管下唐書廣桂容邕安南名嶺南五管又五臟腧亦曰管莊子支離疏者五管在上又凡物中空皆曰)
(管通作筦又姓)琯(本作管古者以玉為之故名琯舜時西王母來獻白玉琯)館(館舍也周禮遺人五十里)
(有市市有候館又凡修書之地曰館後漢有祕館唐有史館修文諸館宋以昭文集賢史館為三館又地名左)
(傳宿于重館又通作管儀禮聘禮管人布幕于寢門外又翰韻)盥(澡手也易盥而不薦又翰韻)悹(悹悹)
(無依也與翰韻義異)痯(病也又罷貌詩四牡痯痯又翰韻)脘(胃府也)錧(車具轄也又田器爾雅疏)
(自江而南呼犁刀為錧又翰韻)款(苦盌切意有所欲也又誠也愛也又叩也求通也晏子前驅款門又)
(至也西京賦繞黄山而款牛首又科也今章疏列款謂條列之也又留也又誌也史記封禪書汾隂得鼎無款)
(識注款刻也識記也又爾雅鼎款足者謂之鬲疏款濶也鼎足相去疏濶也郭璞訓曲脚也又後漢書御款叚)
(馬注猶緩也又款曲猶委曲也又款款志純一也又水名通作欵)窾(空也莊子批大郤導大窾又枯也揚)
(雄太元窾枯木衝振其枝)輐(五管切圓也刑戮之所用莊子天下篇椎拍輐斷亦作魭又翰韻)
短(覩盌切促也不長也又不足也又指人過失曰短)疃(土盌切禽獸所踐處也又鹿跡也詩町疃)
(鹿埸今作畽通作)䜝(䜝言惑也又地名唐西域傳波䜝羅川春夏雨雪)斷(杜盌切絶也叚也易)
(其利斷金又續斷藥名又覩盌切截也詩是斷是遷惟截叚義與翰韻同餘異)䠪(踐處也又䠪䠪行速也楚)
(辭鹿蹊兮䠪䠪通作躖)煖(弩盌切温也通作煗班固賔戯孔席不煗或作暖又火氣也又翰韻)餪
(女嫁三日送食曰餪)稬(稻之黏者可為酒俗作糯又翰韻箇韻)䙇(短襦也)粄(補盌切屑米餅)
(也通作䉽)坢(普盌切平坦也)伴(薄盌切侣也倍也依也)拌(棄也捐也通作拚又通作判割)
(也史記鎸石拌蚌割義與寒韻異)滿(姥盌切盈也充也足也溢也又小滿四月節名又撲滿蓄錢具)
(有入竅而無出竅見西京雜記又姓)懣(煩也史記倉公傳使人煩懣食不下通作又阮韻)鏋(金精謂之)
(鏋)纂(祖盌切似組而赤者又集也漢藝文志揚雄作訓纂篇又纂纂攅集貌潘岳笙賦歌棗下之纂)
(纂攢與纂古字通又通作繤)纘(繼也通作纂班固叙傳纂堯之緒)酇(聚也周禮四里為酇五酇為鄙)
(又舞者之位為酇禮樂記疏立表酇以識之與翰韻義異)籫(竹器所以盛匕箸見急就篇注)䂎(鋋也北史)
(玉思政傳作火䂎焚其攻具元史䂎制如㦸鋒刃兩旁微起下有鐏鋭又翰韻)算(蘇椀切數也黄帝時)
(隷首作算數通作筭又竹器見史記又較射勝負之籌曰算又籌畫也又翰韻)篹(籩屬禮記薦用玉豆雕篹)
(注篹形似筥雕鏤其柄曰雕篹)匴(渌米籔也又冠箱也儀禮爵弁皮弁緇布冠各一匴)卵(魯盌切凡)
(物無乳者卵生曲禮不取麛卵左傳子西曰白公勝如卵予翼而長之注今撫育人曰卵翼又哿韻)
(按佩文韻十四旱四十七字今據音微闡微併纂字入纂字又據音韻闡微増盰皯儃撣潬攤䰖趲讕捖)
(梡綄䁔錧輐䜝䠪餪坢籫䂎匴二十二字據廣韻増矸觛䦔繵䉈䈠稬拌鏋九字據集韻增䩥漶䙇四)
(字合八十一字自旱字至讕字舊為二十三旱自緩字至卵字舊為二十四緩)
十五潸(佩文韻作十五潸廣韻集韻二十五潸二十六産同用今仍作十五潸)
潸(史赧切涕流貌詩潸焉出涕又刪韻)赧(乃板切面慚赤也通作𧹞方言秦晉之間凡愧而見上謂)
(之赧)戁(敬也)僴(諧赧切武猛貌一曰寛大也詩瑟兮僩兮又同瞷王充論衡璠璵寶物也魯人用歛)
(姦人僴之又通&KR0832;)&KR0832;(寛大貌又不安貌史記文帝紀&KR0832;然念外人之有非又勁忿貌唐書王叔文傳&KR0832;然)
(以為天下無人與刪韻義異)&KR0972;(猛也方言晉魏之間曰&KR0972;左傳今執事&KR0972;然授兵登陴通作&KR0832;)橺(大木)
(也)版(𥙷綰切判也又通作板詩縮板以載爾雅注築墻版也又八尺曰版史記城不浸者三版又圖)
(籍也户籍曰户版仕籍曰仕版又手版笏也又反也詩上帝板板又祭祀用祝版又元史樂志有拍板亦名檀)
(版又禪版茶版又封事曰封版見文心雕龍)鈑(鉼金也周禮祭五帝供金鈑通作版)蝂(蝜蝂蟲名善負)
(小蟲行遇物輙持取仰其首負之雖困劇不止通作版爾雅釋蟲傳負版)舨(艟舨舟也)眅(普版切多)
(白眼也又反目也又人名左傳鄭有游眅又刪韻)阪(薄筦切坡也又地名書三亳阪尹史記右隴蜀)
(左闗版通作坂又阮韻)矕(母版切目羙貌又視也馬融廣成頌右矕三塗又𬒳也班固答賓戯矕龍)
(虎之文舊矣)䎒(阻版切迅飛也揚雄法言鷹隼䎒䎒)撰(助莞切造也則也數也又事也易以)
(體天地之撰又具也論語異乎三子者之撰又屬辭記事皆曰撰又謂事不合格者曰杜撰見野客叢談又修)
(撰官名通作譔又霰韻與銑韻義異)籑(具食也通作饌又願韻霰韻)簨(竹器禮記食于簨徐邈讀與軫)
(韻義異)莞(户版切莞爾小笑貌與寒韻義異)睆(大目也又實貌詩有杕之杜有睆其實又明貌)
(詩睆彼牽牛又羙好也禮記華而睆大夫之簀與又睆睆窮視貌莊子睆睆然在纆繳之中而自以為得又睍)
(睆好貌一曰其音清和圜轉也詩睍睆黄鳥又旱韻翰韻)睅(目出貌左傳睅其目通作睆)皖(明貌又地)
(名在今安慶春秋時為皖國有皖公山皖江)鯇(魚名似鱒而大見爾雅)攌(木柵也史記賈誼賦攌若)
(囚拘通作圜)綰(烏板切貫也羂也繫也又諫韻)産(史簡切生也婦生子曰産物生亦曰産又)
(本其所生長之地曰産左傳屈産之乗又民業曰産又樂器爾雅大籥謂之産注似笛三孔而短又姓)嵼
(&KR1132;嵼山屈曲貌東方朔七諫望髙山之&KR1132;嵼通作産楚辭思蹇産以不釋)滻(水名出京兆藍田谷亦曰素滻)
(通作産漢郊祀志覇産豐勞又滻滻衆也又涕出貌)㯆(木名子如桃實出九真見徐表南州記)汕(魚游)
(水貌又以簿取魚曰汕詩烝然汕汕又水名在朝鮮又諫韻)醆(阻限切爵也或作琖又酒濁㣲清也)
(禮記醴醆在户)琖(玉爵禮記爵用玉琖仍雕釋文夏爵名通作盞&KR0678;)剗(楚眼切削也平也或作剷)
(又諫韻)丳(燔肉器)羼(羊相厠也一曰相出前也顔氏家訓典籍錯亂皆由後人所羼)鏟(平木鐵器)
(又與剗同木華海賦鏟臨崖之阜陸又損削也唐書埋光鏟采)棧(乍限切棚也閣也閣木為路曰棧道)
(又車名周禮士乗棧車考工記棧車欲其弇注不革鞔而桼之曰棧車又姓又阻限切淺也爾雅鍾小者謂之)
(棧又木名惟棧道義與諫韻同餘異)輚(卧車也西京賦乗輚輅又兵車也通作轏左傳寢于轏中又諫韻)
嶘(最髙也或作&KR3056;㟞)僝(見也書共工方鳩僝工注鳩聚見其工也)(虎竊毛謂之貓又諫韻)
簡(紀眼切牒也古者未有紙載文于竹簡爾雅簡謂之畢又閲也周禮大田之禮簡衆也又分别也求也選)
(也又詩簡兮注簡大也又畧也禮記大禮必簡又慢怱謂之簡又手版曰簡又彈章曰白簡又簡簡鼓聲詩奏)
(鼓簡簡又姓)柬(分别也通作簡一曰縣名在新寧)揀(選也擇也與柬同通作簡又霰韻)眼
(語簡切目也凡物之孔俗皆曰眼如針眼錢眼之類又詩話有句法字眼又龍眼果名又姓)齴(棧齴髙峻)
(貌見西京賦又銑韻)限(諧眼切阻也界也度也齊也又門限閾也)
(按佩文韻十五潸三十三字今據音韻闡微増&KR0972;阪籑皖鯇攌㯆鏟虥齴十字據廣韻増橺汕二字據集)
(韻増舨簨二字合四十七字自潸字至綰字舊為二十五潸自産字至限字舊為二十六産)
欽定音韻述微卷十三
按卷十三穏字下引遼史詳穏官名應改詳衮但係
韻書當存原名以見援据
