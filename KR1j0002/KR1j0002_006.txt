(之邸邸即底通語也)雕謂之琢(治玉名也)蓐謂之兹(公羊傳曰屬負兹兹者蓐席也)竿謂之箷(衣架)
簀謂之第(牀版)革中絕謂之辨(中斷皮也)革中辨謂之韏(復分半也)鏤
&KR2450;也(刻鏤物爲&KR2450;)卣中尊也(不大不小者)
釋樂第七
宫謂之重商謂之敏角謂之經徴謂之迭羽謂之柳(皆五音之)
(别名其義未詳)大瑟謂之灑(長八尺一寸廣一尺八寸二十七絃)大琴謂之離(或曰琴大者二十七絃未詳長短廣)
(雅曰琴長三尺六寸六分五絃)大鼔謂之鼖(鼖長八尺)小者謂之應(詩曰應&KR0615;縣鼔在大鼔側)大磬
謂之毊(毊形似犂錧以玉石爲之)大笙謂之巢(列管瓠中施簧管端大者十九簧)小者謂之和(十三)
(簧者郷射記曰三笙一和而成聲)大箎謂之沂(箎以竹爲之長尺四寸圍三寸一孔上出一三分名翹横吹之小者尺二寸廣雅云八孔)寸
大塤謂之嘂(塤燒土爲之大如鵝子銳上平底形如稱錘六孔小者如雞子)大鐘謂之鏞(書曰笙鏞以間亦名鑮音)
