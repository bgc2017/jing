少詹事(臣)李清植謹言按孝經一書乃西銘理一
分殊之說所自本盖孝於父母者必心父母之心
而友愛於兄弟孝於天地者必心天地之心而胞
與乎民物故此經曰父事天明母事地察又曰愛
敬盡於事親而德教加於百姓刑於四海也注疏
出於關洛之前此理未及講明是以義諦闕爾至
禘為王者之大祭而注家於諸侯之祭言之其於
分義所關尤大(臣)奉
敕校勘謹詳攷古文今文及朱子刊誤本臚其同異以
備參證而注疏家有舛略者亦附而論之(臣清植)
(謹識)
