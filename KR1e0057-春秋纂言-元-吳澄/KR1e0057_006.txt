春秋纂言總例卷六元吳澄撰
凶禮
崩
天王崩(平王也魯隠三年)不書葬
天王崩(桓王也魯桓十五年)葬桓王(莊三年七年始葬或云改葬也)
(莊王魯莊十二年崩不書)
(僖王魯莊十七年崩不書)
天王崩(惠王也魯僖八年)不書葬
天王崩(襄王也魯文八年)葬襄王(文九年)
(頃王魯文十四年崩不書)
天王崩(匡王也魯宣二年)葬匡王(宣三年葬三月而)
天王崩(定王也魯成五年)不書葬
天王崩(簡王也魯襄元年)葬簡王(襄二年葬五月而)
天王崩(靈王也魯襄二十八年)不書葬
天王崩(景王也魯昭二十二年)葬景王(同上年葬三月而)
王子猛卒(悼王也未踰年故不稱天王不曰崩魯昭二十二年)
(春秋十三王敬王崩在春秋後其十二王書崩者九不書崩者三九王之崩書葬者五不書葬者四)
(趙氏曰王崩三不書王室不告魯不赴也王室無人諸侯不臣也啖氏曰天王之葬魯會則書不書)
(者皆不會也王猛未踰年之王卒特加子字澄按經書王子有以氏書者王子虎是也有以屬書者)
(王子朝是也王子猛之書則非以其氏非以其屬盖天子諸侯之嗣位而未踰年者稱子于上加王)
(字者表其為天王未踰年之子以别於諸侯未踰年之子也)
薨
公薨(隠公也十一)不書葬
公薨于齊(桓公也十八)葬我君桓公(同上年葬九月乃)
公薨于路寢(莊公也三十三)葬我君莊公(閔元月乃葬十一)
子般卒(莊公長子)
公薨(閔公也二)不書葬
公薨于小寢(僖公也三十三)葬我君僖公(文元)
公薨于臺下(文公也十八)葬我君文公(同上年)
子卒(文公嫡子)
公薨于路寢(宣公也十八)葬我君宣公(成元)
公薨于路寢(成公也十八)葬我君成公(同上年)
公薨于楚宫(襄公也三十一)葬我君襄公(同上年)
子野卒(襄公長子)
公薨于乾侯(昭公也三十二)葬我君昭公(定元乃葬八月)
公薨于高寢(定公也十五)葬我君定公(同上年)
(魯君之薨十一未成君而卒者三附見公薨而葬者九不葬者二啖氏曰公薨必書其所詳内事重)
(凶變也若遇弑則不地公葬皆書惟隠公閔公不書者言賊不討如不葬然也未踰年君不書薨而)
(曰卒未成君也先君未葬則名既葬則不名未踰年不書葬無子不列序於廟也)
夫人子氏薨(隠公夫人也謂隠母桓母者非)
夫人姜氏薨(桓公夫人文姜莊公母也莊二十一)
葬我小君文姜(莊二十二七月乃葬)
夫人姜氏薨于夷(莊公夫人哀姜也僖元)
葬我小君哀姜(僖二○十一月乃葬)
夫人姜氏薨(僖公夫人聲姜文公母也文十六)
葬我小君聲姜(文十七葬九月乃)
夫人姜氏薨(宣公夫人穆姜成公母也襄九)
葬我小君穆姜(同上年葬四月而)
夫人姜氏薨(成公夫人齊姜也襄二)
葬我小君齊姜(同上年葬三月而)
孟子卒(昭公夫人也哀十二)
姒氏卒(定公夫人定姒哀公母也定十五)
葬定姒(同上年葬三月而)
(夫人之尊與君同故薨葬一如君禮昭夫人以吳女同姓不可書夫人姬氏卒故從其生時隠諱之)
(稱而曰孟子卒無諡不列於廟故亦不書葬定夫人不書薨不書葬小君哀未成君而魯臣不以夫)
(人之禮喪其君母也)
夫人風氏薨(莊公妾僖公母也文四)
葬我小君成風(文四葬五月)
夫人嬴氏薨(文公妾宣公母也宣公)
葬我小君敬嬴(同上年四月葬)
夫人姒氏薨(成公妾襄公母也襄四)
葬我小君定姒(同上年葬踰月而)
夫人歸氏薨(襄公妾昭公母也昭十一)
葬我小君齊歸(同上年四月葬)
(妾母借用夫人禮者四書薨書葬並與嫡夫人無别啖氏曰成風之後妾母皆僭用夫人禮故亦書)
(薨以著其非諸侯不二嫡桓公母仲子猶别築宫不列於廟自文公葬成風之後乃有二夫人祔廟)
(非禮也澄謂僖宣襄昭四妾母羣臣皆逢君之意而尊其母及至定哀之際君弱臣彊嗣君之母先)
(君之嫡夫人也乃敢蔑視其君而卑其母焉甚矣魯道之衰也)
卒
宋(穆公和七年春秋始)
宋公和卒(穆公也隠二)葬宋穆公(同上)
(殤公與夷桓二弑)
宋公馮卒(莊公也莊二)葬宋莊公(莊三)
(閔公十一弑莊)
宋公御說卒(桓公也僖九)
宋公兹父卒(襄公也二僖二十)
宋公王臣卒(成公也文七)
(昭公杵臼弑文十六)
宋公鮑卒(文公也成二)葬宋文公(成三)
宋公固卒(共公也成十四)葬宋共公(同上)
宋公成卒(平公也昭十)葬宋平公(昭十一)
宋公佐卒于曲棘(元公也五昭二十)
葬宋元公(昭二十六)
(景公頭曼三十六年春秋終宋之君書卒者九書葬者六)
衛(桓公完十三年春秋始)
(桓公完弑隠四)葬衛桓公(隠五賊討葬十五月乃)
衛侯晉卒(宣公也桓十二)葬衛宣公(桓十三)
衛侯朔卒(惠公也五莊二十)
(懿公赤狄所滅閔二)
衛侯燬卒(文公也五僖二十)葬衛文公(同上)
衛侯鄭卒(成公也宣九)
衛侯速卒(穆公也成二)葬衛穆公(成三)
衛侯臧卒(定公也成十四)葬衛定公(成十五)
衛侯衎卒(獻公也九襄二十)葬衛獻公(同上)
衛侯惡卒(襄公也昭七)葬衛襄公(同上)
衛侯元卒(靈公也哀二)葬衛靈公(同上)
(出公輒十二年春秋終衛之君書卒者九書葬者七弑而書葬者一)
蔡(宣公考父二十八年春秋始)
蔡侯考父卒(宣公也隠八)葬蔡宣公(同上)
蔡侯封人卒(桓侯也桓十七)葬蔡桓侯(同上)
(哀公獻舞卒于楚莊十九)
蔡侯肸卒(穆公也僖十四)
(莊公甲午卒文十五)
蔡侯申卒(文公也宣十七)葬蔡文公(同上)
(景公固十弑襄三)葬蔡景公(襄三十)
(靈公般一楚殺之昭十)葬蔡靈公(昭十三二十一月國復乃葬)
蔡侯廬卒(平公也昭二十)葬蔡平公(昭二十)
蔡侯東國卒于楚(悼公也三昭二十)
(昭公申盜殺哀四)葬蔡昭公(哀四月乃葬十一)
(成公朔十年春秋終蔡之君書卒者六書葬者四弑殺而書葬者三)
陳(桓公鮑二十三年春秋始)
陳侯鮑卒(桓公也桓五)葬陳桓公(同上)
陳侯躍卒(厲公也桓十二)
陳侯林卒(莊公也莊元)葬陳莊公(莊二)
陳侯杵臼卒(宣公也僖十二)葬陳宣公(僖十三)
陳侯欵卒(穆公也八僖二十)
陳侯朔卒(共公也文十三)
(靈公平國宣十弑)葬陳靈公(宣十二賊討國復二十一月葬)
陳侯午卒(成公也襄四)葬陳成公(同上)
陳侯溺卒(哀公也昭八)葬陳哀公(同上國滅七月乃葬)
陳侯吳卒(惠公也定四)葬陳惠公(同上)
陳侯柳卒(懷公也定八)葬陳懷公(同上)
(閔公越二十一年春秋終陳之君書卒者十書葬者七弑而書葬者一)
齊(僖公禄父九年春秋始)
齊侯禄父卒(僖公也桓十四)葬齊僖公(桓十四)
(襄公諸兒莊八弑)葬齊襄公(莊九乃葬九月)
齊侯小白卒(桓公也僖十七)葬齊桓公(僖十八葬九月乃)
齊侯昭卒(孝公也七僖二十)葬齊孝公(同上)
齊侯潘卒(昭公也文十四)
(懿公商人弑文十八)
齊侯元卒(惠公也宣十)葬齊惠公(同上)
齊侯無野卒(頃公也成九)葬齊頃公(同上)
齊侯環卒(靈公也襄十九)葬齊靈公(同上)
(莊公光十五弑襄二)
齊侯杵臼卒(景公也哀五)葬齊景公(同上)
(孺子荼弑哀六)
齊侯陽生卒(悼公也哀十)葬齊悼公(同上)
(簡公壬四年春秋終齊之君書卒者九書葬者八弒而書葬者一)
晉(鄂侯郗二年春秋始)
(哀侯光小子侯)
(侯緡稱武公)
晉侯佹諸卒(獻公也僖九)
晉侯夷吾卒(惠公也四僖二十)
晉侯重耳卒(文公也二僖三十)葬晉文公(僖三十三)
晉侯驩卒(襄公也文六)葬晉襄公(同上)
(靈公夷皋宣二弑)
晉侯黑臀卒于扈(成公也宣九)
晉侯獳卒(景公也成十)
(厲公州蒲成十八)
晉侯周卒(悼公也襄十四)葬晉悼公(襄十六)
晉侯彪卒(平公也昭十)葬晉平公(同上)
晉侯夷卒(昭公也昭十六)葬晉昭公(同上)
晉侯去疾卒(頃公也昭三十)葬晉頃公(同上)
(定公午三十一年春秋終晉之君書卒者十書葬者六)
曹(桓公終生三十四年春秋始)
曹伯終生卒(桓公也桓十)葬曹桓公(同上)
曹伯射姑卒(莊公也三莊二十)葬曹莊公(莊二十四)
(僖公赤十二卒不書莊二)
曹伯班卒(昭公也僖七)葬曹昭公(同上)
曹伯襄卒(共公也文九)葬曹共公(同上)
曹伯夀卒(文公也宣十四)葬曹文公(同上)
曹伯廬卒于師(宣公也成十三)葬曹宣公(同上)
曹伯負芻卒于師(成公也襄十八)
葬曹成公(襄十九)
曹伯滕卒(武公也昭十四)葬曹武公(同上)
曹伯須卒(平公也昭十八)葬曹平公(同上)
曹伯午卒(悼公也七昭二十)葬曹悼公(昭二十八)
(聲公野十二昭三)(不書)
(隠公甬定四)(不書)
曹伯露卒(靖公也定八)葬曹靖公(同上)
(伯陽魯哀八年國亡曹之君書卒者十一書葬亦十一)
鄭(莊公寤生二十二年春秋始)
鄭伯寤生卒(莊生也桓十一)葬鄭莊公(同上)
鄭伯突卒(厲公也莊二十)葬鄭厲公(同上)
鄭伯捷卒(文公也二僖二十)
鄭伯蘭卒(穆公也宣三)葬鄭穆公(同上)
(靈公夷弑宣四)
鄭伯堅卒(襄公也成四)葬鄭襄公(同上)
鄭伯費卒(悼公也成六)
鄭伯睔卒(成公也襄二)
鄭伯髠頑卒于鄵(僖公也襄七)
葬鄭僖公(襄八)
鄭伯嘉卒(簡公也昭十二)葬鄭簡公
鄭伯蠆卒(獻公也定九)葬鄭獻公(同上)
(聲公勝二十年春秋終鄭之君書卒者十書葬者七)
秦(文公四十二年春秋始)
(寧公出子)
(武公德公)
(宣公成公)
(穆公任好)
秦伯罃卒(康公也文十八)
秦伯稻卒(共公也宣四)
秦伯卒(桓公榮也成十四)
秦伯卒(景公厚也昭四)葬秦景公(昭六)
秦伯卒(哀公也定九)葬秦哀公(同上)
秦伯卒(惠公也哀三)葬秦惠公(哀四)
(悼公十一年春秋終秦之君書卒者六書葬者三)
杞(武公二十九年春秋始)
(靖公共公)
(惠公)
杞子卒(成公也三僖二十)
杞伯姑容卒(桓公也襄六)葬杞桓公(同上)
杞伯匄卒(孝公也三襄二十)葬杞孝公(同上)
杞伯益姑卒(文公也昭六)葬杞文公(同上)
杞伯郁釐卒(平公也四昭二十)葬杞平公(同上)
杞伯成卒于會(悼公也定四)葬杞悼公(同上)
杞伯過卒(僖公也哀八)葬杞僖公
(閔公維六年春秋終杞之君書卒者七書葬者六)
楚(武王熊通十九年春秋始)
(文王熊貲堵敖熊囏)
(成王頵弑文元)
(穆王商臣)
楚子旅卒(莊王也宣十八)
楚子審卒(共王也襄十三)
楚子昭卒(康王也八襄二十)
楚子麇卒(郟敖也昭元)
(靈王虔三弑昭十)
楚子居卒(平王也六昭二十)
楚子軫卒(昭王也哀六)
(惠王章八年春秋終楚之君書卒者六不書葬者葬必舉號楚僭王號以避僭故削而不書)
吳(夀夢始書卒)
吳子乘卒(夀夢也襄十二)
吳子遏伐楚門于巢卒(諸樊也五襄二十)
(餘祭二十九弑襄)
吳子夷末卒(昭十五)
(僚昭二十七弑)
吳子光卒(闔閭也定十四)
(夫差十五年春秋終吴之君書卒者四吳亦僭稱王又未能用夏禮變蠻俗其死無諡故不)
(可書葬)
滕
滕侯卒(隠七)
滕子卒(宣九)
滕子卒(成十六)
滕子原卒(成公也昭三)葬滕成公(同上)
滕子寧卒(悼公也八昭二十)葬滕悼公(同上)
滕子結卒(頃公也哀四)葬滕頃公(同上)
滕子虞母卒(隠公也哀十一)葬滕隠公(同上)
(滕之君書卒者七書葬者四)
薛
薛伯卒(莊三十一)
薛伯穀卒(獻公也一昭三十)葬薛獻公(同上)
薛伯定卒(襄公也定十二)葬薛襄公(同上)
薛伯夷卒(惠公也哀十)葬薛惠公(同上)
(薛之君書卒者四書葬者三)
邾
邾子克卒(莊十六)
邾子瑣卒(莊二十八)
邾子蘧蒢卒(文十三)
邾子貜且卒(成十七)
邾子牼卒(襄十七)
邾子華卒(悼公也昭元)葬邾悼公(同上)
邾子穿卒(莊公也定三)葬邾莊公(同上)
(邾之君書卒者七書葬者二)
莒
莒子朱卒(成十四)
莒子去疾卒(昭十四)
(莒之君書卒者二莒棄周禮死無諡故不書葬)
許
許男新臣卒(穆公也僖四)葬許穆公(同上)
許男業卒(僖公也文五)葬許僖公(文六)
許男錫我卒(昭公也宣十七)葬許昭公(同上)
許男寗卒于楚(靈公也八襄二十)
葬許靈公(同上)
(悼公買九弒昭十)葬許悼公(同上)
許男成卒(元公也哀十三)葬許元公(同上)
(許之君書卒者五書葬者亦五弑而書葬者一)
宿
宿男卒(隠八)
(宿之君書卒者一宿微國服從於宋故隠元年魯宋盟於其國至八年而告喪於魯以後經)
(不再書盖莊十年宋人遷宿自是為宋私屬不復列於諸侯矣)
(以上書諸侯之卒者十八國禮云天子曰崩諸侯曰薨大夫曰卒諸侯國君之薨但書曰卒何也春)
(秋魯史臣薨者我君之有凶變也臣子愛敬於君所不願聞故諱辟其名而於他國君薨俾降從大)
(夫但書曰卒也鄰國生則有朝會相見聘問往來之禮死則在彼告終稱嗣而在此往弔其喪往會)
(其葬也凡經不書卒由彼不訃不書葬由此不會也亦或有因他故者而大槩不出乎是)
尹氏卒(尹邑不稱名者盖天王崩為諸侯之主凡天子諸侯之大夫有當書名者無君在上)
(則例皆不名隠三)
王子虎卒(陸氏曰無采地但言王子澄按虎即僖二十九年盟于翟泉之王人也王朝一)
(命之下士故不稱名而稱人至文三年又八年矣疑已升為三命之上士故書氏名而亦有諡)
(諡為文公也或謂王子非氏但以其屬之貴而書則不當書卒亦不當有諡也文三)
劉卷卒(趙氏曰畿内諸侯不同列國故不言劉子卷卒澄按劉者邑其爵為子卒不稱爵而)
(稱名盖畿内之國厭於王故以邑配名與三命之氏配名者略等也定四)
葬劉文公(同上年趙氏曰天子畿内諸侯列國)
(不當與行交往之禮今會其葬非禮也)
(以上書王臣之卒者三趙氏曰王臣無外交之禮死而赴告非禮也故書以譏澄按三王臣三書卒)
(各一例)
公子益師卒(隠元)○無駭卒(公子某字展者之孫也隠八)○挾
卒(隠九)
(三臣之族世未詳益師隠公先君之命卿無駭挾未三命非卿也書卒者盖隠公攝立謙讓不)
(自命卿而以再命之大夫攝卿無駭再命稱名而官司空且帥師是居卿位行卿事矣挾疑亦)
(是大夫攝卿故並書卒至桓莊之時若柔若溺雖會盟會伐而不書卒再命之大夫非卿故也)
(益師無駭挾三人之外有四族六氏其世可考譜以明之與隠桓兄弟者為一世莊二閔僖三)
(文四宣五成六襄七昭定八哀九十二公凡九世云)
公子彄卒(僖伯也孝公之子隠五)○(公孫達辰伯也彄之子一世)○臧孫
辰卒(文仲也彄之孫達之子二世文十)○臧孫許卒(宣叔也辰之子三世)
(成四)○(臧孫紇武仲也許之子四世)
(孝公之族一氏書卒者三)
(公子慶父共仲也桓公之子二世)○公孫敖卒于齊(穆伯也慶父之子三世文)
(十四)○(仲孫穀文伯也敖之子四世)○仲孫蔑卒(獻子也穀之子五世襄十)
(九)○仲孫速卒(莊子也蔑之子六世襄二十二)○仲孫羯卒(孝伯)
(也速之子七世襄三十一)○仲孫貜卒(僖子也羯之子八世昭二十四)○(仲孫)
(何忌懿子也貜之子九世)○(仲孫彘武伯也何忌之子十世)
公子牙卒(僖叔也桓公之子二世莊三十)○公孫兹卒(戴伯也牙之子三世)
(僖十六)○叔孫得臣卒(莊叔也兹之子四世宣五)○叔孫豹卒
(穆子也得臣之子五世昭四)○叔孫婼卒(昭子也豹之子六世昭二十五)○
叔孫不敢卒(成子也婼之子七世定五)○(叔孫州仇武叔也不敢之子八世)
○(叔孫舒文子也州仇之子九世)
公子季友卒(成季也桓公之子二世僖十六)○(公孫無逸季友之子三世)○季
孫行父卒(文子也季友之孫無逸之子四世襄四)○季孫宿卒(武子)
(也行父之子五世昭七)○(季孫紇悼子也宿之子六世)○季孫意如卒
(平子也紇之子七世定四)○季孫斯卒(桓子也意如之子八世哀二)○(季孫)
(肥康子也斯之子九世)
(桓公之族三氏書卒者十六仲孫氏五叔孫氏六季孫氏四)
公子仲遂卒于垂(襄仲也莊公之子三世宣八)○(公孫歸父仲遂之子四世)
○仲嬰齊卒(歸父弟為兄後四世成十四)
(莊公之族一氏書卒者二)
公弟叔肸卒(惠伯也文公之子四世宣十七)○公孫嬰齊卒于貍
脤(聲伯也叔肸之子六世成十七)○叔老卒(齊子也嬰齊之子七世襄二十二)
○叔弓卒(敬子也老之子八世昭十四)○叔輒卒(弓之子九世昭二十)
○叔鞅卒(弓之子九世昭二十三)○叔詣卒(輒之子十世昭二十)
(九)○(叔還詣之子十一世)○(叔青還之子十二世)
(文公之族一氏書卒者七)
(以上書魯臣之卒者三十一人趙氏曰卿不書葬降於君也魯卿凡四十三人書族而不書卒者五)
(公子慶父公子翬單伯公子結叔彭生也啖氏曰柔弱不書卒非命卿也公孫歸父叔孫僑如不書)
(卒出奔故也仲孫何忌叔孫州仇叔還獲麟時卒也餘三十一人並書卒)
齊王姬卒(莊二)
(以上書王女之卒者一穀梁傳曰為之主者卒之啖氏曰魯主昏公為之服故書卒不書者不為之)
(服也澄按禮記云齊告王姬之喪魯莊公為之大功詳記文之意則禮經本無為王姬服之禮莊公)
(因齊之來告喪特為之服姊妹之服以媚齊也故書以譏其非)
紀伯姬卒(莊四)齊侯葬紀伯姬(同上)
紀叔姬卒(莊二十九)葬紀叔姬(莊三十)
伯姬卒(僖九)
鄫季姬卒(僖十六)
子叔姬卒(文十二)
杞叔姬卒(成八)
宋伯姬卒(襄三十)葬宋共姬(同上)
(以上書魯女之卒者七書葬者三啖氏曰内女之葬不書書者皆非常也澄按内女之卒其書者亦)
(皆非常啖氏但以為嫁為諸侯之夫人尊同則公為之服故書考經意盖有未然者)
葬
(各已附見于崩薨卒之下)
含襚賵賻
(王使榮叔歸含且賵天王使宰咺來歸惠公仲子之賵秦人來歸僖公成風之襚武氏子來求賻並)
(已見前人紀篇天王下賓禮篇來例之末今不重出)
奔喪會葬
邾子來奔喪(定十五)
滕子來會葬(襄三十一○定十五)
(王使叔服來會葬王使召伯來會葬已見人紀篇天王下賓禮篇來例之末今不重出)
春秋纂言總例卷六
