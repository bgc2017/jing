欽定叶韻彚輯卷四十一
二十一箇
箇(古賀切箇數又枚也几也一作个)个(古賀切明堂四面偏室)賀(胡箇切慶也擔也勞也加也亦
姓)佐(則箇切助也)作(則箇切造也)邏(郎佐切㳺兵也)坷(口箇切坎坷不平也)軻(口箇切轗
軻不遇也)䭾(唐佐切負䭾)大(唐佐切巨也)餓(五箇切不飽也)奈(奴箇切奈何)那(奴箇切語
助)些(蘇箇切楚語詞)過(古卧切誤也越也責也)和(胡卧切聲相應)挫(則卧切摧也)課(苦卧
切税也試也第也)堁(苦卧切堀堁塵貌)唾(湯卧切説文口液也涶同)播(補過切揚也放也棄也說
文掩也一曰布也又姓)簸(補過切簸揚)剉(麤卧切破也)莝(麤卧切斬草)磨(模卧切磑也䃺
同)愞(乃卧切弱也亦作懦)稬(乃卧切秫名同糯)座(徂卧切牀下韻㑹通作坐)坐(徂卧切被罪)
破(普過切破壊也又三字姓北齊有破六韓常魏有破六汗抜陵又西方破多羅氏後改為潘氏)臥(吾貨
切寝也釋名臥化也精氣變化不與覺時同也説文伏也從人臣取其伏也)貨(呼臥切財也又化也變化
反易之物故字從化)嗟(七過切磨嗟治象牙)涴(烏臥切泥著物也亦作汚)左(則箇切左右)夎(則臥
切拜失容又詐也經典作蓌)銼(麤臥切蜀呼鈷䥈)惰(徒臥切惰懈也)媠(徒卧切嬾婦人也)癉
(丁佐切勞也)譒(補過切敷也謡也)&KR1596;(郎佐切婦人衣)
箇叶韻
馳(詩經集傳徒卧反小雅四黄既駕兩驂不猗不失其馳舍矢如破猗於箇反)縻(模卧切易見摩字注)
綏(詩經集傳土堁反小雅乘馬在廐秣之摧之君子萬年福祿綏之摧音剉)猗(詩經集傳於箇反小雅見
馳字注)如(集韻乃箇切音那書如五器論語不曰如之何如之何者並鄭康成讀)呼(集韻許箇切左
傳江芊怒曰呼役夫釋文呼好賀反)頽(集韻吐卧切音唾考工記梓人則必頽爾如委矣李軌讀)摧(集韻
寸卧切詩摧之秣之箋摧今莝字也)錞(字典音惰禮記大夫殯以幬櫕注幬或作錞釋文錞徒卧反)歌
(字典古賀切左貴嬪晉元后誄恩從風翔澤隨雨播中外禔福遐邇詠歌)波(韻註音播書滎波既豬馬融本
作滎播周禮職方氏豫州其浸波溠注波讀為播)何(胡箇切詩何天之休集傳音賀)娑(韻㑹小補蘇个
切邏娑吐蕃都城名唐書吐蕃傳賛普居邏娑川通作些杜甫詩和親邏些城)佗(詩經集傳音唾小雅予之
佗矣)他(字典湯卧切司馬相如上林賦他他藉藉注他音唾)摩(韻㑹小補模卧切易鳴鶴在隂其子和之
我有好爵吾與爾摩之相觀而善之謂摩鳴鶴以相和成音好爵以相摩成徳子夏易傳如此字本音魔叶韻
作磨本又作縻今本皆作靡)瑳(則卧切音剉蘇軾詩風飈助凝冽幃幔困掀簸惟思近醇醲未敢窺璨瑳
何時反炎赫却欲躬臼磨)拖(韻㑹吐卧切引論語加朝服拖紳)呵(韻㑹小補許箇切韓愈詩紫燄嘘呵
王伯大讀王禹偁詩居人且艱食行商不通貨郡小數千家今夕惟愁呵)碆(補過切史記楚世家碆新繳索
隱碆音播)嶓(韻㑹小補補過切書岷嶓既藝韋昭音播)嘉(古賀切太元睟辰愆善補過也睟惡無善終不
可佐也睟終之貞誠可嘉也)靡(韻畧模卧切易見摩字注)燬(集韻呼賀切詩王室如燬釋文燬音貨爾
雅燬火也郭璞讀)火(呼卧切韓駒詩交遊得詩流吾儕可相賀念昔逄大梁一别九鑚火王令詩純金出
鎔爐烜赫掩熾火錦成洗春紅衆目眩莫奈魚鹽物誠微誤用幸不涴)我(去聲釋惠洪詩我家與君隣屋
居君昔未生先長我君髮齊眉我總角竹居讀書供日課君誦盤庚如注瓶我讀孝經如轉磨王令詩關門當
自足何暇更待我固知仁人心姑欲恤窮餓苟論才不才自合棄如唾)娜(奴箇切王令詩初觀固宜驚獨
獲亦堪賀又如遇貴人繡錦餙婀娜)荷(韻㑹小補何佐切王令詩雄髙豈復爭愛恤亦加荷大詩又來及推
與太浮過自無賢可稱以是惡甚播劉子翬詩沈沈玉巵酒量淺難負荷豈不懷極歡恐重賓友過褰帷望明
河山月銜半破)可(韻補口箇切魏文帝寡婦賦伏枕兮忘寐逮平朝兮起坐愁百端兮猥來心鬱鬱兮無可
江洪詩雜彩何足奇惟紅偏作可灼爍類蕖開輕明似霞破鏤質卷芳脂裁花承百和王禹偁詩批鳳不足言
失馬聊自賀委順信吾生無可無不可黄庭堅詩天螻伏隙録人語射工含沙須影過訓狐啄屋眞行怪蠨蛸
報喜太多可鸕鷀宻伺魚蝦便白鷺不禁塵土涴)裹(韻㑹古卧切江洪詩鏤質卷芳脂裁花承百和且傳
别離心復是相思裹不值情牽人豈識風流座黄庭堅詩桑蠶作繭自纒裹蛛蝥結網工遮邏燕無居舍經始
忙蝶為風光勾引破)朶(去聲釋惠洪詩仙郎開卷靣發光誇我雄詞驚李賀相期他日同此遊先買隣庵山
數朶青松白日聞此言共作廬山二十箇)瑣(蘇箇切韓維詩貪從徳義樂不覺歲月破而君宦遊者動足落
羈瑣)墮(韻畧徒卧切易林見祟字注漢隴頭歌見野字注蘇舜欽詩恣睢莫能名豪横不可挫怒奔時旁出
力翥復下墮韓駒詩千山厭露宿一壑期雲卧子少方鵬騫吾衰作鳶墮劉子翬詩褰帷望明河山月銜半破
回軒互追奔傘拂簷瓦墮)垜(去聲釋惠洪詩睡餘信手模書看㑹意起來行復坐林泉成趣亦題詩年來藁
帙成堆垜仙郎開卷面發光誇我雄詞驚李賀)妥(徒卧切韓維詩乃云曹事簡經史日自課出詩且百篇語
法就平妥相别不滿歲美譽亦已播)麽(模卧切韓駒詩篇成不敢出畏子詩眼大唯當事深禪諸方參作麽)
蠃(郎佐切黄庭堅詩蝨聞湯沸尚血食雀喜宫成自相賀晴天振羽樂蜉蝣空穴祝兒成蜾蠃)跛(普過
切黄庭堅詩絡緯何嘗省機織布糓未應勤種播五技鼯鼠笑鳩拙百足馬蚿憐鼈跛老蚌胎中珠是賊醯雞
甕裏天幾大)禍(胡个切蘇舜欽詩譬如利錐末所向物已破余資本滯濁既壯困家禍區區走俗格僅若
蟻循磨釋惠洪詩華裾如葱馬如龍九衢突若流星過我經憂患早衰微生怕虛名招實禍方衣童首住江村
飽飯愛尋閒處卧)夥(呼卧切王令詩魚鹽物誠微誤用幸不涴君家兄弟賢我見始驚夥)脞(則卧切劉
子翬詩佳人意慇懃唱歌屬余和幽期貴濶畧醉語多叢脞)野(韻補羊卧切漢隴頭歌念我行役飄然曠
野登髙望逺涕零雙墮墮去聲)㸃(集韻丁賀切草葉壊也齊民要術故墟種麻有㸃葉夭折之患)地(韻補
唐過切屈原九章閉心自愼終不失過兮秉徳無私參天地兮揚雄羽獵賦鳥不及飛獸不得過軍驚師駭刮
野掃地)義(唐韻正古音魚賀反禮記仁者右也道者左也仁者人也道者義也呂氏春秋禁之者是息有
道而罰有義也是窮湯武之事而遂桀紂之過也)刺(則卧切易林席多針刺不可以卧)被(唐韻正古
音平賀反商子堅者被廉者挫漢書元帝紀賛自度曲被歌聲荀恱注被聲能播樂也)祟(蘇箇切易林山
石朽破消崩墜墮上下離心君受其祟墮去聲)麗(唐韻正力過反淮南子夫貴賤之于身也猶條風之時麗
也毁譽之于己猶蚉䖟之一過也)介(通韻通箇韻書若有一介臣大學引書作一个臣左傳亦不使一介
行李注介讀為个)話(韻補胡卧切白居易詩兀然無所思日髙尚閒卧暮讀一卷書會意如嘉話欣然有
所遇夜深猶獨坐)磑(字彚補蒙破切太𤣥隂陽相磑注磑音磨)憚(詩經集傳丁佐反小雅哀我憚人又
憚我不暇)噪(蘇箇切南史鮑正傳正好交遊人為之語曰無處不逢烏噪無處不逢鮑佐)夜(韻補羊卧
切韋元成詩我既兹恤惟夙惟夜畏忌是申供事靡惰陳琳武軍賦千徒縱唱億夫來和聲訇隱而動山光赫
奕以燭夜)下(韻補何佐切釋名河下也隨地下處而通流也魏文帝寡婦賦風至兮清厲隂雲曀兮雨未下
伏枕兮忘寐逮平朝兮起坐白居易詩冷落燈火暗離披簾幕破䇿䇿牕戸前又聞新雪下長年漸省睡夜半
起端坐)謝(韻補徂賀切韓愈送窮文垂頭䘮氣上手稱謝燒車與船延之上座)罷(韻補步卧切白居易
詩家貧親愛散身病交遊罷眼前無一人獨掩村齋卧冷落燈火暗離披簾幕破)暇(韻補何佐切傅元食
舉東西廂歌天佑聖皇萬邦來賀雖安勿安乾乾匪暇白居易詩欣然有所遇夜深猶獨坐又得琴上趣安絃
有餘暇)霸(韻補補過切韋孟詩興國救顚孰違悔過追思黄髮秦穆以霸王延夀夢賦齊桓夢物而以霸
兮武丁夜感得良佐兮)化(韻補呼卧切釋名卧化也精神變化不與覺時同也太元蛟潜于淵陵卵化之
人或隂言百姓和之漢書叙傳偪上并下荒殖其貨侯服玉食敗俗傷化傅元晉鼓吹曲皇之佐讃清化百事
理萬邦賀白居易詩不學坐忘心寂寞安可過兀然身寄世浩然心委化)舍(韻補始賀切白居易詩所以隂
雨中經旬不出舍始悟獨往人心安時亦過)稼(韻補居賀切陸雲詩有淹萋萋甘雨未播黍稷方華中田
多稼庭槐振藻園桃阿那)詐(韻補側个切漢書叙傳靡法靡度民肆其詐偪上并下荒殖其貨)鬭(丁佐
切易林飲酒醉卧跳起爭鬭)愎(韻註皮過切左傳剛愎不仁杜預讀)
艐(集韻口箇切船著沙不行也)濡(集韻奴卧切水貌)汙(集韻烏卧切同涴)隤(韻㑹小補湯過
切)磻(集韻補過切石名可為矢鏃)羅(集韻郎佐切)科(集韻苦卧切滋生也)䃺(集韻莫卧切石
磑也)苛(韻㑹小補呼箇切菜名)痾(集韻阿箇切病也)頗(集韻普過切偏也一曰疑辭)番(集韻
補過切獸足)蹉(集韻千箇切足跌)槎(集韻千箇切斫也)差(韻㑹小補千箇切)侉(集韻何佐
切痛呼也)椏(集韻阿箇切椏㰁樹衺)硰(集韻蘇卧切硰石地名)嗾(集韻蘇卧切使犬聲)戱(唐韻
正許賀反)議(唐韻正魚賀反)寄(唐韻正居賀反)嵗(集韻蘇卧切䮑嵗糓名)蛻(廣韻湯卧切蛇去皮)
按(韻㑹小補乃卧切推也)縛(集韻符卧切束也)
欽定叶韻彚輯卷四十一
