欽定叶韻彚輯卷五十五
十四緝
緝(七入切績也增韻又續也)輯(秦入切和也)戢(阻力切止也斂也説文藏兵也)立(力入切行立又
姓也成也)集(秦入切聚也會也就也成也安也同也衆也又州名又姓)邑(於汲切縣邑説文國也周禮四
井為邑邑方三里)急(居立切急疾説文作㤂褊也)入(人執切内也得也納也)泣(去急切無聲出
涕)溼(失入切水霑也又作濕)習(似入切學也因也數飛也又姓)給(居立切供給又姓)十(是執
切數名韻會通作什)拾(是執切收拾又掇也斂也)什(是執切篇什又什物也)襲(似入切因也及也重
也合也入也又掩襲説文左衽袍也)及(其立切至也逮也連也辭也)級(居立切等級説文絲次第也又
階級俗作□)歰(色立切不滑也又作澀俗作澁)粒(力入切米粒)揖(伊入切揖遜又進也讓也手著
胸曰揖)汁(之入切液也瀋也)笈(其立切負書箱)蟄(直力切蟄蟲又藏也)笠(力入切雨笠)執
(之入切持也操也守也攝也説文捕罪人也)隰(似入切原隰亦州名以州前有泉下濕葢取下濕之義名
之又姓)汲(居立切汲引也又縣名)吸(許及切内息或作噏)唈(於及切嗚唈短氣通作邑)縶(陟立
切繫馬也)葺(子入切茨也)褶(是執切袴褶也)潗(子入切泉出也)苙(其立切白芷又力急切)伋
(居立切)岌(魚及切髙貌)翕(許及切火炙一曰起也合也又斂也動也聚也盛也)歙(許及切縮鼻也)
濈(阻立切和也)裛(於汲切裛香)浥(於汲切濕潤也)熠(羊入切熠耀螢火也)槢(以入切堅木名)
揖(子入切聚也)潝(許及切水流貌)霫(先立切雨貌又作雭東北夷名)&KR2034;(阻立切角多貌)悒(於汲
切憂悒也)廿(人執切二十并也今作廿直以為二十字)挹(伊入切酌也)㙷(直立切下入也)馵(陟立
切馬絆也)岦(力入切岦岌山貌)鈒(色立切㦸也鋋也)蕺(阻立切菜名)孴(羊入切多貌)㵫
(尼立切潗㵫水文貌)霵(阻立切雨下又仕戢切暴雨貌)
緝葉叶韻
斯(韻註音葉史記司馬相如傳卭筰冉駹斯榆之君西南夷傳作楪榆)胠(集韻迄業切左傳狼蘧䟽為右
胠注行軍右翼曰胠音脇荘子胠篋探囊徐邈讀)呿(韻註乙業切荘子公孫龍口呿而不合李軌讀)鯫
(韻略陟葉切史記貨殖傳鮿千石鮑千鈞漢書作鮿鮑千鈞鮿音輒)簪(韻註音捷易朋盍簮王肅讀疌古文
作戠虞翻註叢合也音捷)弇(韻註音邑考工記鳬氏侈弇之所由興杜子春讀)謙(字彚苦刧切大學此
之謂自謙)沾(集韻的協切史記魏其侯傳沾沾自喜徐廣讀)呫(韻㑹託協切史記魏其侯傳乃效女兒呫
囁耳語索隐蚩輒反)嵒(集韻昵輒切説文引春秋傳次于嵒北字典按春秋齊師宋師曹師次于聶北三傳
俱作聶説文作嵒或古本嵒聶通也)累(韻註音獵漢書地理志鉅鹿郡屬縣下曲陽集韻下曲陽縣西南有
肥累城)蕊(字典音蕺風土記蕊香菜蜀人所謂葅香)蔀(徙協切太元觥羊之毅言不法也毅于禍貞不
可幽蔀也豨毅其牙吏所獵也法蘇協切)斂(虚業切呂氏春秋門中有斂陷注斂讀曰脅)嗛(集韻詰叶
切戰國䇿齊桓公夜半不嗛注苦刧反史記文帝紀天下人民未有嗛志漢書作㥦)位(韻註音立詩孝孫徂
位集傳力入反)蓺(徒協切漢書司馬遷傳拾遺補蓺孟康註蓺音褋)契(字典似入切禰衡顔子碑知微
知章聞一覺十用舎行藏與聖合契)戾(韻補力執切劉向九嘆悲余心之悁悁兮目眇眇而遺泣風騷屑以
摇木兮雲吸吸而湫戾)泰(韻補湯協切劉歆列女傳賛子發之母刺子驕泰将軍稻梁士卒菽粒)會
(入聲易林陰雲蔽日暴雨降集使道不通阻我歡會)戒(韻註音急鹽鐵論引詩我是用戒詩本作急)内
(轉注古音叶業史子堅𨽻格載漢碑贊伏戱倉精初造功業畫卦結繩以理海内)對(韻補都協切漢書路
温舒傳語曰畫地為獄議不入刻木為吏期不對按通韻此是以獄叶入以吏叶對所謂斷句叶者)告(字典
居立切史記自序牧殷餘民叔封始邑申以商亂酒財是告)就(韻註同集詩是用不集韓詩外傳作不就)
墊(廣韻徒協切北史外夷傳吐谷渾君長阿豺登其國西疆山觀墊江源)福(叶緝韻易林李花再實鴻
卵降集仁徳以興廕國受福實是執切)伏(叶葉韻易林君猛臣懾虎行兎伏又噂噂懾懾夜行晝伏)宿
(韻補思楫切班彪冀州賦遵大路以北逝兮厯趙衰之采邑醜栢人之惡名兮聖髙帝之不宿)轂(之渉切易
林水深難渉泥塗至轂牛罷不進浮陷為疾疾夕葉切)復(韻補筆立切易林日以困急不能自復)六
(力入切漢書叙傳昭宣乘業都䕶是立總督城郭三十有六)足(七入切易林不耕而獲家食不給中女無
良長子跛足揚䧺反離騷鳯皇翔于蓬陼兮豈駕鵞之能捷騁驊騮以曲囏兮驢騾連蹇而齊足)粟(色立
切戴復古詩北方苦飢民骨立萬一東來竊吾粟邊頭諸州無鐡壁借問誰能備倉卒壁彼協切卒昌協切)
獄(通韻叶入漢書路温舒傳見對字注)躅(直立切易林羸豕躑躅虎來都邑遮遏左右國門勅急)日
(人執切劉向九嘆雪雰雰而薄木兮雲霏霏而隕集阜隘狹而幽險兮石㠁嵯以翳日趙至與嵇蕃書見釋字
注謝翺樂府勾陳蒼蒼太白濕賊帳夢驚繞營日)出(陟葉切易林北陸閉蟄隱伏不出杜篤論都賦或富
貴思歸不顧見襲或掩空擊虚自蜀漢出)室(失入切易林前屈後曲形體勁急絞黑大索困于清室劉子翬
詩素風含混沌春煦囬呼吸餘溫偶見分來自芝蘭室)實(是執切易林見福字注)疾(夕葉切易林履
不容足南山多葉家有芝蘭乃無病疾)一(於汲切葉適詩太學奏文夸第一國子先生裏行立嶺南梅花
太枯澀花豈喚人人底急)宻(韻補莫頰切蘇軾經藏銘我無一錢談波羅宻施此法水以灌爾睫)失(失入
切劉子翬詩勿謂絶知聞虛闈百靈集鼎鬴或存戒韋弦亦規失)栗(力入切釋惠洪詩急除烈焰㸔徐攪
豆才亦趂洄渦入須臾大杓傳浄甕浪寒不興色如栗)溢(夷執切徐積詩後代䝉其業厯世六七十凡千
有餘年而無所決溢)黜(陟葉切石介詩禄微身賤其志不怯嘗詆大臣亟遭貶黜)弼(羊入切石介詩予父
予祖付予大業予恐失墜實頼輔弼)物(通韻物緝通詩爾牧來思何蓑何笠或負其餱三十維物)月(筠輒
切樓鑰詩石城江頭可憐月曾照六朝清夜獵古往今來知幾何長江衮衮蕭蕭葉)髮(叶葉韻葉適詩只應
獨将笏拄頰清坐都不挂毫髮何必隨逐欄頭奴日招稅錢三萬億億於輒切)闕(叶緝韻王褒四子講徳論
是以海内歡慕莫不風馳雨集襲雜並至填庭溢闕)伐(叶葉韻石介詩君相予乆予嘉君伐君仍相予笙鏞
斯協)竭(其立切石介詩諫官一年奏疏滿篋侍從週嵗忠力盡竭)勃(韻補皮獵切蘇軾詩餘思屬江湖登
臨寄遺堞驕王應笑滕狂客亦矜勃)猝(韻補昌協切蘇軾詩豪風相凌蕩俳語終倉猝事徃空長江人來逐
飛楫戴復古詩見粟字注)淴(韻補虛翕切蔡邕述行賦唐虞眇其既逺兮常俗生于積習周道鞠為茂艸兮
哀正路之日淴)褐(叶葉韻石介詩弼将予命不思而懾卒復舊好民得食褐)跋(韻補蒲聶切蘇軾趙康靖
公碑銘遂授以政厯佐三葉濟于艱難不㚄不跋)茇(韻補蒲聶切蘇軾詩而今城東&KR1000;不記召南茇陋居
有逺寄小圃無濶躡)節(即葉切易林秋蛇向穴不失其節夫人姜氏自齊復入穴與渉切)雪(之渉切謝
翺詩東鄰拔蒲根南鄰燒艾葉艾葉出青烟蒲根香勝雪釋惠洪詩湘山破曉立俜停秀抹鉊華餘積雪故應
山亦為余喜隔岸遥看圓笑靨千岩佳䖏可同逰明日波晴當理楫)絶(疾葉切蘇軾詩君不見萬松嶺上黄
千葉玉蕊檀心兩竒絶)結(居立切蘇軾詩先生又繼之圭璧爛箱篋晴牕洗硯坐蛇蚓稍蟠結便有好事
人敲門求醉帖)穴(與渉切易林見節字注蘇軾詩山僧類有道辛苦常谷汲我慙作機舂鑿破混沌穴)别
(韻補卑急切黄庭經長谷元卿繞鄉邑六龍散飛唯分别長生至慎房中急何為死作令神泣釋惠洪詩道人
叢林十年舊古寺青燈夜相接失聲方欲問江南忽憶去年淮上别)缺(苦協切蘇軾詩醒時夜向闌唧唧銅
瓶泣黄州豈云逺但恐朋友缺)折(徒協切孔武仲詩祇堪平地㸔洶湧何事乘危理舟楫共夫鵞鸛行天上
遥與谷中相應答但憂心手一乖迕巨舶髙檣兩催折而余進退乆安命掲厲以望初不懾答徒協切)玦
(居立切蘇軾詩瓦池研灶煤葦管書柿葉近者唐夫子逺致烏玉玦又洗玉池銘如伯時父琅然環玦援手之
勞終□莫拾)闑(尼輒切石介詩汝予小臣危言嶪嶪為予司諫正予門闑)揲(韻㑹小補蘇協切易揲之
以四以象四時)孽(尼輒切石介詩左右正人無有邪孽予望太平日不逾浹)渫(韻㑹小補達協切郭璞江
賦長波浹渫注音牒)薄(皮獵切易林狂劣徳薄失其臣妾田不見禽犬無所得得低協切)作(即葉切漢
書叙傳世宗曄曄思宏祖業疇咨熈載髦俊並作)樂(良渉切易林大夫祈父無地不渉為吾相土莫如韓
樂)爵(即葉切易林公劉之居太王所業可以長生拜受福爵)郭(叶葉韻易林兎聚東郭衆犬俱獵圍
缺不成無所能獲獲胡頰切)石(人執切蘇轍祭司馬丞相文公之來思岌然特立身如槁木心如金石)
客(苦協切蘇軾詩我當安所主君亦無此客朝來静庵中唯見峰巒集)碧(叶緝韻蘇軾詩楓葉蕭蕭桂葉
碧萬里逺來超莫及乘龍上天去無踪艸木無情空寄泣方岳詩林光漏日烟霏濕鸕鷀族立春沙碧)赤
(陟葉切釋惠洪詩出碓新秔明玉粒落叢小豆楓葉赤)獲(胡頰切易林見郭字注)適(失入切呉儆詩
瀟灑竹間亭意行成小立賔主莫誰何悠然良自適)幘(即葉切蘇軾詩須叟我徑醉坐睡落巾幘醒時夜向
闌唧唧銅瓶泣)劇(其立切太元陰窮大泣陽無介儔離之劇)擲(直立切釋惠洪詩驚定喜失聲卒語成小
立是時夜氣清隙月金蛇擲)釋(書渉切趙至與嵇蕃書悠悠三千路難渉矣攜手之期邈無日矣思心彌
結誰云釋矣日人執切)迫(叶緝韻焦仲卿詩長嘆空房中作計乃爾立轉頭向户裏漸見愁煎迫)壁
(叶緝韻戴復古詩見粟字注)惕(七入切劉子翬詩寸陰捐已多老矣将何及自從得此衾夢覺常惕惕)
職(陟立切易林陰配陽事臥木反立君子攸行䘮其官職)國(叶緝韻李延年歌北方冇佳人絶世而獨
立一顧傾人城再顧傾人國班固答賔戱功不可以虚成名不可以偽立韓設辨以激君呂行詐以賈國)徳
(低協切易富有之謂大業日新之謂盛徳易林陽春生長萬物茂壮垂秋布葉君子比徳漢書叙傳離宮不衞
山陵不邑閹尹之呰穢我明徳)翼(羊入切班固東都賦然後增周舊修洛邑扇巍巍顯翼翼)息(先立切易
林綱宻網縮動益慼急困不得息又種一得十日益有息)得(低協切易林五穀不熟民苦困急駕之南國嘉
樂有得蘇軾詩逺林艸木暗近舎烟火濕下有隐君子嘯歌方自得)北(悲立切易林千載舊室将有困急荷
糧負囊出門直北)棘(居立切唐庚詩憶昔方東來亭傳荒荆棘風庭紅葉乾雨砌蒼苔濕飢虎撥門開哀
禽向人泣)惑(叶緝韻易林魚擾水濁寇圍吾邑城危不安驚恐狂惑張衡東京賦鮑肆不知其臰翫其所以
先入咸池不齊度于䵷咬而衆聴者疑惑)織(是執切范成大詩虚空既清凉家巷得寧輯雞忩夜可誦蛩機
曉猶織雨簾繡浪捲風燭淚珠泣)億(於輒切栁宗元天對益革民艱咸粲厥粒惟禹受以土爰稼萬億蘇
軾表忠觀碑天祚忠孝世有爵邑允文允武子孫千億葉適詩見髮字注)特(徒協切易林六翮泛飛走歸不
及脫歸王室上其騂特)翊(力入切漢郊祀歌神之来泛翊翊甘露降慶雲集顔師古注翊音立)忒(他協
切劉勰文心雕龍贊觀風似面聽辭如泣石墨鐫華頽影豈忒)罭(羊入切易林雀行求粒誤入網罭)合
(通韻合通緝詩大雅天監在下有命既集文王初載天作之合劉歆遂初賦雙美不必為偶兮時有差而不相
及雖韞寶而求賈兮嗟千載其焉合張衡思元賦何孤行之㷀㷀兮孑不羣而介立感鸞鷖之特樓兮悲淑人
之希合歐陽修祭程相公文公于時人氣剛難合予實後進晚而相接)答(徒協切孔武仲詩見折字注)
榻(他協切皮日休詩多君方閉户顧我能倒屧請題在茅棟留坐于石榻魂從清景逗衣任烟霞裛)閤
(通韻合通葉李咸用詩少皥開宫行帝業無刃金風剪紅葉雁别沙邊入暖雲蛩辭敗葉鳴香閤)雜(韻補
秦葉切王褒洞簫賦鎪鏤離灑絳脣錯雜鄰菌繚糾羅鱗捷獵歐陽修詩贈以洛陽花滿盤鬬麗争竒紅紫雜
兩京相去五百里幾日馳來足何捷紫檀金粉香未吐緑萼紅苞露猶浥孔武仲詩崩騰下與淮泗㑹清泚亦
容伊洛雜横空九闕眞垂虹怒捲千艘如敗葉)臘(韻補力陟切風俗通臘者獵也言獵取獸以祭其先祖也
又曰臘者接也新故交接也考工記桃氏為劍臘廣二寸有半寸鄭康成讀)匝(韻補子頰切淮南子鬼出
電入龍興鸞集釣旋轂轉周而復匝歐陽修詩而今得酒復何為愛花繞之空百匝心衰力懶難勉彊與昔一
何殊勇怯感公意厚不知報墨筆淋漓口徒囁蘇軾詩陋居有逺寄小圃無濶躡還為乆䖏計坐待行年匝臘
果綴梅枝春杯浮竹葉)闔(韻補胡頰切張衡西京賦狹百堵之側陋増九筵之迫脅正紫宫于未央表嶢
闕于閶闔疏龍首以抗殿狀巍峩以岌嶪皮日休詩此時一圭竇不肯饒閶闔有第可棲息有書可漁獵吾欲
與任君終身以斯愜)榼(筠輒切歐陽修詩見花了了雖舊識感物依依幾抆睫念昔逢花必沽酒起坐驩呼
屢傾榼)颯(韻註音立後漢書光武紀朔方太守田颯又循吏傳衞颯注並讀立)拉(良陟切歐陽修詩無
情草木不改色多難人生自摧拉見花了了雖舊識感物依依幾抆睫)鞳(他協切皮日休詩以斯為思慮
吾道寧疲苶衮衣競璀璨皷吹争鞺鞳欲者觧擠排詬者能詀讘)溘(通韻合通緝李賀詩藕花凉露濕花
缺藕根澀飛下雌鴛鴦塘水聲溘溘)洽(韻補胡頰切詩辭之輯矣民之洽矣顔延之赭白馬賦維宋二十有
二載盛烈光乎重葉武義粤其肅陳文敎迄已優洽泰階之平可升興王之軌既接石介詩君仍相予笙鏞斯
協昌朝儒者學聞該洽)狹(胡頰切謝靈運詩歡願既無病戚慮庶有協極目睞左濶迴顧眺右狹日沒澗
增波雲生嶺逾叠孔武仲詩而余進退乆安命揭厲以望初不懾妻孥亦已慣江湖笑語猶如泛山陿鳴弓擊
柝驚夜盜掘茹撈鰕佐晨饁)峽(胡頰切杜甫詩扶顛永蕭條未濟失利渉疲苶竟何人洒涕巴東峽皮日
休詩地勢似五㵼巖形若三峽猿眠但腽肭鳬食時啑唼撥荇下文竿結藤縈桂檝唼同喋孔武仲詩䃕渠斜
與昆河接河逺渠慳幾可渉狂霖一漲髙十尋迅瀉東來比三峽)法(叶輯葉易利用刑人以正法也子克
家剛柔接也王褒四子講徳論詐偽者進達佞諂者容入宰相刻峭大理峻法左思呉都賦闡闔閭之所營采
夫差之遺法抗神龍之華殿施榮楯而捷獵崇臨海之崔巍飾赤烏之韡曄張協七命浮蟻星沸飛華萍接元
石嘗其味儀氏進其法傾罍一朝可以流湎千日簟醪投川可使三軍告捷)甲(韻補吉協切詩芄蘭之葉
童子佩韘雖則佩韘能不我甲屈原九歌操吳戈兮被犀甲車錯轂兮短兵接杜甫詩司徒天寶末北收晉陽
甲胡騎攻吾城愁寂意不愜白居易詩二張得雋名居甲美退争䧺重告捷棠棣輝榮並桂枝芝蘭芬馥和荆
葉歐陽修詩秋江湛已清樹色映丹葉羨君舟揷㯭去若魚鼓鬛君家兄弟才門族當世甲)匣(胡頰切杜
甫詩大屋去髙棟長城掃遺堞平生白羽扇零落蛟龍匣雅望與英姿惻愴槐里接)壓(集韻益渉切杜甫詩
二宫泣西郊九廟起頽壓未散河陽卒思明偽臣妾復自碣石来火焚乾坤獵皮日休詩欲者解擠排詬者能
詀讘權豪暫翻覆刑禍相填壓)鴨(韻補於急切蘇軾詩知我犯寒來呼酒意頗急拊掌動鄰里遶村捉鵞鴨
孔武仲詩鳴弓擊柝驚夜盜掘茹撈鰕佐晨饁時登絶徑歩榆栁或面荒陂看鵞鴨)揷(韻㑹小補千協切曹
植七啟捷忘歸之矢捷即揷也歐陽修詩京師輕薄兒意氣多豪俠争誇朱顔事年少肯慰白髮将花揷)鍤
(廣韻丑輒切皮日休詩撥荇下文竿結藤縈柱楫門留醫樹客壁倚栽花鍤張耒詩當庭古栁三四祩老翁掃
帚收殘葉二年閒散百事慵飢寒不自勤鉏鍤囊空甑倒誰復救典衣買酒将空篋)狎(羊入切皮日休詩魂
從清景逗衣任烟霞裛階墀龜任上枕席鷗方狎)夾(韻㑹小補吉協切書夾右碣石入于河徐邈讀考工
記矢人夾其隂陽注古協切漢書藝文志春秋鄒氏夾氏顔師古讀李賀詩白藤交穿織書笈短䇿齊裁如梵
夾䧺光寶礦獻春卿烟㡳驀波乘一葉)眨(叶葉韻皮日休詩沼似頗黎鏡當中見魚眨杯杓悉杉瘤盤筵
盡荷葉)胛(古協切歐陽修詩鶴翎添色又其次此外雖妍猶婢妾爾來不覺三十年嵗月纔如熟羊胛)
跲(集韻訖立切中庸言前定則不跲皇侃讀)
斟(廣韻昌汁切㑹聚也)淹(集韻憶笈切漬也)腌(集韻又業切漬肉也)寁(集韻疾葉切作屋居之速
也)掩(集韻又業切打也)罨(集韻憶笈切罔也)鷙(集韻陟立切卓鷙行不平)䞇(集韻陟立切不
動貌)替(古音叢日音帖)俺(集韻又業切大也)煜(集韻域及切耀也)鎩(集韻色入切同鈒鋋也)
睪(集韻昵輒切伺視也)荅(古音餘同㲲白疊也)邋(集韻力渉切愶也一曰邁也)歃(集韻色輒切盟
歃血也)裌(集韻檄頰切衽也一曰禳裌藏也)筴(集韻吉協切箸也一曰小箕)喢(集韻失渉切多
言)
欽定叶韻彚輯卷五十五
