欽定叶韻彚輯卷四十二
二十二禡
禡(莫駕切師旅所止地祭名)駕(古訝切行也乗也馬在軛中也)夜(羊謝切舍也暮也又姓)下(胡駕
切行下)謝(辭夜切辭謝又姓)榭(辭夜切臺榭爾雅曰有木者謂之榭)罷(皮駕切休也已也廢也止
也據韻㑹増入)夏(胡駕切春夏)暇(胡駕切閑也)霸(必駕切國語霸把也把持諸侯之權又姓或作
伯俗作覇)灞(必駕切水名通作霸)嫁(古訝切家也婦人謂嫁曰歸)赦(始夜切赦宥)借(子夜切假
借或作藉)藉(慈夜切以蘭茁藉地)炙(之夜切炙肉周書曰黄帝始燔肉為炙)蔗(之夜切甘蔗)假
(古訝切借也至也易也休假也)化(呼霸切徳化變化又姓)舍(始夜切屋也又姓古作舍)價(古訝切價
數)射(神夜切射弓也又姓)射(羊謝切僕射)罵(莫駕切惡言)稼(古訝切稼穡種曰稼斂曰穡)
架(古訝切架屋亦作枷)詐(側駕切僞也)亞(衣稼切次也就也醜也)婭(衣稼切爾雅兩壻相謂曰
婭或作亞)罅(呼訝切廣韻孔罅)跨(苦化切越也又兩股間)麝(神夜切獸名爾雅麝父麕足又華山
之隂多麝)咤(陟駕切吒嘆說文噴也叱怒也禮記無咤食本作吒)怕(普駕切怕懼)訝(吾駕切嗟訝也
亦作迓)詫(丑亞切誑也)嗄(所嫁切)稏(衣嫁切𥝧稏稻名)欛(必駕切刀柄名)迓(吾駕切迎
也詩作御周禮作訝)蜡(鋤駕切年終祭名又作&KR3570;)胯(苦化切兩股間也)帊(普駕切帊幞通俗文曰帛
三幅曰帊衣襆也亦作帕)柘(之夜切木名又姓同樜)崋(胡化切崋山西嶽亦州名又姓亦作華)奼
(陟駕切美女一作姹)卸(司夜切卸馬去鞍)貰(神夜切賒也貸也)弝(必駕切弓弝)瀉(司夜切吐
瀉)&KR3515;(側駕切壓酒具也一作醡)𥝧(白駕切𥝧稏稻名又作䆉)砑(吾駕切碾砑)靶(必駕切轡革也)
乍(鋤駕切說文止也暫也増韻忽也甫然也)樺(胡化切木名)杷(白駕切田器)埧(必駕切蜀人謂
平川為埧)
禡叶韻
虞(字典與㕦同史記孝武帝本紀不虞不鷔索隱此虞當為㕦音洪霸反)呼(唐韻正古罅字易百果草
木皆甲拆注拆呼也音義呼音火訝切漢書髙帝本紀釁鼓注殺牲以血塗鼓釁呼為釁呼音火亞反)沙
(廣韻所嫁切聲嘶也禮記鳥皫色而沙鳴鬱周禮内饔同)牙(集韻魚駕切考工記輪人牙也者以為固抱也
注牙讀如訝)嘉(韻註戸嫁切中庸引詩嘉樂君子陸徳明讀)衙(韻註音迓周禮田僕設驅逆之車注
驅禽使前趨獲逆衙還之使不出圍釋文衙五駕切)嗟(韻㑹子夜切音借三蒼詁咄嗟易度也世說石崇作
豆粥咄嗟而辦)差(集韻楚嫁切差異也韓愈詩颶風有時作掀簸真差事楊萬里詩粤犬吠雪非差事)枷
(字典與架通禮記男女不同椸枷)窊(去聲韓琦詩雙頭兩兩最多情象物更呈鞍面窊樓子亭亭欠姿媚
特有怪狀堪圖寫見者方知畫不眞未見直疑傳者詐寫音卸)夸(韻註音跨漢書諸侯王表大者夸州兼郡
顔師古讀)瘕(廣韻古訝切淮南子病疵瘕者捧心抑腹註音架)杈(集韻楚嫁切東京夢華録御廊立朱
漆杈子路心立黑漆杈子即行焉也)溠(唐韻側駕切周禮職方氏豫州其浸波溠左傳除道梁溠髙貴鄉公
讀)解(古訝切權徳輿百岩大師碑銘即心是佛即色是空師之通兮無來無去無縳無解師之化兮)馬
(去聲韓琦詩仙家冠子鏤紅雲金線粧治無匹亞旋心體弱不勝枝寳髻欹斜猶墮馬歐陽修詩今朝試去繞
園尋緑李横枝礙行馬蔔萄憶見初引蔓翠葉隂隂還滿架黄庭堅詩空村晚無人一二小蝸舍老翁止客宿
喬木縻我馬松爐依稀烟槁竹照清夜)者(側駕切蘇舜欽詩迂僻不能鐫往往自嗟罵平生居京都正輩
乃知者異鄉孰與言救謗定不暇蘇軾詩平生好詩仍好畫書牆涴壁長遭罵不瞋不罵喜有餘世間誰復如
君者畫胡化切晁補之詩清風穆然在如渇啗甘蔗况我自散材谷口窮耕者去年秋不在匏瓠懸庭架)野
(去聲陳師道詩漁溝寒餅不下箸推柁轉頭更五夜平明放溜出清口霜落潮回霧連野黄庭堅詩秋陽沉山
西委照藩落下霧連雲氣平濛濛翳中野空村晚無人一二小蝸舍晁補之詩留連接清晤欲起不能罷是時
春雨餘桑宻鳩鳴野謝翺樂府龍為馬白照夜氣汗雲聲篲野備法從引宸駕)雅(去聲黄庭堅詩陸沈百世
師寄食魯栁下我今見諸孫風味窺大雅大雅久不作圖王勿成霸晁補之詩崇朝潔腹坐往往食旁舍子固
業少成議論媲風雅嘗聞荘生說乃慕巨魚化)瓦(韻註五華切泥著瓦覆屋謂之瓦讀去聲元稹詩峻邸儼
相望飛甍逺相跨旗亭紅粉泥佛廟青鴛瓦斯事纔未終斯人久云謝汪藻詩夫君少有湖海氣欲馭長鯨無
地跨故将能事驚世人坐向雲端差萬瓦稍培幽桂出牕底時放青山來竹罅)社(神夜切白居易詩西京閙
于市東洛閒如社曽憶舊遊無香山明月夜黄庭堅詩日月如驚鴻歸燕不及社清明氣妍煖亹亹向朱夏輕
衣頗宜人裘褐就椸架)寫(集韻四夜切韓琦詩見窊字注張耒詩山僧安寂寞畏冷不出舍勞生渇閒境
頓使我心寫晚江平若席風勢欲相借晁補之詩而我獨迂疎通人所譏罵正頼觴詠中得意自陶寫留連接
清晤欲起不能罷又與卸通石鼓文宫車其寫又四馬其寫注舍車解馬也)冶(羊謝切韓琦詩廣陵之花
性絶髙得地不移歸造化大豪大力或强遷費盡壅培無豔冶東君固是花之主千苞萬萼從榮謝)也(宇典
羊謝切劉攽曰詞人多以也字作夜音如杜甫詩青袍也自公李頎詩也向慈恩寺裏遊皆不可作如字讀黄
庭堅詩翁家炊黄粱殺雞延食罷問余所從誰庸詎學邱也投身解世紛恥問老農稼晁補之詩鄙俚頗近情
持用自悲詫功名與道義熊掌偕魚炙二事良難兼夫子賢㸃也)鮓(音詐蘇舜欽詩柔軟衆所佳佞面誰
可借中懷百憂集包釀似葅鮓)把(必駕切文同詩横圖巨軸不知數但見匣中時一把甲猶未竟乙復作門
類著畨開滿架使人嘆羡不能已只恨有門歸隔夜釋惠洪詩開元天寶政多暇孽臣姦驕濁清化尺八横破
入醉鄉國柄倒持與人把又與弝通禮記左手承弣注弣弓把也釋文把音霸)賈(古訝切禮記命市納賈以
觀民之所好惡荀子魯之粥牛馬者不豫賈楊倞注賈讀為價晁補之詩居然邑里號曽墨為還駕况在竈奥
間欲恥王孫賈)捨(始夜切韓琦詩問得龍興好事僧每嵗看承不敢暇後園栽植雖甚蕃及見花成由取捨
蘇舜欽詩論精如可收意宻不見罅恍惚夢寐中蕭然已相捨)斚(詩經集傳居訝反大雅肆筵設席授几有
緝御或獻或酢洗爵奠斚御魚駕反張耒詩為當勉自修汲汲不可暇為當飲美酒送老在杯斚晁補之詩子
常妙工詩蘇李掩曹謝有時醉酕醄大小翻盞斚陳傅良詩蘇君舌掉巫峽水楊君氣奪幽并夜黄君石矻不
可轉夫子居然古彞斚)厦(胡駕切韓琦詩出羣標致必驚人方徙矮壇臨大厦客來只見軒檻前國艷天
姿相照射張耒詩雄圖邈已矣英概足悲咤石梯造雲霧丹白開廣厦)嘏(古訝切謝翺樂府市日中不易
價坐明堂朝諸夏賚萬方錫純嘏)踝(苦化切晁補之詩不然抱幽璞終歲裹幞帊坐令青繩繁暫出刑兩
踝)啞(集韻衣駕切音亞韓子師曠曰啞是非君人者之言)灑(去聲黄庭堅詩松爐依稀烟槁竹照清夜
幽泉抱除鳴生涯𣺌蕭灑張耒詩居夷實三載鄰里通假借别之豈無情老淚為一洒戴復古詩中有補陀仙
坐斷此瀟洒空山茅葦區無地可税駕舉目忽此逢心駭見希詫)被(音罷漢書王訴傳稍遷為被陽令孟
康讀)御(詩經集傳魚駕反鄭風叔善射忌又良御忌離騷吾令鳳凰飛騰兮繼之以日夜飄風屯其相離兮
帥雲霓而來御荀子或監門御旅抱關擊柝注御讀為迓)豫(唐韻正辭夏反儀禮豫則鉤楹内鄭注豫讀如成周
宣榭之榭)輅(集韻魚駕切左傳輅秦伯又狂狡輅鄭人杜預注輅迎也音迓)素(始夜切子夜四時歌白露
朝夕生秋風凄長夜憶郎須寒服乗月擣白素)庫(始夜切釋名庫舍也故齊魯謂庫為舍)袴(韻補若化
切釋名袴跨也史記淮隂侯列傳出我袴下徐廣注袴一作胯漢書作跨同)惡(韻註音亞易言天下之至
頤而不可惡也陸績注惡於嫁切)嫭(呼訝切漢郊祀歌衆嫭並晉灼注嫭音坼罅之罅)穫(胡化切音
樺齊役者歌歲已莫矣而禾不穫與歲已寒矣而役不罷叶)擭(集韻胡化切書杜乃擭中庸驅而納諸罟
擭陷阱之中)大(正字通一駕切易王假之尚大也勿憂宜日中宜照天下也淮南子宋康王世有雀生鸇
占曰小而生大必霸天下)卦(寡去聲桞宗元詩八方定位開神卦六甲離離齊上下晁補之詩人生形骸累
未免俗情詐此理豈外求猶煩詹尹卦清風穆然在如渇啗甘蔗)挂(寡去聲釋惠洪詩斯文如貫珠字字
光照夜整帆更遲留風正不忍挂劉子翬詩翩然釋嶠飛雲浪鱗鱗化常恐螺髻青失此驪珠挂奇覲天所吝
老眼得屢借范成大詩辛夷碎花懸瘣木老藤挂翠莽楚甸窮黄流蜀江下一灘今始嘗三峽此其亞馮子振
十八公賦託凌空而槎牙邈幽都而搆架警曙鹿而錯觝愕夜羚而窮挂)畫(胡化切白居易詩晚登西寳刹
晴望東精舍反照轉樓臺輝輝似圖畫李商隱詩八歲偷照鏡長眉已能畫十歲去踏青芙蓉作裙衩十二學
彈筝銀甲不曽卸蘇軾詩見者字注文同詩往年曽憶過長安短紙書名詣門下君時延我坐終日洒掃東軒
留看畫孔平仲詩精粗校白黒情僞攷真詐欣然趣自得其樂勝書畫英英清河公風格斷王謝郭鈺詩平生
最愛米家畫君之此圖妙天下)𣲖(韻補普駕切吕温勲臣賛河出崑崙來潤中夏連山合沓横擁其𣲖)怪
(寡去聲趙汸詩韓侯好詩仍好畫嗜酒不憂官長怪欲圖李白碧山居酒禁方嚴筆如借畫胡化切)戒(文選
章句叶架司馬相如上林賦于是歴吉日以齋戒襲朝服乗法駕)界(通韻通禡韻詩無此疆爾界陳常于
時夏)邁(莫駕切許國臨雍賦卑漢帝與唐室空拜老而增舍猗璧水之蕩蕩照鸞旗之于邁)話(胡化切李
商隱太倉箴賓朋姻婭或來讌話倉中酒醴愼勿以貰歐陽修詩空園一鎖不復窺不覺芳蹊繁早夏隔牆時
時聞好鳥如得嘉客聽清話蘇軾詩風枝夕未停露草不可藉歸來掩關卧唧唧蟲夜話文同詩因君奉使臨
敝邑見先問此餘不暇君能為我再講說座上不容人俗話晁補之詩倐然一室内黄卷開佳話尺璧竸寸隂
寧復當論價吟哦愁肝腎蟋蟀弔長夜)態(陟駕切易林長女三嫁進退多態)過(古訝切蘇軾詩物役
㑹有時星言從髙駕道逄南山雲歘吸如電過竟誰使令之衮衮從空下)貨(呼霸切漢書叙傳靡法靡度民
肆其詐偪上并下荒殖其貨侯服玉食敗俗傷化)蓌(韻㑹助駕切禮記為其拜而蓌拜陸徳明讀)槖
(音柘春秋公㑹吳于槖臯音義槖章夜切)笮(廣韻側駕切水經注耿恭吏士渇乏笮馬糞汁飲之)伯(韻補
必駕切釋名伯把也把持家政也詩既伯既禱陸徳明讀禡謝翺樂府誓師于征伯牙于庭注伯禡同)宅
(韻註音咤禮記公家不畜刑人注引書五流有宅釋文宅知嫁切)籍(正韻詞夜切與藉同漢書義縱傳治
敢往少温籍顔師古讀)液(唐韻正音夜說文液以水夜聲博古圖有周叔液鼎謂即周八士之叔夜)獲
(韻補胡化切周禮司常凡射共其獲旌釋文胡霸反荀子不殺老弱不獵禾稼服者不禽格者不赦犇命者不
獲班固西都賦登屬玉之館歴長楊之榭覽山川之體勢觀三軍之殺獲)掖(唐韻正音夜戰國䇿益封安平
君以夜邑萬户漢書地理志作掖今萊州府掖縣尚讀為夜)繹(唐韻正音夜禮記射之為言者繹也或曰
舍也)斥(廣韻色夜切周禮大府注指斥之斥又音蚩柘反爾雅東方之美者有斥山之文皮焉淮南子相地
形處次舍治壁壘審烟斥)迫(唐韻正音霸白虎通霸猶迫也把也迫脅諸侯把持其政)赫(集韻音罅詩反
予來赫釋文赫亦作嚇許嫁反馬吉甫蝸牛賦缺爪牙兮自達無羽翼以相借本忘情于蚌守亦何憚于鴟赫)
螫(韻補式夜切詩自求辛螫韓詩作赦班固西都賦佐命則垂統輔翼則成化流大漢之愷悌盪亡秦之毒
螫)貉(字典音罵同禡周禮肆師凡四時之大甸獵祭表貉則為位注貉師祭也莫駕反)唶(韻註音借
後漢書光武紀蘇伯阿望見舂陵郭唶曰氣佳哉鬱鬱葱葱然李賢注唶子夜切)咋(字典音乍左傳桓子
咋謂林楚注咋暫也釋文側駕反)嚇(字典音罅荘子仰而視之曰嚇釋文許嫁反韓愈詩禾麥種滿地棃
棗栽繞舍兒童稍長成雀鼠得驅嚇)
胥(韻㑹小補司夜切鹽藏蟹)樗(集韻胡化切同樺)挐(集韻企夜切亂也)蝑(廣韻司夜切鹽藏蟹)
塗(集韻除駕切飾也)蒩(韻㑹小補慈夜切)媞(集韻陟嫁切茭媞詐歁)詉(集韻企夜切譇詉詐
也)疴(廣韻枯架切小兒驚)瘥(集韻楚嫁切)唆(集韻數化切妄言)家(集韻居迓切稼省文)遮
(集韻之夜切遏也)加(集韻居迓切増也)鯊(集韻所嫁切魚名)哆(韻㑹陟駕切張口䫉)渣(集韻
助駕切水名)絮(廣韻乃亞切絲結亂也)懈(韻㑹小補古訝切懶也)賣(集韻莫駕切)曬(集韻
所嫁切暴也)粺(集韻步化切毇也)詿(韻㑹小補古罵切詿誤)託(集韻陟嫁切誇也)怍(集韻
助嫁切㤉怍多姦也)客(集韻丘駕切同疴小兒驚病)白(集韻步化切)齰(韻㑹小補鋤駕切齰齒)
驀(集韻莫駕切登也)
欽定叶韻彚輯卷四十二
