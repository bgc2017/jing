欽定叶韻彚輯卷七
十一眞
眞(側隣切眞偽也又姓韻㑹又州名)因(於眞切托也仍也縁也就也亦姓)茵(於眞切說文車重席
也釋名因也因與下相連也通作䄄又作鞇)辛(息鄰切說文秋時金剛味辛又痛也又姓)新(息鄰切新
故也又姓)薪(息鄰切柴也)晨(植隣切早也明也)辰(植鄰切辰象也又辰時韻㑹日月所㑹謂之辰
又州名)臣(植鄰切伏也男子賤稱孝經說臣者堅也)人(如鄰切天地人為三才)仁(如鄰切愛人利
物謂之仁釋名仁忍也好生惡殺善惡含忍也又姓)神(食隣切靈也易繫辭隂陽不測之謂神亦姓)親
(七人切愛也近也又至也)申(失人切身也伸也重也容也又辰名亦州名又姓)伸(失人切舒也理也直
也信也古作信通作申)紳(失人切大帶也)身(失人切說文軀也爾雅我也廣韻親也躬也釋名伸也可
屈伸也)賔(必鄰切敬也迎也列也遵也服也又姓)濵(必鄰切水際也)鄰(力珍切親也)鱗(力珍
切魚甲又姓)麟(力珍切仁獸爾雅云麕身牛尾一角)珍(陟隣切寳也貴也重也)瞋(昌眞切怒也說
文張目也亦作謓嗔)塵(直珍切說文鹿行揚土也)陳(直珍切列也張也衆也布也故也亦州名又姓)春
(昌脣切尚書大傳春出也萬物之出也說文春之為言蠢也物蠢而生春秋繁露春喜氣)津(將鄰切水渡也)
秦(匠隣切國名又州名又姓)頻(符真切數也急也比也說文作頻水厓人所賔附頻蹙不前而止又姓)
蘋(符真切大萍也又作薲)嚬(符真切笑也按諸書顰嚬多互用今以詞意為笑者收嚬下作睂蹙解者
皆入顰)顰(符真切睂蹙也古作矉亦作嚬)銀(語巾切爾雅白金謂之銀)垠(語巾切說文地垠也岸也
崖也界也)筠(為贇切竹皮之美質也)巾(居銀切說文佩巾也)囷(去倫切倉圓曰囷)民(彌鄰切說
文衆萌也)珉(武巾切美石次玉亦作玫瑉)緡(武巾切錢貫亦絲緒釣魚綸也又姓)貧(符巾切乏也少
也)蒓(常倫切水葵通作蓴)淳(常倫切清也朴也)醇(常倫切醲也厚也)純(常倫切篤也至也好
也文也大也)脣(食倫切口脣)倫(力迍切等也比也道也理也)綸(力迍切絲綸又姓)輪(力迍
切車輪)淪(力迍切没也)匀(羊倫切徧也齊也少也)旬(詳遵切十日曰旬)巡(詳遵切逡巡說
文視行也)馴(詳遵切擾也從也善也)鈞(居匀切三十斤也又姓)均(居匀切平也亦州名)臻(側詵
切至也及也通作轃)榛(側詵切說文木名)姻(於眞切婚姻)闉(於眞切闉闍城上重門)宸(植隣
切屋宇天子所居)寅(翼眞切辰名)嬪(符真切婦也)斷(疑巾切韻㑹辨爭貌又與齦通齒根肉)
旻(武巾切仁覆愍下謂之旻天)彬(府巾切文質雜半古作份亦作斌)鶉(常倫切䳺鶉)皴(七倫
切皮細起也)遵(将倫切循也率也行也習也)循(詳遵切善也)振(側鄰切奮也裂也舉也整也救
也)甄(側隣切姓也)禋(於真切祭也敬也)岷(武巾切山名江水所出亦州名)諄(章倫切誠懇貌
也)椿(丑倫切木名)詢(相倫切咨也)恂(相倫切信也)峋(相倫切嶙峋)漘(食倫切水際)
莘(所臻切地名在虢又姓)堙(於真切塞也亦作陻)屯(陟綸切難也厚也一作迍)駰(於真切馬名又
於巾切)呻(失人切說文吟也)粼(力珍切韻㑹水生厓石間)磷(力珍切水在石間與粼同)轔(力珍
切車聲)璘(力珍切璘㻞文貌)瀕(毗賔切說文水厓也)嚚(語巾切愚也)罠(武巾切彘網)笢
(武巾切竹膚)閩(武巾切閩越)豳(撫巾切地名通作邠又州名)逡(七倫切逡廵退也)踆(七倫
切退也)㕙(七倫切古之狡兎也)畇(相倫切墾辟也又羊倫詳遵切)侁(所臻切行貌)歅(於真切人
名)塡(陟隣切壓也)誾(語巾切和也又中正之貌又姓)狺(語巾切犬聲亦作㹞)泯(彌隣切没也)
旼(武巾切和也)忞(武巾切自强勉也)洵(相倫切說文水名在晉陽)溱(側詵切水名在河南又州
名)詵(所臻切衆人之言也)駪(所臻切馬多)桭(側隣切屋梠又植隣切)湮(於眞切落也沉也)
儐(必鄰切敬也)驎(力珍切騏驎白馬黒脊)燐(力珍切鬼火也一作粦)夤(翼眞切夤縁連也又
敬惕也)荀(相倫切草名又姓)郇(相倫切地名)錞(常倫切樂器鳴之所以和鼔)迍(陟倫切迍
邅通作屯)䑳(力迍切船䑳)竣(七倫切止也倨也改也)紃(食倫切環綵絛又詳遵切)蓁(側詵切草
盛貌)輑(去倫切車輻相連曰輑)礥(下珍切鞭也)侲(側隣切養馬者韻㑹一曰侲子童男女稱)帪
(側隣切馬篼囊也韻㑹飤馬嚢)䟴(側隣切動也)籈(側隣切所以鼓敔)諲(於眞切敬也)麎(植隣
切牝麋)娠(失人切孕也)柛(失人切爾雅木自斃曰柛)璡(將隣切美石次玉)螓(匠隣切螓蜻似
蟬而小)紉(女隣切單繩)蠙(符眞切珠母)&KR2284;(語巾切大篪也)鄞(語巾切㑹稽縣名)縜(為贇
切繩紐)奫(於倫切泉水)麇(居筠切麞也與麏麕同又國名)箘(去倫切桂又竹名)鶞(丑倫切爾
雅春鳸鳻鶞)珣(相倫切玉名)掄(力迍切擇也)蜦(力迍切神蛇能興雲雨)窀(陟綸切窀穸)
櫄(敕倫切韻㑹木似樗亦作杶或作□槆)僎(將倫切鄉飲禮僎者䧏席而遵法也)鷷(昨旬切西方雉
名)㽦(羊倫切均也)袀(居匀切戎衣也)姺(所臻切女字又國名)甡(所臻切衆多貌)墐(巨巾切堇
同黏土)&KR1689;(渠巾切矛柄也又鉏耰也古作矜)畛(側鄰切田界)潾(力珍切水名)嶙(力珍切嶙
嶙深崖狀也)瞵(力珍切視貌)&KR2113;(力珍切獸名)眴(相倫切眩也)斌(府巾切彬同文質相半古
作份)&KR1569;(翼眞切夾脊肉也)兟(所臻切說文進也)
十二文
文(無分切文章也又美也善也兆也又州名又姓)聞(無分切知聲也)紋(無分切綾也韻㑹織文也古作
文)蟁(無分切說文嚙人飛蟲也通作蚊)雲(王分切說文山川氣也又州名又姓)氛(符分切氛氤祥
氣也)分(府文切賦也施也與也說文别也)紛(府文切紛紜衆也亂也)芬(撫文切芬芳又姓)焚
(符分切焚燒亦作燌)墳(符分切墳藉又墓也)羣(渠云切說文輩也韻㑹隊也聚也又衆也又獸三曰羣)
裙(渠云切下裳也同帬)君(舉云切白虎通君者羣也羣下之歸心也)軍(舉云切軍旅又姓)勤(巨斤
切勞也盡也通作懃)斤(舉欣切十六兩也又斫木也)筋(舉欣切筋骨也說文肉之力也又姓一作䈥)
勲(許云切功勲也古文作勛又姓)薰(許云切香草亦姓)曛(許云切日入也又黄昏時)熏(許云切火
氣盛貌一作燻韻㑹通作薰)醺(許云切著酒)纁(許云切三染綘)葷(許云切臭菜)耘(王分切除
苖間穢也&KR1846;□同或作芸)云(王分切辭也言也韻㑹通作貟)芸(王分切香草也說文似目宿雜禮圗芸蒿
也葉似邪蒿香美可食)棼(符分切複屋棟也韻㑹亂也)汾(符分切水名)濆(符分切水際也)枌
(符分切白榆木名)雰(府文切霧氣也)氲(於云切氤氲元氣)貟(王分切益也說文作員物數也)欣
(許斤切喜也亦州名又作忻別作訢)芹(巨斤切水菜食之宜丈夫)殷(於斤切衆也大也中也作樂之盛稱
殷亦姓)沄(王分切轉流也)昕(許斤切日欲出也)黂(符分切韻㑹枲實也本作萉通作蕡)緼(於云
切亂麻)&KR2119;(府文切翻&KR2119;飛貌韻㑹亦作□或作□)熅(於云切烟煴天地氣也易作絪緼)幩(符分
切又敷文切韻㑹馬纒鑣扇汗也釋文又曰排沫)蕡(符分切草木多實)賁(符分切三足龜)焄(許云
切香臭也)炘(許斤切熱貌)紜(王分切紛紜)鄖(王分切國名韻㑹或作䢵)縜(王分切韻㑹持綱紐)
豶(符分切豕也)妘(王分切女字又姓)羵(符分切土中怪羊)鼖(符分切大鼔韻㑹通作賁又作
䩿)朌(符分切大首貌)饙(府文切一烝飯也與餴同)宭(渠云切羣居也又舉云切)臐(許云切羊曰臐
香美之名)獯(許云切夏曰獯鬻商曰鬼方周曰玁狁漢曰匈奴)麇(拘云切韻㑹獐也)皸(舉云切足
坼)帉(敷文切韻㑹本作&KR1843;今書帉楚謂大巾曰帉)蒑(於巾切韻㑹菜名一曰草色青也)磤(於巾
切韻㑹砏磤雷聲也)慇(於斤切慇懃韻㑹痛也)㶏(於斤切水名在潁川通作溵)㥯(於巾切韻㑹憂
也又評也)&KR1689;(舉欣切矛柄)懃(巨斤切與勤同)慬(巨斤切憂也哀也韻㑹又勇也或作懄)廑(渠斤
切韻㑹少劣之名又纔也餘也略能也或作□)瘽(巨斤切病也)堇(渠斤切黏土也或作墐)垠(語斤
切與圻同韻㑹地垠也)齦(語斤切與斷同齒根肉也)狺(語斤切犬爭)鄞(語斤切縣名)誾(疑斤
切韻㑹和悅而諍)&KR2284;(語斤切大篪)䦩(無分切說文低目視也𢎞農湖縣有䦩鄉汝南西平有䦩亭)
雯(無分切雲文)&KR2487;(府文切毛落)蒕(於云切葐蒕盛貌)衯(府文切長衣貌)蝹(於云切龍貌)
鳼(無分切鳥也)溳(王分切水名)篔(王分切篔簹竹名)澐(王分切江水大波)橒(王分切木
名)魵(符分切魚名)羒(符分切白羝羊也)轒(符分切兵車)鼢(符分切田中䑕)蘄(巨斤切草
也)
十三元
元(愚𡊮切始也大也長也氣也又姓)原(愚𡊮切廣平曰原亦州名一作□與厵同韻㑹一曰再也又推
原也又姓)源(愚𡊮切水原曰源又姓本作厵省作原後人加水)黿(愚𡊮切似鼈而大)園(雨元切園
圃)猨(雨元切猨猴五百歳化為玃爾雅猱猨善援一作猿猿蝯)轅(雨元切車轅又姓)垣(雨元切垣
墉也又姓)煩(附袁切勞也熱頭痛也)繁(附袁切概也多也)蕃(附袁切茂也息也滋也又甫煩切)
樊(附袁切樊籠亦姓周宣王封仲山甫于樊後因氏焉)翻(孚袁切覆也飛也飜同通作幡)旛(孚袁切旌
□總名或作幡又附袁切)暄(况袁切温也)萱(况袁切忘憂草說文又作藼蕿)喧(况袁切大語也亦作
諠讙嚾)冤(於袁切屈也枉也曲也又冤句縣)言(語軒切言語也字林直言曰言荅難曰語釋名言宣
也宣彼之意也又姓)軒(虚言切軒車)藩(甫煩切籬也亦藩屏也亦作蕃又附袁切&KR1627;䒞葉如韭)魂
(户昆切魂魄)渾(户昆切渾濁也亦姓也)褌(古渾切䙝衣說文裳也㡓同亦作裩)溫(烏渾切水名又
和也善也良也柔也暖也又姓)孫(思渾切爾雅子之子為孫又姓)門(莫奔切問也聞也亦姓韻㑹捫也)
尊(祖昆切尊卑又髙也貴也重也敬也君父之稱又姓)罇(祖昆切酒噐本作尊通作樽)存(祖尊切在
也察也恤問也)蹲(徂尊切坐也說文踞也)敦(都昆切廹也亦厚也又姓)墩(都昆切平地有堆)暾
(他昆切日出也)屯(徒渾切聚也又姓)豚(徒渾切豕子㹠豘同亦作肫)村(此尊切墅也通作邨)盆
(蒲奔切瓦噐亦作瓫說文盎也又姓)奔(博昆切奔走說文作犇)論(盧昆切說也議也温也)坤(苦昆
切乾坤)昏(呼昆切說文日㝠也)婚(呼昆切婚姻嫁也禮娶以昏時婦人隂也故曰婚通作昏)閽(呼昆
切守門人也)痕(尸恩切瘢也)根(古痕切根柢也又姓)恩(烏痕切恩澤也愛也𨼆也又姓)吞(吐根
切咽也)騵(愚袁切駵馬白腹曰騵)沅(愚袁切水名出象郡鐔淫城西)嫄(愚袁切姜嫄帝嚳元妃史
記作原)湲(于元切韻㑹潺湲水流貌)媛(雨元切嬋媛枝相連引)援(雨元切援引也)膰(附元切祭
餘熟肉通作燔)蹯(附袁切足有文也一作&KR2799;)燔(附袁切炙也)爰(雨元切於也行也為也哀也引也又
姓)薠(附袁切似莎而大)蘩(附袁切皤蒿)袢(附袁切絺綌)礬(附袁切礬石)幡(孚袁切說
文書兒拭觚布)墦(附袁切冡也)繙(孚袁切繽繙風吹旗貌)轓(孚袁切車大箱也)番(附袁切數
也遞也更也又音煩)璠(附袁切璠璵魯之寶玉)反(孚袁切斷獄平反)諼(况袁切詐也韻㑹忌也)
貆(况袁切獸名韻㑹貉𩔖一作狟)啍(徒渾切口氣韻㑹又音暾)焞(他昆切明也一曰灼龜炬)塤(况袁
切樂噐也以土為之六孔壎同)鶱(虛言切飛舉貌)鴛(於袁切鴛鴦匹鳥)宛(於袁切屈草自覆又宛縣
在南陽)掀(虛言切以手髙舉)鞬(居言切馬上盛弓矢噐與□同)昆(古渾切兄也後也同也又姓罤
晜並同)琨(古渾切琨㻍玉名)鵾(古渾切鵾雞也鶤同)鯤(古渾切北溟大魚爾雅魚子)縕(烏渾
切禮曰一命縕韍韻㑹赤黄間色)捫(莫奔切以手撫持)蓀(思渾切香草)飱(思渾切說文餔也晡
時食也字林水澆飯也又熟食曰飱)惇(都昆切厚也)芚(徒渾切菜似莧韻㑹愚無知貌)賁(博昆切勇
也又姓)崙(盧昆切崑崙崘侖並同)髠(苦昆切去髪也)惛(呼昆切不明)黁(奴昆切香也)跟
(古痕切足後踵也)垠(五根切垠㓵)[蠢-春+原](愚袁切晚𧖟周禮禁原𧖟)潘(孚袁切米汁亦作潘)䡝(於袁
切兵車)䇾(語軒切大簫)攑(邱言切舉也)&KR2491;(居言切&KR2491;子摴蒱采名)䭈(居言切粥也亦作飦)
䞿(邱言切走也又虛言切)薞(思渾切烏薞草名又薞蕪酸可食也)鷷(禮昆切韻㑹西方雉也)驐
(都昆切去畜勢)弴(都昆切畫弓也天子弴弓)掄(力迍切擇也貫也)軘(徒渾切兵車)榬(雨元切絡
絲籰)蘊(烏渾切蘊藻節中生葉)㖧(呼昆切韻㑹目所不見)鞎(户恩切車革前飾)緷(胡昆切韻
㑹十羽為緄一云百羽)甗(語軒切無底甑也)犍(居言切犗牛名又犍為郡)靬(居言切乾革)杬
(愚𡊮切木名出豫章煎汁藏果卵不壞)羱(愚袁切羱羊角大者可為噐)芫(愚袁切草名有毒可為藥)
蚖(愚袁切蠑蚖或作螈)榞(愚袁切)邧(愚袁切地名)阮(愚袁切五阮郡)袁(雨元切姓又州名)
洹(於元切水名亦縣名)&KR2937;(附袁切百合蒜也)蠜(附袁切阜螽)笲(符袁切竹器)䁔(况𡊮切大
目與□同亦作睻)晅(許元切韻㑹日氣也今作烜乾也古作暅)咺(許元切韻㑹紆緩貌又寛綽貌)眢
(於袁切目空貌)㠾(於袁切旛也)鵷(於袁切鵷雛似鳳)怨(於袁切怨讐)蜿(於袁切說文蜿蜒龍
狀)樠(莫奔切木名)鼲(户昆切䑕名)沄(户昆切水流貌)溷(户昆切韻㑹燉溷欎熟貌)崑(古渾
切崑崙山名)瑥(烏昆切)轀(烏渾切韻㑹輼輬車也)璊(莫奔切玉色赤也)虋(莫奔切赤梁粟
也俗作&KR1666;詩作穈)亹(莫奔切浩亹地名)嶟(祖昆切山貌)繜(祖昆切衣也)燉(徒渾切火熾又
燉煌郡)蜳(他昆切蜳&KR1599;蟲名)飩(徒渾切餛飩)臀(徒渾切廣雅臀謂之脽亦謂之臎說文作□髀
也)庉(徒渾切風與火為庉)湓(蒲奔切水名在潯陽一曰水涌也)棔(呼昆切木名)䑳(盧昆切韻
㑹舟也)噴(普魂切潠也)拫(户恩切急引)純(徒渾切韻㑹包束也詩白茅純束)
眞文元叶韻
東(詩經集傳音丁大雅自西徂東與上我生不辰下多我覯痻叶按庚青古通真故詩傳音丁然詩所叶皆
真韻易林同氣異門各别西東南與凶遇北傷其孫)中(文𨕖章句諸純切音諄太𤣥心减自中以形於身左
思魏都賦先王之桑梓列聖之遺塵考之四隈則八埏之中測之寒暑則霜露所均法苑珠林頌我今復值厄
惟願尊屈神爾時香如雲懸在虛空中)躬(俱倫切音鈞易震不于其躬于其鄰韓愈李君墓銘不贏其躬
以尚其後人歐陽修鄭氏墓銘儉以行其躬孝以事其親以是貽其子孫)宫(韻補俱倫切栁宗元孝門銘惟
昔魯侯見命夷宫亦有考叔寤荘稱純周邦彦汴都賦兩觀門峙而聳立罘罳遐望而相吞天河羣神之闕紫
㣲太一之宫擬法象于元穹敞閶闔而居至尊)窮(渠云切音羣易林見卿字注栁宗元井銘盈以其神其来
不窮惠我後之人)風(讀易韻考音分楊戯諸葛丞相贊受遺阿衡整武齊文敷陳德教理物移風賢愚競
心僉忘其身)豐(字典敷文切音分易林宣重微民嵗樂年豐)公(俱倫切東王公玉童歌著青裙入天
門揖金母拜木公)功(韻補居銀切音巾司馬相如子虚賦騖于鹽浦割鮮染輪射中𫉬多矜而自功易林
慿乘風雲為堯立功白虎通景風至則爵有德封有功凉風至則報地德化四鄰陸肱乾坤為天地賦盖動靜
之二體總牢籠之衆門斯可謂明覆載之德識化育之功故曰堯舜垂衣裳而天下治盖取諸乾坤)宗(韻𥙷
蹤倫切音遵易林嵩嶽岱宗峻直且神觸石膚寸千里蒙恩)庸(語巾切音誾韓愈祭鄭夫人文疾疹水火
無災及身劬勞閔閔保此愚庸年方及紀荐及凶迍)龜(集韻俱倫切手凍坼也莊子宋人有善為不龜手之
藥者)疧(詩經集傳眉貧反音珉小雅無將大車祗自塵兮無思百憂祇自疧兮劉氏曰當作□與痻同)暉
(唐韻正音熏太𤣥鸞鳳紛如厥德暉如漢安平相孫根碑恢廓術藝以道莅民行行義勇無猾不儐抑抑圭質
其容有暉)煇(韻補許云切音熏詩夜如何其夜鄉晨庭燎有煇張衡西京賦金戺玉階彤庭煇煇珊瑚琳碧
瓀珉璘彬通作輝易林疾貧王孫北極無輝禄命苦薄兩守孤門)揮(韻補許云切王粲詩荆軻為燕使送
者盈水濵縞素易水上涕泣不可揮)旂(韻補渠巾切音勤詩思樂泮水薄采其芹魯侯戾止言觀其旂左傳
童謡丙之晨龍尾伏辰均服振振取虢之旂)衣(韻補於巾切禮記壹戎衣而有天下鄭注衣讀如殷聲之
誤也齊人言衣聲如殷今姓有衣者殷之謂歟楚詞漁父新沐者必彈冠新浴者必振衣安能以身之察察受
物之汶汶者乎汶平聲)沂(韻補魚巾切爾雅大篪謂之沂沂音銀杜篤論都賦奮彗光掃項軍遂濟人難
蕩滌于泗沂班固答賓戯殷說夢發于傅岩周望兆動于渭濱齊甯激聲于康衢漢良受書于邳沂)圻(唐韻
正音芹淮南子通于無圻注圻音寅垠也枚乘七發旌旗偃蹇羽旄肅紛馳騁角逐慕味爭先徼墨廣博望之
有圻先斯人切)西(韻補斯人切音新易林俱為天民雲過我西風伯疾雨與我無恩劉向几歎水波遠以㝠
㝠兮𦕈不覩其東西順風波以南北兮霧宵晦以紛紛王延夀魯靈光殿賦𤣥醴騰涌于隂溝甘露被宇而下
臻朱桂黝儵于南北蘭芝阿那于東西左延年從軍行苦哉邊地人一歳三從軍三子到燉煌二子詣隴西五
子逺鬬去五婦皆懷身)元(韻補虞雲切音輑史記自序莊王之賢乃復國陳既赦鄭伯班師華元桓譚仙
賦呼則出故噏則納新天矯經引積氣闗元参同契服鍊九鼎化跡隱淪含精養神通德三元韓愈徐偃王廟
碑盡惠廟民不主于神維是達夫知孝之元)原(韻補虞雲切史記自序懷王客死蘭咎屈原好䛕信讒楚
并于秦陸雲詩馥馥冋芳綢繆中原祁祁庶類薄采其芬歐陽修孫明復墓銘聖既殁經更載焚逃藏脫亂僅
傳存衆說乘之汨其原怪迂百出雜偽真)源(韻補虞雲切韓愈王𢎞中墓銘生人之治本乎斯文有事其末
而忘其源切近昧陋道由是堙)黿(韻補虞雲切蘇舜欽詩予嘗飛帆入震澤窮探異境登龜黿居民百户石
為業日夜采琢山不貧蘇軾潜珍閣銘因石阜以庭宇跨飲江之鼇黿岌飛簷與鐵柱插青江之奫淪)園
(韻補于羣切音熅樂府幽州馬客吟郎著紫袴褶女著彩裌裙男女共燕遊黄花生後園蘇軾祭韓忠獻文意
廣才疎将歸邱園公治此邦殁食其民)煩(韻補符筠切音墳陳琳大暑賦料救藥之千百兮祗累熱而增
煩燿靈管之匪念兮将損性而傷神參同契欲知服食法事約而不煩太陽流珠常欲去人卒得金華轉而相
因歐陽修忠武節度王公墓銘公治軍旅不寛不煩恩均令齊千萬一人)繁(韻補符均切陸雲夏府君誄元
祐秀朗輝景絪縕誕載豐美後頴夙繁又詩功昭王府帝庸厥勲黄鉞授征錫命頻繁)蕃(字典音汾蔡邕
瑯琊王傅蔡公碑參佐七德俾相大蕃身殁稱顯永遺令勲栁宗元祭從兄文我姓嬋嫣由古而蕃聨事尚書
十有八人歐陽修楊諫議墓銘不絶不亡由屢有人誰如楊世愈久而蕃)樊(韻補符筠切揚雄元后誄夏撫
鄠杜冬䘏涇樊緩宥耆幼不拘婦人)翻(孚因切音紛鄭曼季詩鴛鴦于飛徘徊翩翻載頡載頏命侣鳴羣蘇
舜欽詩偶逢精識見奨㧞衆目今乃稱奇珍百人擁持大車載城市觀走風濤翻)寃(韻補紆云切音氲卞
和歌去封立信守信芸兮斷者不續豈不寃兮漢書于定國傳朝廷稱之曰張釋之為廷尉天下無寃民于定
國為廷尉民自以不寃)言(韻補魚巾切禮記二爵而言言斯禮已注言言與誾誾同楚詞天問悟過改更
我又何言與㐲匿穴處爰何云叶樂府懊儂歌内心百際起外形空殷勤既就頽城感敢言浮花言韓愈孔戣
墓銘白而長身寡笑與言其尚類也莫與之倫)軒(韻補許斤切音欣易林坐朝乘軒据國子民陸雲夏府君
誄邱園靡滯鸞骥馮軒豈方伊類捉髪躬勤李庾西都賦漏遲遲而東轉風習習而南薰外則國子招徒疏館
開軒左立太學前惇廣文)藩(字典方文切音分史記自序燕丹散亂遼間滿收其亡民厥聚海東以集真藩
葆塞為外臣韓愈苗夫人墓銘或毗于王或式于藩是生夫人載穆公聞爰初在家孝友惠淳)嫄(韻補虞雲
切詩厥初生民時惟姜嫄)燔(韻補符筠切歐陽修詩乃知異物世所少萬金争買傳㡬人或疑古者燧人氏
鑽以出火為炮燔)幡(府文切音紛焦仲卿詩交語速裝束絡繹如浮雲青雀白鵠舫四角龍子幡婀娜隨
風轉金車玉作輪)璠(字典音近芬陸雲詩藻不彫樸華不變淳有匪君子如珪如璠)塤(韻㑹小補許云
切本作壎白虎通壎之為言熏也陽氣于黄泉之下熏蒸而萌也)宛(韻補紆云切漢書叙傳漢武勞神圖
逺甚勤王師驒驒致誅大宛)怨(韻補紆云切易林陸居少泉山髙無雲車行千里塗不汚輪渴為我怨陳
琳悼龜賦參千鎰而不賈兮豈十朋之所云通生死以為量兮夫何人之足怨)寒(韻補下珍切音礥易林積
水不温北陸苦寒歐陽修詩俊乂沈下位惡去善乃伸家至與户到飽饑而衣寒)安(韻補伊真切音因易
林至德之君仁政且温伊吕股肱國富長安杜篤論都賦劉敬建䇿初都長安太宗承流守之以文蘇軾李仲
䝉哀詞矯矯犖犖自貴珍兮欺世幻俗内弗安兮)難(韻補奴鈞切音誾王褒九懐河伯兮開門迎余兮歡
欣顧念兮舊都懷恨兮艱難易林船空無人往来亦難)餐(集韻蘇昆切與飱同爾雅粲餐也釋文餐音飱
宋玉九辨食不媮而為飽兮衣不苟而為温竊慕詩人之遺風兮願託志乎素餐蹇充倔而無端兮汨莽莽而
無垠亦作飡易林登虚望貧暮食無飡長子南戍與我生分)壇(文選章句徒均切音陳揚雄甘泉賦選巫
咸兮呌帝閽開天庭兮延羣神儐暗藹兮䧏清壇瑞穰穰兮委如山山疏臻切)干(古痕切揚雄揚州箴明哲
不云我昭童䝉不云我昏湯武聖而師伊吕桀紂悖而誅逢干盖邇不可不察逺不可不親)桓(韻補胡匀
切音袀枚乘七發初發乎或圍之津涯荄軫谷分廻翔青蔑銜枚檀桓易林夷吾相桓三歸為臣賞流子孫髙
彪督軍御史箴古之君子即戎忘身明其果毅尚其桓桓)端(韻注音敦山海經國在流沙中者埻端璽㬇郭
璞注端音敦樂府雁門太守行文武備具料民富貧移惡子姓篇著里端髙彪詩澄心翦思慮泰清不受塵恍
惚中有物希微無形端智慮赫赫盡谷神綿綿存葉適詩收䌫古蜜浦抱袂生薑門九九書自注邀余綴篇端
久衰余學廢彌隱子道尊)觀(韻補俱倫切髙彪督軍御史箴枉道依合後無所觀先公髙節越可永遵參同
契始文使可修終竟武乃陳候視加謹慎審察調寒温周旋十二節節盡更親觀蘇舜欽詩麒麟才生頭角異
混沌雖死竅鑿存瑯琊之郡褊且僻得此固可駭衆觀)冠(韻補俱倫切易林南過棘門駒裂我冠張華瓌
材枕箴允瓌允麗惟淑惟珍安安文枕貳彼弁冠)巒(文選章句龍春切音倫司馬相如封禪文厥之有章
不必諄諄依類託寓喻以封巒)歡(許斤切易林終風東西渙散四分終日至暮不見子歡崔駰樽銘惟嵗之
元朝賀奉尊金罍犧象嘉禮具存獻酬交錯萬國咸歡)盤(韻注音盆崔瑗大將軍鼎銘禹鏤其鼎湯刻其
盤紀功申戒貽則後人葉適詩火把起夜色丁鞵明齒痕小邦肥羜闕鰕蛤濫充盤椒橙失滋味糁絮勞傾吞)
剜(韻補紆云切歐陽修詩皆云女媧初鍛煉融結一氣凝精純苟非神聖親手迹不然孔竅誰雕剜)瘢
(博昆切易林千歳槐根身多斧瘢)還(韻補松倫切音旬易林侵齊伐陳銜璧為臣大得意還焦仲卿詩晝
夜勤作息伶俜縈苦辛謂言無罪過供養卒大恩仍更被驅遣何言復來還蘇軾祭張龍公文惟師道迨復餞
公還咨爾庶邦益敬事神)頒(廣韻符分切音汾詩魚在在藻有頒其首)蠻(韻補彌鄰切音民班固東都賦
天子受四海之圖籍膺萬國之貢珍内撫諸夏外綏百蠻)顔(韻補魚巾切温庭筠詩自期尊客卿非意干王
孫銜知有貞爵處實非厚顔苟無海岱氣奚取壺漿恩蘇軾祭韓忠獻文勿以大匠笑彼汗顔援手拯溺期我
于仁)頑(韻補虞雲切蘇軾祭韓忠獻文援手拯溺期我于仁豈知無用既老益頑)山(韻補疏臻切音莘司
馬相如子虚賦王駕車千乘選徒萬騎畋于海濱列卒滿澤罘網彌山易林安如泰山福祐屢臻揚雄羽獵賦
移珍來享抗手稱臣前入圍口後陳盧山班固東都賦吐爓生風欱野歕山日月為之奪明邱陵為之摇震震
音真)鰥(韻補俱倫切詩敝笱在梁其魚魴鰥齊子歸止其從如雲楚詞天問舜閔在家父何以鰥堯不姚告
二女何親)間(韻補古因切音巾髙彪督軍御史箴人有計策六竒五間總兹三事謀則咨詢韓愈權德輿墓
碑權在商周世次不存滅楚徙秦嬴劉之間)艱(韻補渠巾切詩出自北門憂心殷殷終寠且貧莫知我艱
崔駰大理箴昔在仲尼哀矜辜人子罕禮刑衛人釋艱馮衍顯志賦馳中夏而升降兮路紆軫而多艱講聖哲
之通論兮心愊憶而紛紜)患(楚詞集注胡門反音渾九章兹歴情以陳詞兮蓀佯聾而不聞固切人之不媚
兮衆果以我為患易林争訟之門不可與鄰出入有為憂生我患)先(韻補斯人切楚詞九歌旌蔽日兮敵
若雲矢交墜兮士争先急就章司農少府國之淵遠取財物主平均臯陶造獄法律存廷尉正監承古先淵一
均切參同契學者得之韞櫝終身子繼父業孫踵祖先韓愈祭兄文維我皇祖有孫八人惟兄與我後死孤存
奈何于今又棄而先)前(韻補慈鄰切音秦易林躄屈復伸東乘浮雲貴寵毋前劉向九歎陵魁堆以蔽視兮
雲冥冥而闇前山峻髙以無垠兮遂曽閎而廹身參同契刑德相負晝夜始分夬隂以退陽升而前洗濯羽翮
振索宿塵韓愈祭薛助教文皎皎眉目在人目前酌以告誠庶㡬有神)千(韻補雌人切音親詩倬彼甫田
嵗取十千我取其陳食我農人田地因切楚詞招魂虎豹九闗啄害下人些一夫九首㧞木九千些太𤣥未車
燭分一日増我三千劉劭趙都賦宫妾盈乎數百食客過乎三千越信孟之卑體慕姬旦之懿仁)天(韻補
鐵因切詩凡百君子各敬爾身胡不相畏不畏于天楚詞九歌乘龍兮轔轔髙駝兮冲天結桂枝兮延竚羌愈
思兮愁人太𤣥千千浮雲從墜于天漢末天水童謡出吳門望緹羣見一蹇人言欲上天班固東都賦元戎竟
野戈鋋彗雪羽旄掃霓旌旗拂天陸機詩乃眷三哲俾乂斯民啟土綏難改物承天)堅(韻補古因切詩敦弓
既堅四鍭既鈞太𤣥闗無鍵盗入門也㧞我輗軏貴以信也礥閑如石其敵堅也信音辛後漢書雷義傳鄉里
語曰膠漆自謂堅不如雷與陳王延夀魯靈光殿賦祥風翕習以䬃灑激芳香而常芬神靈扶其棟宇歴千載
而彌堅)肩(集韻胡恩切音痕引荘子其脰肩肩)賢(韻補下珍切詩率土之濱莫非王臣大夫不均我從
事獨賢荀子或厚或薄帝不齊均桀紂以亂湯武以賢易林大輿多塵小人傷賢太𤣥懐利滿匃營私門也小
盛臣臣事仁賢也班彪北征賦夫子固窮游藝文兮樂以忘憂惟聖賢兮漢書叙傳平津斤斤晚躋金門既登
爵位禄賜頤賢李尤席銘施席接賔士無過賢直時所有何必羊豚髙彪督軍御史箴總兹二事謀則咨詢無
曰己能務在求賢)弦(韻補下珍切崔駰七依弓彈交錯把弧控弦彎繁弱鼔千鈞)絃(韻注下珍切易
林被髪獸心難與比鄰來如飄風去似絶絃)烟(韻補伊真切劉楨魯都賦曵髪編芒蔚若霧烟九采灼爍
華藻紛繽栁宗元祭從兄文留連遊歡渉月彌旬夜爇膏炬晝凌風烟李庾西都賦然後構閣圖形榮號凌烟
指河帶以山礪書天子之縉紳)燕(韻補伊真切易林渉伯殉名棄禮誅身成子奔燕)憐(韻補離珍切音
鄰王褒几懐貞枝抑兮枯槁枉車登兮慶雲感余志兮惨慄心愴愴兮自憐急就章欺誣詰狀還反真坐生患
害不足憐)田(韻補地因切詩靈雨既零命彼倌人星言夙駕說于桑田易林虞君好田惠我老親張衡南都
賦開竇灑流浸彼稻田溝澮脈連堤堘相輑韓愈越裳操孰荒于門孰治于田四海既均越裳是臣)年(韻補
彌因切音民詩淑人君子正是國人正是國人胡不萬年易林祝鮀王孫能事鬼神節用綏民衛國以存眉夀
多年班固詩登祖廟兮享聖神昭靈德兮彌億年漢書叙傳封禪郊祀登秩百神協律改正饗兹永年按漢書
今本作永平韻補引作永年法苑珠林偈澡身浴德鑪冶心塵氷開春日蘭敗秋年)顛(韻補典因切音敦易
訟不親也大過顛也詩有車鄰鄰有馬白顛易林採薪得麟大命隕顛豪雄争名天下四分揚雄将作大匠箴
或作長府而閔子不仁秦築驪阿嬴姓以顛)巔(韻補典因切詩采苓采苓首陽之巔人之為言苟亦無信
信斯人切王褒洞簫賦朝露清冷而隕其側兮玉液浸淫而承其根孤雌寡鵠娱優乎其下兮春禽羣嬉翺翔
乎其巔)牽(韻補輕因切易包有魚義不及賔也其行次且行未牽也无魚之凶逺民也急就章朋黨謀敗
相引牽欺誣詰狀還反真)妍(五根切楊萬里詩山店春光也自妍芙蓉渡口數家村)研(韻補魚巾切陸
雲詩厥𢎞伊何靡曠不遵厥明伊何靡妙不研)淵(韻補一均切音因詩仲氏任只其心塞淵終温且惠淑慎
其身老子魚不可脫于淵國之利噐不可以示人楚詞招魂豺狼從目往来侁侁些懸人以娭投之深淵些東
方朔七諫甂甌登于明堂兮周鼎潜乎深淵自古而固然兮吾又何怨乎今之人易林十里望烟散渙四分形
體滅亡可入深淵終不見君太𤣥蛇伏于泥君不君也閑其藏中心淵也班固東都賦恥纎靡而不服賤竒麗
而弗珍捐金于山沈珠于淵)𤣥(韻補胡匀切班固東都賦女脩織紝男務耕耘噐用陶匏服尚素𤣥又答
賔戯劉向司籍辨章舊聞揚雄覃思法言太𤣥)泉(韻補從倫切詩有冽氿泉無浸穫薪易林登崑崙入天門
過糟邱宿玉泉李尤東觀銘房闥内布疏綺外陳是謂東觀書藉林泉栁宗元孝門銘上動帝心旁達明神神
錫袐祉三秀靈泉)遷(韻補雌人切陳琳大暑賦樂以忘憂氣變志遷爰速嘉賔式燕且殷李翺祭韓愈文
疏奏輒斥去而復遷升黜不改正言時聞李庾西都賦傳艱子孫衰平遂遷歐陽修冀國程公墓銘陳滅散亡
播而北遷公世中山為博野人道德家潜孝弟邦聞)僊(韻補斯人切班固東都賦建章甘泉館御列僊孰與
靈臺明堂統和天人)鮮(韻補斯人切老子治大國若烹小鮮以道莅天下其鬼不神)錢(韻注音秦優孟
歌貪吏常苦富亷吏常苦貧獨不見楚相孫叔敖亷潔不受錢韓愈詩刺史不能薦天子不聞名聲爵禄不及
門門外惟有吏日来徴租更索錢)然(韻補而鄰切音人劉向列女贊齊女傅母防女未然荘姜亦材卒能
修身急就章閭里鄉縣趣辟論鬼薪白粲鉗釱髠不肯謹慎自令然亦作燃馬融東廵頌散齋既畢越翼良辰
棫槱増積烈火燔燃)延(韻補夷真切音寅王逸九思窺見兮溪澗流水兮沄沄黿鼉兮欣欣鱣鮎兮延延羣
行兮上下駢羅兮列陳)筵(韻注音寅易林安樂几筵未出玉門栁宗元閔生賦壤汙潦以濆洳兮蒸沸熱
而恒昏戯鳬鸛乎中庭兮蒹葭生于堂筵)氈(字典之人切音真楊方詩寒坐併肩氈上叶亦如影追身下叶
去與子同塵)旃(韻補之人切陸雲夏府君誄廣命俊乂惟弓與旃震我聲教遇響惟殷)連(韻補離珍
切陸雲夏府君誄祁祁搢紳泣涕留連故作斯誄著之不泯韓愈袁氏先廟碑袁自陳分初尚蹇連越秦造漢
博士發論)漣(韻注音鄰太𤣥瀏漣漣減於生根)篇(韻注彌鄰切道藏歌白帝行炁道當新名書紫府得
其篇西龜定籙位真人)偏(韻注彌鄰切何晏景福殿賦温房承其東序凉室處其西偏開建陽則朱炎豔
啟金光則清風臻)便(字典毗賔切音頻陳琳車渠椀賦玉爵不揮欽厥珍兮豈若陶梓為用便兮指今棄
寶與齊民兮)綿(韻補彌鄰切魏文帝思親賦痛弱條之眇眛兮悲𤓰瓞之綿綿䝉屯險而自育兮常含瘁
而履辛鄭曼季詩咨我與子遘㑹當身琴瑟在御永愛纒綿)全(從倫切淮南子電以為鞭策雷以為車輪
上游於霄霏之野下出於無垠之門劉覽徧照復守以全易林遂抵天門見我貞君人馬安全)宣(字典相倫
切音荀徐幹齊都賦日不遷晷元澤普宣鶉火南飛我后来廵)穿(字典樞倫切音春揚雄長楊賦逮至聖文
随風乘流方垂意于至寧躬服節儉綈衣不敝革鞜不穿大厦不居木噐無文寧讀近寅)川(韻補樞倫切詩
旱既太甚滌滌山川旱魃為虐如惔如焚漢書叙傳昔在上聖昭事百神類帝禋宗望秩山川曹植詩東海廣
且深由卑下百川五岳雖髙大不逆垢與塵陸雲詩思樂中陵言觀其川公王戾止有車轔轔鄭曼季詩駕言
遊之聊樂我云思與佳人齊歡順川)縁(韻補余倫切音筠急就章鍼縷補縫綻紩縁履舄鞜裒絨縀紃陸機
思歸賦練王卒以奔命兮靡旌斾其如雲苟殊時而弗弭兮雖懐歸其何云韓愈祭薛助教文同官太學日得
相因奈何永違祗隔數晨笑語為别慟哭来門藏棺蔽帷欲見無縁)鳶(詩經集傳以旬反音因小雅匪鶉匪
鳶翰飛戾天天鐵因反)鉛(乞鄰切參同契二百六善調匀隂火白黄芽鉛兩七聚輔翼人)捐(韻補余倫
切陸雲詩青雲方乘芳餌可捐達觀在一萬物自賔參同契配以服食雄雌設陳挺除武都八石棄捐)旋
(韻注音旬易林牽羊不前與心戾旋聞言不信誤紿丈人前慈鄰切)船(韻補殊倫切音純釋名船循也循水
而行也文子上求楫而下致船上言若絲下言若綸易林夾河為婚水漲無船追心失望不見歡君)專(字典
陟鄰切音珍焦仲卿詩往昔初陽嵗謝家来貴門奉事循公姥進止敢自專晝夜勤作息伶俜縈苦辛)圓
(韻補余倫切蔡洪圍棊賦曲直有正方而不圓算徒授卒三百維羣蘇軾屈原廟賦自子之逝今千載兮世愈
狹而難存賢者畏譏而改度兮隨俗變化斵方以為圓)乾(韻補渠巾切邯鄲淳受命述昧旦孜孜夕惕乾
乾務在諧萬國叙彛倫而折不若懐遠人)䖍(韻補渠巾切髙彪督軍御史箴文武将墜乃俾俊臣整我皇綱
董此不䖍)愆(韻補乞鄰切音炘詩我孔熯矣式禮莫愆工祝致告徂賚孝孫韓愈祭兄文其不有年以補我
愆長號送哀以薦此文栁宗元閔生賦明神之不欺余兮庶激烈而有聞冀後害之無辱兮匪徒盖乎曩愆汪
應時歴象賦烏龍虚昴殷乎四垠順軌徴休鬬蝕形愆)權(渠云切易林二政多門君失其權三家專制禍
起季孫)傳(韻補重倫切音陳漢書叙傳帝庸親親厥國五分德不堪寵四支不傳)焉(韻補於勤切音
殷劉向列女贊齊女徐吾㑹績獨貧夜託燭明李吾絶焉參同契必得長生强己益身為此道者重加意焉)
咽(集韻於巾切音駰引詩鼔咽咽)闐(韻補池鄰切音陳說文以真得聲詩伐鼔淵淵振旅闐闐淵音因)
駢(韻注音頻管子遷損善士捕援貨人入則來等出則黨駢貨賄相入酒食相親)翩(詩經集傳批賔反音
蠙小雅緝緝翩翩謀欲譖人陸機大暮賦庭樹兮華落墓草兮根陳松栢兮鬱鬱飛鳥兮翩翩)悁(韻補俱倫
切徐幹詩安得鴻鸞羽覩此心中人誠心亮不遂搔首立悁悁)悛(韻㑹小補七倫切左傳長惡不悛又與恂
通史記李将軍世家悛悛如鄙人索隠悛七旬反漢書作恂)荃(正韻蘇昆切離騷荃不察余之中情兮洪
興祖補注荃與蓀同荘子得魚而忘荃音義音孫香草可以餌魚)卷(韻注音君曹大家東征賦望河洛之
交流兮㸔成皋之旋門既免脫于峻嶮兮歴滎陽而過卷)戔(韻㑹小補音津劉孟陽碑銘有父子然後有君
臣理財正辭束帛戔戔)佃(韻補地因切馬融廣成頌忽蒐狩之禮闕槃虞之佃閽昧不覩日月之光聾昏
不聞雷霆之震震音真)鼘(韻補一均切詩伐鼔淵淵五經文字作鼘音因)撋(集韻濡純切音犉詩薄汚
我私箋汚煩撋也何允沈重皆作而純切)鸇(韻補之人切髙彪督軍御史箴吕尚七十氣冠三軍詩人作歌
如鷹如鸇)章(韻補之人切黄庭經可以充饑使萬神上葢元畜下虎章)康(文選章句苦恩切音痕揚雄長
楊賦昔有彊秦封豕其士窫窳其民鑿齒之徒相與摩牙而争之豪俊麋沸雲擾羣黎為之不康争側隣切)
殃(於真切易林目動頰膶喜来加身舉家䝉歡吉利無殃)亨(户恩切岣嶁碑宗疏事裒勞餘伸禋欎塞
昏徙南讀衍亨衣制食備萬國其寧竄舞永奔)平(符真切易觀國之光尚賔也觀我生觀民也觀其生志未
平也易林耳順從心躬行至仁不須以兵天下太平漢書叙傳封禪郊祀登祭百神協律改正饗兹永平參同
契務在順理宣耀精神神化流通四海和平表以為歴萬世可循)驚(居銀切何夢桂詩逺之不可疏即之
不可親地維缺不震天柱折不驚安得以寵辱而能累其身)明(彌隣切易林六家作權公室剖分隂制其
陽唐叔失明栁宗元孝門銘邦伯章奏稽首殷勤上動帝心旁達神明晁公遡朝山堂賦恐此復其偶然兮綢
繆牖户以逆消侮予之下民讙五更之鼔角兮聲悲壮印殘夜之山月兮樓空明諒身雖去國萬里兮心未嘗
一日忘君)鳴(武巾切何夢桂詩羣鷇偃下風舉受翼卵恩萬里不足飛千載始一鳴逺之不可疎即之不可
親尹貫道靈臺賦白鳥翻霜林之翼赤鯉戯碧藻之鱗馴鹿濯濯兮卧莎草之翠祥鳳噦噦兮憩梧桐之鳴觀
物性之自然咸游泳乎深仁)榮(文選章句乎斤切東方朔答客難苟能脩身何患不榮張栻後杞菊賦時
方中春草木敷榮經行郡圃意有所欣)兵(必隣切易林千仭之牆不得入門金籠鐵疏利以避兵)兄
(許云切韓愈祭鄭夫人文䝉幼未知鞠我者兄在死而生實維嫂恩)卿(庚韻古通真易林堯舜禹湯四聖敦
仁允施德音民安無窮旅人相望未同朝卿窮渠云切邯鄲淳受命述治詠儒墨納䇿公卿昧旦孜孜夕惕乾
乾乾渠巾切)生(失人切音申荘子開天者德生開人者賊生不厭其天不忽於人民㡬乎以其真屈原卜
居寧正言不諱以危身乎將從俗富貴以媮生乎寧超然髙舉以保真乎將哫訾慄斯喔咿儒兒以事婦人乎
易林耕石山巔費種家貧無聊虛作苗髮不生巔典因切阮籍獼猴賦故豐狐文豹釋其表間尾騶虞獻其珍
夸父獨鹿祓其豪青馬三騅棄具羣此以其壮而殘其生者也楊萬里詩取士取名多失真向來許靖亦誤人
君不見鄭化不得半山句却參魯直稱門生)笙(韻補疏臻切史記笙瀆索隠云鄒誕生本作莘又云笙聲
近莘詩我有嘉賔鼔瑟吹笙必讀如莘方協)牲(息隣切易林繭栗犧牲敬享鬼神神嗜飲食受福多孫)
黥(巨斤切王騰辨蜀都賦在唐中弱齊蔡幽并諧結諸隣脣齒相因叛主之帥逐帥之黥陸梁百年不為王
臣并必隣切)行(語巾切荘子入獸不亂羣入鳥不亂行鳥獸不惡而况人乎易林雨師駕駟風伯吹雲秦
楚争强施不得行太𤣥新鮮自求珍絜精其芳君子攸行韓愈送窮文擕朋挈儔去故就新駕塵彍風與電争
先子無底滯之尤我有資送之恩子等有意於行乎先斯人切尹貫道靈臺賦如日之煦如春之温如天地之
造如雨露之恩妙潜孚而黙感爰及乎喙息而跂行)衡(語巾切峋嶁碑智營心析心罔弗辰往求平定華嶽
泰衡宗疏事裒勞餘伸禋)争(側隣切揚雄長楊賦見康字注)筝(側詵切侯瑾筝賦享祀祖宗酬酢嘉賔移
風易俗溷同人倫莫有尚于筝者矣)清(七人切荘忌哀時命摡塵垢之枉攘兮除穢累而反真形體白而質
素兮中皎潔而淑清時厭飫而不用兮且隠伏而逺身)情(匠隣切荘子既受食於天又惡用人有人之形
無人之情有人之形故羣於人無人之情故是非不得於身何夢桂詩卑卑局耳目夫誰識其真道大固難同
安能抗世情何如任毁譽倘然忘我人)精(側詵切荘子不離於宗謂之天人不離於精謂之神人不離於
真謂之至人宗音遵)盈(語巾切隋煬帝望江南湖上女精選正輕盈猶恨乍離金殿侣相將盡是采蓮人清
唱漫頻頻)營(語巾切陳琳武軍賦爾乃擬北落而樹表睎壘壁以結營百校羅峙千部列陳彌方城掩平原
原音云)貞(側隣切太𤣥言不言黙而信也無質先文失貞也舌聿之利利見大人也信平聲郤正釋譏播
皇澤以熈世揚茂化之醲醇君臣履度各守厥貞孫拯詩釋彼遊寄樂此窈貞形以神和思以道新)成(直珍
切易君不宻則失臣臣不宻則失身㡬事不宻則害成太𤣥其動也日造其所無而好其所新其静也日減其
所有而損其所成參同契自古及今好者億人訖不諧遇希有能成蘇舜欽詩見隂字注)城(直珍切史記自
序漢既譎謀禽信於陳越荆剽輕乃封弟交為楚王爰都彭城以彊淮西為漢宗藩藩音分張栻遂初堂賦吾
友石君築室湘城伊抗志之甚逺揭華榜以惟新命下交兮勿固演妙理以旁陳)誠(直珍切書惟天無親
克敬惟親民㒺常懐懐于有仁鬼神無常享享于克誠沈位經筵賦然後典司肅事文几既陳賜以清讌之閒
假以虚聽之誠碩儒彦士敷納經綸)聲(失人切荘忌哀時命時厭飫而不用兮且隠伏而逺身聊竄端而匿
迹兮嗼寂黙而無聲參同契循遊寥廓與鬼為隣化形而仙淪寂無聲)征(側隣切蘇舜欽詩見停字注)
名(武巾切易善不積不足以成名惡不積不足以滅身楚詞九章彼堯舜之抗行兮瞭杳杳其薄天衆讒人
之嫉妬兮被以不慈之偽名天鐵因反韓愈曹成王碑零王黎公不聞僅存子父易封三王守名晁公遡朝山
堂賦則羣峯之起伏緜延兮至是而亦必有所臣矣奚興感于此義兮蹇顔堂而正名憎負固之非無意兮髮
有時或上衝乎冠巾徐積詩所蔽至甚不可觧凶而家室亡而身不然借使幸而免後世譏笑遭惡名)令
(唐韻正力珍反詩盧令令其人美且仁說文引詩作盧獜獜又倒之顛之自公令之顛典因反)并(必隣切王
騰辨蜀都賦見黥字注)傾(乞隣切晁公溯朝山堂賦啓物色分留之秘兮欣所遇之畢陳擇勝㑹以還縹
緲之飛觀兮廩老氣九州之傾觀萬川猶知宗海兮雖九土莫得而堙)賡(古痕切尹貫道靈臺賦将至治
之有象恢生意于無垠天顔悅豫羣従和欣載顧載瞻廼詠廼賡)訇(語巾切張衡西京賦南翔衡陽北棲
雁門奮隼歸鳬沸卉軿訇衆形殊聲不可勝論)青(七人切張栻後杞菊賦經行郡圃意有所欣非花栁之是
問眷杞菊之青青爰命采掇付之庖人)經(居銀切張栻遂初堂賦命下交兮勿固演妙理以旁陳探上古
之𦕈微得斯說于遺經沈位經筵賦叙帝王之宏休見羮墻于遺文百氏略而不談議論一本之六經開闔大
訓闡揭天人)形(語巾切荘子覩一蟬方得美䕃而忘其身螳螂執翳而搏之見得而忘其形異鵲從而利
之見利而忘其真淮南子草木注根魚鼈凑淵莫見其為者滅而無形淵音因何夢桂詩君謂窮不憂詩富樂
我貧不見石友死錦帆不斂形不見鄧侯餓銅山化為塵)庭(直珍切荘子今吾遊于雕陵而忘吾身異鵲感
吾顙遊于栗林而忘真栗林虞人以吾為戮吾所以不庭也太𤣥見血入門捬迎中庭班固西都賦又有承明
金馬著作之庭大雅宏達于兹為羣元元本本殫見洽聞)停(直珍切蘇舜欽詩向之生榮背則死故為萬物
生死門東西兩交征晝夜不暫停胡為虢山石留此皎月痕常存)寧(文選章句讀近寅古文周書史良曰
是謂闗親将留其身歸于母氏而後獲寧冊而藏之厥休将振史記自叙憤發蜀漢還定三秦誅籍業帝天下
惟寧易林用彼嘉賓政平且均螟蟲不作民得安寧揚雄長楊賦見穿字注)仃(側詵切荆浩畫山水賦松
皮如鱗栢皮纒身生于土者修長而挺直長于石者拳曲而伶仃)馨(許斤切張栻後杞菊賦汲清泉而細
烹屏五味而不親甘脆可口蔚其芳馨葢日為之加飯而他物㡬不足以前陳廖道南帝苑農蠶賦東有萬春
麗春永夀長春接珍膳而五穀馨西有延夀景福安喜仁和御延和而百禄多)星(息隣切黄庭經通利天道
至靈根隂陽列布如流星晁公遡朝山堂賦梯磴鈎連莫知其際兮儼差差峋峋逺宛延相屬而赴望兮髙蔽
遮乎日星臨以白帝之神秀兮誠衆山之所尊何夢桂詩毋乃香山老重来現後身問君何能解滿口談天星)
靈(力珍切易林盗竊滅身二母不親王后無黨毁其實靈說文序俾侯于許世祚遺靈自彼徂召宅此汝瀕
竊仰景行敢渉聖門王騰辨蜀都賦由古而来可得而聞李雄劉闢季連公孫因仍世難割據坤靈盗蜀而王
踵起而覇類非蜀人)苓(唐韻正力珍反詩山有榛隰有苓云誰之思西方美人又采苓采苓首陽之巔巔典
因反)零(唐韻正力珍反詩靈雨既零命彼倌人樂府前溪歌逍遥獨桑頭東北無廣親黄𤓰是小草春風何
足歎憶汝涕交零)聽(鐵因切沈位經筵賦開闔大訓闡揭天人音朗暢而盈耳義徽懿而足聽擘肌分理
殫見達聞)冥(武巾切孔武仲詩往嵗嘗有去思吏熱地尤多髙蹈人少年仕宦頗落魄時登絶嶺攀蒼冥幽
花美草頗娛目斷碑刓碣還傷神趙森龍馬圖賦有聖者作禎祥必臻孰俯仰以觀察黙有契乎杳冥故斯圖
之出河無乃天之待人)屏(符真切鄒陽酒賦召皤皤之臣聚肅肅之賓安廣坐列雕屏)瞑(字典武巾
切音旻楚詞招魂致命于帝然後得瞑些歸来歸来往恐危身些)蒸(側隣切謝翺詩破壁濕海蘚水邉日
氣蒸云是舒公宅其孫艾且仁昔公初作尉視事即斬人)承(直珍切歐陽修太子賔客謝公墓銘後有賢嗣
又有令孫公其安居有祀有承)丞(直珍切謝翺詩聞此輒異之久㑹公秉鈞謂此非狂狷引用至中丞立朝
思謇諤庶以報君親)陵(力珍切陳師道詩學詩初學杜少陵學書不學王右軍黄塵扶杖笑隣女白衫騎驢
驚市人)氷(必隣切屈原逺遊舒并節以馳騖兮逴絶垠乎寒門軼迅風于清源兮從顓頊乎增氷謝翺詩
霜髯磔磔開清新仿彿猶帶黄河氷吳儆浮邱仙賦挹之玉潔探之湯温旱焦山而不竭寒凝海而不氷)興
(許斤切薛士隆雁蕩山賦行道周遭于石佛棲貞髙蹈于迎雲空㓊虚而無物雲霧合而神興劉宰詩古陽羨
今宜興大夫邑之主将軍邑之賓主賔多寡事不同千古萬古傳清芬沈位經筵賦或揚㩁乎洙泗鄒魯或考
究乎訓誥典墳或因經而論理亂或執史而陳替興或激烈而侃侃或諷諭而誾誾)矜(舉欣切詩有鳥髙飛
亦傅于天彼人之心于何其臻曷予靖之居以凶矜天鐵因反管子擅創為令迷惑其君生奪之政保貴寵矜
遷損善士捕援貨人又與&KR1689;同史記主父偃傳起窮巷奮棘矜注矜音勤)凝(讀近寅書撫于五辰庶績其凝)
登(都昆切陳琳武軍賦炎燧四舉元戎齊登整行按律决敵中原八部方置山布星陳原因云)增(側隣
切易林積德累仁靈祐順信福祉日增信斯人切)曾(直珍切何夢桂詩鯤鵬侈變化比予爾何曽羣鷇偃
下風舉受翼卵恩)侵(七人切楊戲楊威公贊威公狷狭取異衆人閑則及理逼則傷侵舍順入凶大易之
云)尋(詳遵切梁簡文帝長安有狭邪行我居青門北可憶復易尋大息騫金勒中息綰黄銀小息始得意
黄頭作弄臣晁補之求志賦思城闕之佻達兮勉踵夫昔之人羿之志于彀兮亦反求夫全身小人不知學禮
兮畏罪罟之所尋)林(力珍切班固東都賦是以四海之内學校如林庠序盈門獻酬交錯爼豆莘莘郤正
釋譏方今朝士山積髦俊成羣猶鱗介之潜乎巨海毛羽之集乎鄧林游禽逝不為之尠浮魴臻不為之殷何
晏景福殿賦故其増構如積植木如林區連域絶葉比枝分陸雲詩我之懐矣在彼北林北林何有於煥斯文
瓊瑰非寶尺牘成珍楊萬里詩丞相我知己太守我故人言非汰塵雜塵雜不入言初談聖賢髓終談天地林
言魚巾切)深(失人切漢書叙傳杜周治文唯上淺深用取世資幸而免身延年寛和列于名臣黄庭經三闗
之間精氣深子孫不死脩崑崙龔相項王亭賦不在於兵而在於得人不在於强弱而在於得民心之淺深方
回孫無逸圖賦彼有集書囊以為殿帷兮特昭儉以自遵疏列女于屏風兮彰黙識之精深)淫(語巾切漢
書叙傳厥後崩壊鄭衛荒淫風流民化湎湎紛紛畧存大綱以統舊文)心(字典思真切易艮其限列其夤
厲熏心書王懋昭大德建中于民以義制事以禮制心漢安世房中歌我定歴數人告其心敕身齊戒施教申
申乃立祖廟敬明尊親樂府逺如期雅樂陳佳哉紛單于自歸動如驚心易林雄處弱水雌在海濱将别持食
悲哀于心法言孝莫大於寧親寧親莫大于寧神寧神莫大于四表之歡心漢書叙傳李廣恂恂實獲士心控
弦貫石威動北隣阮籍詩臨觴多哀楚思我故時人對酒不能言悽愴懐酸心)禽(渠巾切宋玉髙唐賦若生
于鬼若出于神状似走獸或象飛禽譎詭奇偉不可究陳)欽(許斤切易林獹作龍身進無所前三日五夜得
其所欽前慈隣切)衾(通韻侵通文班固詩長安何紛紛詔葬霍将軍刺繡被百領縣官給衣衾隋煬帝望
江南湖上草碧翠浪通津修帶不為歌舞緩濃鋪堪作醉人茵無意襯香衾)吟(語巾切張栻後杞菊賦葢
日為之加飯而他物㡬不足以前陳飯已捫腹得意謳吟)今(居銀切方回孫無逸圖賦匪十漸之極疏兮敢
數批于逆鱗乃寓意于圖書兮實援古以諷今)襟(居銀切梁簡文帝詩慼慼意不申轉顧獨沾襟前驅經御
宿後騎歴河漘胡香翼還幰清笳送後塵)金(居銀切荘子至仁無親至信辟金鶡冠子中流失船一壺千金
船殊倫切曹植詩龍欲升天須浮雲人之仕進待中人衆口可以鑠金讒言三至慈母不親何夢桂詩術髙價
難酬索詩抵千金我政坐詩窮敢以窮累君君謂窮不憂詩富樂我貧汪克寛九夏賦宗支衍而蕃碩兮侍孫
子之振振族夏歌而應律兮鏘瑶&KR1206;之鏗金)音(於真切謝超宗齊明堂樂歌翠葢耀澄罼帟凝宸玉鑣息
節金輅懐音)隂(於真切蘇舜欽詩胡為虢山石留此皎月痕常存桂樹散疎隂有若圖畫成永叔得之不
得曉作歌使我窮其原原為斌切陳樵太極賦其出入之息互為吐吞乘氣之機呼寒吹温六月一息開陽闔
隂)琛(韻畧式昆切李尤函谷闗賦上羅三闗下列九門㑹萬國之玉帛徠百蠻之貢琛李維楨經筵賦于
是天子方開閶闔運衡鈞受四海之册籙膺萬國之貢琛藹藹軒冕濟濟搢紳)忱(直珍切方回孫無逸圖賦
是以鉅儒想遺意于千載豳風圖農事之諄勤于以進經筵之講兹不忘規諫之忱)任(如隣切易林三嫗治
民不勝其任崔駰鼎銘足勝其任公餗乃珍)禁(居銀切樂府雁門太守行傷殺人比伍同罪對門禁鍪矛
八尺捕輕薄少年加笞决罪詣馬市論年彌因切)喑(於斤切淮南子障氣多喑注音殷)瘖(於真切淮
南子故臯陶瘖而為大理注音因)參(所臻切汪應時歴象賦捩斗司時携角枕參烏龍虚昴殷乎四垠)
祲(七人切尹貫道靈臺賦乃登靈臺乃望氛祲于時虞淵浴日五岳捧雲瑞靄穆郁元氣氤氲)南(奴鈞
切詩凱風自南吹彼棘薪栁宗元裴處士墓銘神嗇豐福不棄于君渭之洋洋爰墓其南李商隐白居易墓銘
公之先世用談說聞肅代代優布蹤河南)謙(韻注音旬易林信敏恭謙敬鬼尊神)潛(詳遵切黄庭堅詩隨
人作計終後人自成一家始逼真卿家小女名阿潛眉目似翁有精神)襜(韻補稱人切音瞋司馬相如長
門賦飄風廻而赴閨兮舉帷幄之䄡䄡桂樹交而相紛兮芳酷烈之誾誾)厭(韻補䊸勤切音因易林羊舌叔
虎野心善怒瀆貨無厭以滅其身)匪(集韻方文切周禮大宰匪頒之式注匪分也謂分賜羣臣也廩人以
待國之匪頒注匪讀為分)尹(集韻于倫切音筠禮記孚尹旁達注孚讀為浮尹讀如竹箭之筠浮筠謂玉采
色也)閔(韻補眉貧切說文旻天秋天也引虞書仁覆閔下則稱旻天或書作閔詩恩斯勤斯鬻子之閔斯)
湣(字典呼昆切滑湣未定之謂荘子置其滑湣以𨽻相尊衆人役役聖人愚芚湣徐邈音昬)菌(集韻區倫
切音皸菌桂出交阯員如竹離騷雜申椒與菌桂兮馬融長笛賦瞋菌碨柍注皆衆聲鬰積競出之貌菌去倫
切)螾(集韻夷真切賈誼弔屈原文襲九淵之神龍兮沕淵潜以自珍偭蟂獺以隠處兮夫豈從蝦與蛭螾)
診(韻補知隣切音珍急就章鬬變殺傷捕五隣游徼亭長共雜診)紾(陟隣切淮南子菱杼紾抱注紾音珍)
窘(舉云切淮南子無不得則無窘發注音君)隕(詩經集傳于貧反音匀衛風桑之落矣其黄而隕自我徂
爾三嵗食貧蘇轍祭司馬丞相文國有成法朝有正人持而守之有一毋隕匪以報公維以報君)袗(集韻
之人切衣同色也儀禮士冠禮兄弟畢袗𤣥注古文袗為均)霣(韻注音昆方言齊人謂雷曰霣)暋(集韻
眉貧切說文忞彊也引周書其在受德忞亦作暋又音昬荘子慰暋沈屯注慰鬱也暋悶也)朕(韻注音真
考工記函人眡其朕欲其直也注朕革制也鄭康成讀真)韞(韻補紆云切陳琳悼龜賦山節藻梲既櫝且韞
參千鎰而弗賈兮豈十朋之所云)憤(韻補符筠切蘇轍祭范蜀公文力言不從遂致為臣開門接士不怨
不憤)謹(字彚渠巾切與墐同禮記炮取豚若将塗之以謹塗注謹當為墐聲之誤也)本(字典同奔集韻
逋昆切引詩傳喻德宣譽曰本走)苑(詩經集傳音氳秦風俴駟孔羣厹矛鋈錞䝉伐有苑宋孝武帝詩屯
烟擾風穴積水溺雲根漢潦吐新波楚山帶舊苑通首用元韻)遯(韻補徒均切詩羣公先正則不我聞昊天
上帝寧俾我遯徐幹齊都賦砏殷奰戾壮氣無倫凌髙越險追逺逐遯)遁(韻補徒均切漢書平當傳贊逡
遁有恥顔師古曰遁讀與巡同揚雄觧嘲得士者富失士者貧矯翼厲翮恣意所存故士或自盛以橐或鑿坏
以遁蘇軾李仲䝉哀詞久而不堪厭則遁兮渾樸簡易棄弗申兮)梱(廣韻牛昆切爾雅髠梱)壼(集韻
區倫切音囷引爾雅宫中衖謂之壼)緄(韻㑹小補胡昆切音䰟漢書外戚傳皆為窮絝注即今之緄襠絝也)
混(集韻公渾切音昆詩混夷駾矣又同崑周禮注混淪即崑崙郭璞詩北阜烈烈巨海混混纍纍三墳維母
與昆)沌(廣韻徒渾切音屯孫子渾渾沌沌形圓而不可敗枚乘七發沌沌渾渾狀如奔馬)款(集韻許斤
切左傳曹有公子款時杜預讀)卵(韻注音昆禮記濡魚卵醬注卵讀為鯤魚子也)棧(集韻鋤臻切音榛引
漢書叢棘棧棧)衍(韻注音寅司馬相如哀二世賦汨淢噏習以永逝兮注平臯之廣衍觀衆樹之塕薆兮覽
竹林之榛榛)闡(韻補稱人切陳琳悼龜賦探賾索隠無幽不闡下方大祇上配清純)鉉(韻補胡匀切蔡
邕楊司空碑包羅五典本根道真頻歴卿校五登宰鉉)甽(類篇松倫切釋名山下受霤處曰甽吕氏春秋
下田棄甽髙誘讀旬)炳(韻注音彬易其文炳也王肅讀)肎(韻補苦恩切太𤣥上施下和匪其肎也一從一
横經緯陳也)蔚(讀易韻考音氲易其文炳也其文蔚也叶順以從君也炳音彬)替(韻補他因切音欣離
騷長太息以掩涕兮哀民生之多艱余雖好修姱以鞿覊兮謇朝誶而夕替艱音勤)汭(字典他昆切音&KR1680;與
涒通爾雅太嵗在申曰涒灘注涒史作汭)震(韻補之人切揚雄趙充國頌漢命虎臣惟後将軍整我六師是
討是震班固東都賦赫然發憤應者興雲霆擊昆陽馮怒雷震左思吳都賦飲烽起釂鼓震士遺倦衆懐欣唐
𤣥宗詩川塗猶在晉車馬漸歸秦背陕闗山險横汾鼔吹震儲光羲詩彩章耀朝日爪牙雄武臣髙雲逐氣浮
厚地隨聲震)信(韻補斯人切詩終鮮兄弟維予二人無信人之言人實不信漢武帝悼李夫人賦仁者不
誓豈約親兮既往不来申以信兮曹大家東征賦好正直而不回兮精誠通于神明庶靈祗之鑒照兮祐貞良
而輔信漢書叙傳猗與元勲包漢舉信鎮守闗中足食成軍張衡思𤣥賦彼無合其何傷兮患衆偽之冒真旦
𫉬讒于羣弟兮啓金縢而乃信韓愈衛監察墓銘嗟惟君篤所信要無有弊精神)進(韻補資辛切音津易
需不進也訟不親也太𤣥陽引而進物出溱溱顔延之赭白馬賦故能代驂象輿歴配鉤陳齒算延長聲價隆
振信聖祖之蕃錫留皇情而驟進)鎮(集韻知隣切周禮天府國之玉鎮國語是陽失其所而鎮隂也注並
音珍楚詞九章願遥赴而横奔兮覽民尤以自鎮結微情以陳詞兮矯以遺夫美人馮衍顯志賦誦古今以散
思兮覽聖賢以自鎮嘉孔丘之知命兮大老聃之貴𤣥𤣥音云陸雲詩天鑒在晉祚之降神邈矣遐風茂德有
隣永言配命唯晉之鎮)刄(韻補而隣切太𤣥旌旗絓羅大恨民也兵衰衰不血刄也)順(讀易韻考平聲
荘子其合緡緡若愚若昬是謂元德同乎大順太𤣥隂氣大順渾沌無端莫見其根端音敦)慎(集韻丞真
切音辰周禮大司馬注獸五嵗為慎鄭衆說易林□□慎慎火燒山根不潤我隣獨不蒙恩)燼(韻補詞辛
切音津詩民靡有黎具禍以燼於乎有哀國歩斯頻)軔(韻補而隣切太𤣥車案軔圭璧塵)瞤(廣韻如均
切音犉易林目動頰瞤喜來加身)憖(集韻魚巾切音銀春秋㑹于厥憖公羊作屈銀)殉(集韻松倫切書
殉于貨色徐邈讀旬)覲(韻補渠巾切蔡邕筆賦紀三皇之功伐兮表八百之肆覲傳六經而綴百代兮建皇
極而叙彛倫)畯(韻注音逡博物志千千為羣掘食草根其處成泥名曰麋畯)浚(字彚補七均切與踆
通劉歆遂初賦䬃悽愴以慘怛兮慽風漻以冽寒獸望浪以穴竄兮鳥脅翼之浚浚寒下珍切)問(正韻與聞
同聲聞也詩大雅宣昭義問又亦不隕厥問)運(韻補余倫切書帝德廣運乃聖乃神乃武乃文枚乘七發
冥火薄天兵車雷運旌旗偃蹇羽旄肅紛傅毅洛都賦岳瀆為之簸蕩穹蒼為之動運武臣將校按部勒屯蔡
邕述行賦候風雨之體勢兮天牢湍而無文彌信宿而後闋兮思逶迤以東運)韻(字典古文作均說文裴光
逺云古與均同唐書楊收傳夫旋宫以七聲為均均言韻也古無韻字猶言一韻聲也)訓(韻補許云切周
禮地官土訓鄭司農讀旬韋𤣥成詩維我節侯顯德遐聞左右昭宣五品以訓衛瓘字勢大晉開元𢎞道敷訓
天垂其象地耀其文)醖(字典通作温詩飲酒温克箋猶能醖藉自持以勝禮記温之至也注為温藉温與醖
通)紊(集韻無分切書有條而不紊徐邈讀文)汶(集韻眉貧切與岷通書岷山導江史記作汶又汶𪷟
玷辱也楚詞漁父見衣字注卞和歌沂水滂沛流于汶進寶得刖足離分斷者不續豈不怨怨紆云切)愠
(韻補紆云切舜南風歌南風之薰兮可以觧吾民之愠兮)捘(廣韻七倫切推也左傳捘衛侯之手李軌讀逡)
藴(韻注音煴荘子衆人役役聖人愚芚參萬嵗而一成純萬物盡然而以是相藴漢書召信臣傳晝夜㸐藴
火顔師古注藴音於云反王融詩千里不相聞寸心欎紛藴况復飛螢夜木葉亂紛紛)願(羊倫切太𤣥礥
大戚遇小願閑孤而竈隣)悶(韻補眉貧切老子其政悶悶具民淳淳戰國䇿瘨而殫悶旄不知人)溷(韻𥙷
徒均切劉楨魯都賦旁屬四邑延于休溷冠葢交錯𨼆𨼆鱗鱗)旦(韻注音神禮記所以交于旦明鄭康成讀
荘子有旦宅而無情死郭象讀)盼(字彚補符分切音汾瞵盼天旦欲明也王褒九懐進瞵盼兮上邱墟)扮
(廣韻符文切音分并也戰國䇿恐其伐秦之疑也又身自醜于秦扮之注言合諸國太𤣥地則虚三以扮天十
八也)甸(韻補地隣切詩信彼南山維禹甸之畇畇原隰曽孫田之田地因切劉劭瑞龍賦有蜿之龍来游郊
甸應節合義象德效仁)絢(集韻須倫切音荀采成文曰絢儀禮聘禮元纁繫長尺絢組注今文絢作□音
巡)命(字典眉辛切音珉詩乃如之人也懐昏姻也大無信也不知命也信斯人切荘子無以人滅天無以
故滅命無以得殉名謹守而勿失是謂反其真天鐵因切名武巾切太𤣥庳虚無因大受性命漢北海相景君
碑帝嘉厥功授以符命守郡益州路遐戀親魏武帝詩晏子平仲積徳兼仁與世沈德未必思命)正(唐韻
正入真韻易雖盤桓志行正也以貴下賤大得民也)徑(舉欣切音筋孫楚韓王臺賦卉木鬱以成行兮屯羽
嘈以成羣翦榛楉以投跡兮披蘢叢以為徑)淡(文𨕖章句徒均切揚雄甘泉賦元瓚觩䚧秬鬯泔淡肹蠁
豐融懿懿芬芬)逐(字彚補同門切與豚同山海經苦山有獸焉名曰山膏其状如逐赤若丹火善詈郭璞注
逐即豚字)鶡(韻㑹敷文切漢書黄霸𫝊鶡雀飛集丞相府顔師古曰此鶡字音芬與鳻通鳻雀大而色青出
羌中蘇林音曷非)汃(集韻悲巾切音邠說文西極之水也引爾雅西至汃國謂四極按爾雅今本作彬)
膊(字典殊倫切股骨也儀禮少牢饋食禮升羊豕肩臂臑膊胳注脾下為膊釋文音純)責(集韻緇詵切左
傳西隣責言劉炫讀臻)息(韻畧斯隣切音辛法苑珠林偈刀風解其體無復出入息貪識隨善惡受報甚
苦辛)
䍶(廣韻直珍切獸名状如羊一角一目目在耳後其名曰䍶䍶)&KR3867;(韻㑹小補陟綸切馬不行)卑(集韻
毗賔切說文顰亦作卑)蘄(集韻渠巾切山蘄當歸)玭(集韻毗賔切說文珠也同蠙)翬(唐韻正音
熏說文翬从羽軍聲)蹯(集韻符分切獸跡)鴛(集韻烏昆切鴛鴦)䡝(廣韻於云切轒䡝兵車)瞞
(集韻謨奔切瞞然慙貌)髖(廣韻苦坤切體也又臀也)□(集韻謨奔切鳥名状如鳬一翼一目相得乃飛
名曰□□)滇(集韻之人切滇陽縣名在汝南)跧(廣韻將倫切蹙也)瘨(集韻稱人切腹脹病)輇(集韻
敕倫切說文䡅車約䡅也或从全)㺦(廣韻丑人切犬走草状)梭(集韻松倫切木名)遒(集韻松倫
切逡遒縣名在淮南)頄(集韻區倫切權骨也)帘(集韻鋤臻切幕也)筍(集韻于倫切弱竹可為席也)
楯(集韻松倫切欄檻也)臏(集韻毗賔切刖也)辴(集韻癡隣切大笑貌)縝(集韻之人切宻緻也)愍
(集韻敷文切心亂)抿(集韻眉貧切說文撫也一曰摹也)槿(古音叢目居銀切)捆(集韻胡昆切手
推之也)狠(集韻魚巾切犬鬬聲)梡(集韻胡昆切博雅梡枝也)畎(韻㑹小補詳遵切古文畎作甽音旬)
燹(集韻敷文切火貌)媪(集韻於云切女字)䴹(集韻胡昆切方言麴也一曰麥不破也)痒(廣韻
所臻切寒病)蜧(集韻龍春切說文蜦蛇屬黒色潛於神泉能興風雨或作蜧)憝(韻㑹小補他昆切)
鐓(集韻都昆切鐏也通作錞)俊(集韻徂昆切說文蹲踞也古作俊)櫬(集韻雌人切木名王蒸也)鬊
(韻㑹小𥙷詩遵切)趁(韻㑹小補陟隣切趁□行不進也)籸(廣韻所臻切粉滓)僨(集韻逋昆切僨
驕不可禁之勢)鄆(集韻玉分切沁水鄉名)拚(集韻方文切掃除也)艮(集韻胡恩切博雅拫攎引也或
作艮)腱(集韻舉欣切筋或作腱)囤(集韻徒䰟切廩也)爨(集韻麤尊切爨爨鼎欲沸貌)鄄(集韻
之人切衛地名通作甄)淨(集韻緇詵切魯城北門池也)肋(集韻舉欣切筋或省作肋)竻(集韻舉欣
切說文筋肉之力也从竹竹物之多筋者古作竻)
欽定叶韻彚輯卷七
