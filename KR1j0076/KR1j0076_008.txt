欽定叶韻彚輯卷八
十四寒
寒(胡安切寒暑也釋名寒捍也又姓)韓(胡安切井垣也亦國名又姓古作□)翰(胡安切天雞羽有五
色又去聲)丹(都寒切說文赤色又巴越之赤石也又州名又姓)殫(都寒切盡也通作單)單(都寒切單
複也又大也又姓)安(烏寒切安徐也寜也止也平也亦州名亦姓)鞌(烏寒切鞌韉韻㑹又地名)難
(那干切艱也又姓)餐(七安切說文吞也湌同俗作飡韻㑹飲饌曰餐)灘(他干切水灘)壇(徒干切封
土祭處)檀(徒干切木名亦州名又姓)彈(徒干切糾也射也)殘(昨干切餘也說文賊也)干(古寒
切求也犯也觸也亦姓韻㑹通作奸)肝(古寒切木臟也)竿(古寒切竹竿)乾(古寒切字様云本音䖍今
借為乾濕字又姓古文作漧)闌(落干切晚也牢也遮也希也又飲酒半罷曰闌又與欄通)欄(落干切木
名與闌同)瀾(落干切大波)蘭(落干切香草亦州名古西羌地也又姓)看(苦寒切視也)刋(苦寒
切剟也削也)丸(胡官切彈丸)桓(胡官切桓桓武也又姓)紈(胡官切紈素)端(多官切正也直
也緒也等也亦姓韻㑹又審也又布帛丈八尺為端又州名通作耑)湍(他端切急瀬也又音專)酸(素官
切醋也)團(度官切團圓韻㑹聚也)摶(度官切圜也又擊也)攢(徂丸切韻㑹簇聚也通作鑽)官
(古丸切官宦又君也法也事也又姓)觀(古丸切視也)冠(古丸切說文絭也所以絭髮弁冕之總名也又
姓)鸞(落官切春秋元命包火離為鸞孫氏瑞應圖鸞者赤神之精鳯凰之佐也)鑾(落官切鑾鈴韻㑹通
作鸞)欒(落官切說文木似欗又曲枅亦姓)巒(落官切小山而銳)歡(呼官切喜也韻㑹或作懽亦作
驩)寛(苦官切愛也裕也緩也)盤(薄官切器名本作槃古作鎜俗作柈)蟠(薄官切䑕負蟲又龍蟠也
韻㑹大也通作盤)漫(謨官切韻㑹水廣大貌)榦(胡安切韻㑹井垣也亦作幹)汗(胡安切蕃王稱
也)鄲(都寒切邯鄲)歎(他干切長息也與嘆同)攤(他干切開也緩也)姍(蘇干切詐也)珊
(蘇干切珊瑚)玕(古寒切琅玕羙石次玉)奸(古寒切以婬犯也)貆(胡官切貉𩔖又呼官切)刓
(五丸切圓削)剜(一丸切刻削也)漙(度官切韻㑹露多貌或作□)慱(度官切爾雅憂也)棺(古丸
切闗也所以掩屍)驩(呼官切馬名韻㑹又州名)讙(呼官切讙諠亦作嚾)鑽(借官切刺也)磐(薄官
切大石)鞶(薄官切鞶革大帶也)瘢(薄官切瘡痕)鏝(母官切泥鏝槾墁並同)□(母官切長髮)
謾(母官切欺也慢也)瞞(母官切目不明也說文平目也又姓)潘(普官切淅米汁也又姓)嘽(他干
切馬喘韻㑹喘息也一曰喜也)跚(蘇干切蹣跚跛行貌韻㑹通作姍亦通作散)羱(五丸切野羊角大)
剬(多官切齊也韻㑹整飭貌)胖(蒲官切韻㑹大也)弁(蒲官切韻㑹詩小弁注樂也)豻(俄寒切野
狗似狐而小亦作犴)簞(都寒切簞笥小篋)癉(都寒切火癉小兒病也又徒干切風在手足病)攔(落干
切階際木勾攔亦作闌)幱(落干切幱衫幱裙韻㑹俗作襴)完(胡官切全也)瓛(胡官切圭名說文桓
圭公所執通作桓)岏(五丸切巑岏)莞(胡官切似藺而圓可為席又音官)貛(呼官切牡狼也)髖
(苦官切兩股間也)般(薄官切樂也又北潘切般運)磻(薄官切磻溪太公釣處)拌(普官切弃也俗
作拚)撣(徒干切觸也韻㑹西南夷國名)驙(徒干切白馬黒脊)□(胡官切□葦易作萑)萑(胡官切木
兔鳥也說文鴟屬從隹從&KR1586;有毛角)汍(胡官切汍瀾泣淚)芄(胡官切芄蘭草名)綄(胡官切船上候
風羽楚謂之五兩)巑(在丸切巑岏小山名)欑(在丸切木叢也)穳(在丸切秿也又刈禾積也)敦(度官
切韻㑹聚也)倌(古丸切倌人主駕說文小臣也)繁(薄官切繁纓馬飾)曼(母官切路逺)饅(母官
切韻㑹饅頭餅也或作□)鰻(母官切鰻鯠魚也)痑(他干切力極)禪(都寒切禪衣)忓(古寒切極
也)籣(落干切盛弩矢人所負也與韊同)讕(落干切逸言)貒(他端切似豕而肥或作猯)峘(胡官
切爾雅小山岌大山峘)洹(胡官切水名)狻(素官切狻猊師子猛獸)眢(一丸切井無水一曰目無
睛)涫(古丸切說文&KR1594;也)灤(落官切水名)羉(落官切彘罟)樠(母官切木名松心)&KR1998;(謨官
切韻㑹雨露濃貌)
十五删
删(所姦切除削也又定也)澘(所姦切涕出貌又上聲)闗(古還切說文以木横持門户也聲𩔖闗所
以閉也又姓)癏(古還切病也韻㑹或作瘝)彎(烏闗切說文持弓闗矢也)灣(烏闗切水曲)闤(户闗
切闤闠古今注闤市垣也闠市門也)還(户闗切反也退也顧也復也)環(户闗切玉環爾雅肉好若一謂
之環又姓韻㑹又州名)鐶(户闗切指鐶)鬟(户闗切髻鬟)鍰(户闗切六兩曰鍰黄鐵也一曰錢也)
寰(户闗切王者封畿内縣)圜(户闗切圜圍)班(布還切說文分瑞玉也韻㑹次也别也又布也又姓)
斑(布還切駮也文也一作斒)頒(布還切布也賜也)般(布還切還師亦作班師)蠻(莫還切南夷名
亦姓)顔(五姦切顔容亦顔額又姓)姦(古顔切私也詐也韻㑹或作姧奸)菅(古顔切草名又姓或作蕳)
攀(普班切引也亦作扳)頑(五還切頑愚)豻(可顔切胡地野犬似狐而小黒喙)山(所間切産也能
産萬物又姓)鰥(古頑切六十無妻曰鰥又魚名)閒(古閑切隙也近也又中閒亦姓又户閒切)蕳(古間
切蘭也)艱(古間切艱難也)閑(户間切闌也防也禦也習也)閒(户間切暇也通作閑)嫺(户間切嫺
雅)鷴(户閑切白鷴似雉尾長四五尺)慳(苦閑切悋也)孱(昨閑切孱劣貌)潺(昨閑切潺湲水流貌)
殷(烏閒切赤黒色也)斒(布還切韻㑹色不純也又方閑切)斕(力閑切斒斕或作瞵又與□同)湲
(𫉬頑切水流貌)綸(古頑切青絲綬也)眅(普班切目多白貌)憪(户閒切心靜說文愉也)擐(古還
切貫也)&KR1683;(古還切二鳥和鳴)轘(户闗切轘轅又地名)□(莫還切似鳬一目一足一翼相得乃飛即
比翼鳥也)跧(阻頑切跧伏)扳(布還切挽也又與攀同又音班)瞯(户閒切人目多白又姓)鬘(莫還
切衣出釋典)㹪(所姦切惡健犬也)䰉(布還切髮半白)&KR0857;(五還切&KR0857;痺也)㘖(五姦切栁宗元詩自
注爭也)黫(烏閑切黑色)訕(所姦切謗也)澴(户闗切水名)靬(古閑切黎靬國名)患(胡闗
切韻㑹弊也又憂也)獌(莫還切狼屬亦作䝡)
寒删先叶韻
中(文𨕖章句鍾緣切音專左思吳都賦金鎰磊珂珠琲闌干桃笙象簟韜於筒中蕉葛升越弱於羅紈)躬
(韻補居員切音涓楚詞大招山林險隘虎豹蜿只鰅鱅短狐王虺騫只魂兮無南蜮傷躬只)宮(韻𥙷居員
切黄庭經自髙自下皆真人玉堂絳宇盡元宫人音然)窮(居員切易林凶門生意牢户多寃沙陁秃齒使
我困窮)風(韻𥙷膚眠切音近偏王粲詩烈烈冬日肅肅凄風潜鱗在淵歸雁載軒)功(文𨕖章句居員
切張衡東京賦及將祀天郊報地功祈福乎上元思所以為䖍)之(文𨕖章句讀若旃張衡東京賦司儀辨等
尊卑以班璧羔皮帛之贄既奠天子乃以三揖之禮禮之穆穆焉皇皇焉濟濟焉將將焉信天下之壯觀也)
兹(廣韻胡涓切音懸黒也左傳何故使吾水兹釋文兹音元按今本作滋)斯(字典與鮮同詩有&KR0693;斯首
箋斯白也今俗語斯白之斯作鮮孔頴逹曰鮮而變為斯者齊魯間語鮮斯聲相近韓愈石校理墓銘生之艱
成之又艱若有以為而止於斯)犧(韻注音全禮記天子以犧牛鄭康成讀)漦(集韻棧山切音潺引國語
夏后所藏龍漦)耏(韻注音端後漢書順帝紀疏勒國獻師子注引東觀記師子似虎正黄有䫇耏通典作□
耏注□音髯耏音端)撝(韻注音暄易撝謙鄭康成讀撝為揎)飛(詩紀匪眠切穆天子傳黄竹詩有皎者駱
翩翩其飛嗟我公侯(缺一字)勿則遷)饑(通韻叶先韻樂府西烏夜飛曲暫請半日給徙倚娘店前目作宴瑱飽腹
作宛惱飢)濡(集韻煖平聲漢書地理志中山國曲逆注濡水于城北曲而西流故曰曲逆顏師古曰濡音乃
官反)須(集韻逋還切禮記笏大夫以魚須文竹注崔云用文竹及魚班也隐義云以魚須飾文竹之邊須音
班)扶(韻㑹小補音蟠漢書天文志晷長為潦短為旱奢為扶注扶當為蟠蟠止不行也)倪(韻㑹小補
音妍荘子和之以天倪班固讀)西(韻補蕭前切音先漢郊祀歌象載瑜白集西食甘露飲榮泉易林兄征東
燕弟伐遼西大克勝還封居河間太元月闕其慱不如開明於西班固西都賦右界褒斜隴首之險帶以洪河
涇渭之川衆流之隈汧湧其西魏文帝詩耿耿伏枕不能眠披衣出户歩東西悲風清厲秋氣寒曹植詩驚飇
接我出故歸彼中田當南而更北謂東而反西後漢書竇融𫝊賛孟孫明邊伐北開西憲寔空漠逺兵金山𡊮
淑詩義分明於霜信行直如弦交歡池陽下留宴汾隂西江淹詩昔我學冠劍逢君在三川何意風雨激一訣
異東西)開(韻㑹小補輕烟切音牽書導岍及岐集韻或作開通作汧)真(韻補之然切音旃黄庭經積功
成鍊非自然是由精神亦由專内守堅固真之真陸雲陸常侍誄於維君徳齊聖廣淵羣彦景附漸化濯真)
因(韻補伊連切音烟陸雲詩殊音合奏曲異響連絶我歡條統我思因参同契變易更盛消息相因終坤始
復如循連環韓愈詩日月相噬齧星辰踣而顛吾不汝之罪知非汝由因)辛(韻補蕭前切蕭仲卿詩奉事循
公姥進退敢自專晝夜勤作息伶俜縈苦辛)新(韻補蕭前切淮南子姑洗者陳去而新来也髙誘注新讀
鮮道藏歌終刦復始刦愈覺靈顔新道林蔚天京下光諸地仙)晨(韻補時連切音禪陸機挽歌側聽陰溝涌
卧觀天井懸廣霄何寥廓大暮安可晨髙仙盻遊洞靈之曲玉室煥東霞紫輦将降晨華臺何盻目此宴飛天
元清靜太無中眇眇躡景遷)辰(韻補時連切易林戴缾望天不見星辰劉向九歎凌驚雷以軼駭電兮綴
鬼谷於北辰鞭風伯使先馳兮囚靈元於虞淵陸雲詩既至既覲吾思曠年曠年殊域覲未浹辰韓愈詩吾懸
日與月吾繫星與辰日月相噬齧星辰踣而顛)臣(韻補時連切道藏歌躋景西那東肆觀善因緣常融無地
官皆是聖皇臣歐陽修范文正公墓銘公居三年怯勇隳完兒憐獸擾卒俾来臣)人(韻補如延切音然易
上不在天下不在田中不在人漢安世房中歌飛龍秋㳺上天髙賢愉樂民人漢成帝時謡邪徑敗良田讒口
亂善人桂樹華不實黄爵巢其顛劉向列女頌望色請罪桓公嘉焉厥後治内立為夫人樂府紫騮馬歌燒火
燒野田野鴨飛上天童男娶寡婦壮女笑殺人韓愈平淮西碑帝有恩言相度来宣誅止其魁釋其下人歐陽
修王侍講墓銘公世可考寔太原人後家於宋遂以蕃焉)仁(韻補如延切杜篤論都賦今國家躬修道徳叶
惠含仁湛恩沾洽時風顯宣徒垂意於持平守實務在愛育元元歐陽修詩我笑謂吳生爾其聽我言顔回不
貳過後世稱其仁)神(韻補時連切禮記清明在躬氣志如神耆欲将至有開必先易林逐利三年利走如
神展轉東西如鳥避丸焦仲卿詩念與世間辭千萬不復全故作不良計勿復怨鬼神参同契三物相含受變
化狀若神下有太陽炁伏烝須臾間先液而後凝號曰黄輿焉韓愈詩雖不開口雖不開闗變化咀嚼有鬼有
神)親(韻補蒼先切音千漢蕩隂令張君碑既多受祉永享南山乾道不繆唯叔是親楊方詩磁石招長針
陽燧下炎烟宫商聲相和心同自相親)紳(韻補尸連切音羶韓愈詩奈何不自信反欲從物遷感傷遂成
詠昧者宜書紳通首叶先韻)身(韻補尸連切易林繼體守藩縱欲廢賢君臣淫佚夏氏失身劉向九歎陵
魁堆以蔽視兮雲㝠冥而䦣前山峻髙以無垠兮遂曽閎而廹身漢書叙傳哀平之䘏丁傅莽賢武嘉戚之乃
䘮厥身陳琳武軍賦其弓則烏號越耗繁弱角端象弭繡貭哲拊文身楊方詩我情與子合亦如影追身寢共
織成被絮用同功綿)賓(韻補卑眠切音邊易繫于金柅柔道牽也包有魚義不及賓也陸機挽歌人往有反
嵗我行無歸年夀堂延魑魅虚無自相賓)濱(韻補卑眠切陸雲詩昔余言曠汎舟東川銜憂告辭揮淚海濱
嵇喜詩華堂臨浚沼靈芝茂清泉仰瞻青禽翔俯察緑水濱蘇轍詩送我出重嶺長揖清江濱我老益不堪惟
有二頃田)鄰(韻補陵延切音憐老子與兮若冬渉川猶兮若畏四隣易林築闕石顛立基水源疾病不安老
孤無隣陸機挽歌人往有反歲我行無歸年昔居四民宅今託萬鬼隣参同契乾健盛明廣被四隣陽終于巳
中而相干敬元子歌顧見雙使者愽著太行山長谷何崢嶸齊城相接隣縱我飛龍轡勿臨無極淵)鱗(韻補
陵延切司馬相如子虚賦瑉玉旁唐玢豳文鱗赤瑕駮犖雜臿其間晁采琬琰和氏出焉太元宻網離於淵不
利於鱗道藏歌白鵠揮輕翮神虬奮緑鱗羣仙儼軒駕玉女散華烟)麟(韻補陵延切班固西都賦清凉宣温
神仙長年金華玉堂白虎麒麟韓愈詩指摘相告語雖還今誰親翩然下大荒被髮騎麒麟親音千此詩通篇
皆先韻)珍(韻補張連切音邅揚雄長楊賦莫不蹻足抗首請獻厥珍使海内澹然永亡邊城之災金革之
患班固東都賦天子受四海之圖籍膺萬國之貢珍内撫諸夏外綏百蠻参同契挺除武都八石棄捐審用成
物世俗所珍羅列三條枝莖相連陳琳馬瑙勒賦遭時顯價冠世珍兮君子窮逹亦時然兮)嗔(集韻亭年
切音田說文盛氣也引詩振旅嗔嗔杜甫詩参差谷鳥吟不見逰子還癡女飢咬我啼畏虎狼聞懐中掩其口
反側聲愈嗔小兒强觧事故索苦李餐聞無沿切韓愈詩我不出應客去而嗔從者語我子胡為然)塵(韻補
澄延切音㕓班彪北征賦怱進路以息節兮飲余馬兮洹泉朝露漸余冠葢兮衣䁆藹而䝉塵参同契夬陰以
退陽升而前洗濯羽翮振索宿塵)陳(字典都年切音顛易林秋梁未成無從至陳水深難渉使我不前黄
庭經火兵符圖備靈闗前昻後卑髙下陳陸雲詩無索炤灼有求幽𤣥細㣲不錯毫芒以陳積簣為山納流成
淵太真夫人詩告以鴻飛術授以玉胎篇璚膏凝元炁素女為我陳)春(文選章句昌緣切司馬相如上林賦
過鳷鵲望露寒下棠棃息宜春揚雄蜀都賦其佚則接芬錯芳襜袩纎延&KR2025;凄秋發陽春)津(韻補將仙切音
牋黄庭經中有童子冥上元主諸六府九液源外應兩耳百液津葛仙公詩散誕遊山水吐納靈和津鍊氣同
希夷靜詠道徳篇太真夫人詩駕驂紫虬輦靈顔一何鮮啓我尋長途邀我自然津樂府懊儂歌絲布澀難縫
令儂十指穿黄牛細犢車逰戯出孟津石城樂布帆百餘幅環環在江津執手雙淚落何時見歡還)秦(昨先
切音前韓愈祭鄭夫人文未齓一年兄宦王官提携負任去洛居秦)銀(韻補魚軒切音言楊方詩修途曲且
險秋草生兩邊黄華如㳫金白華如散銀)垠(楚詞集註魚堅切音妍逺遊道可受兮而不可傳其小無内兮
其大無垠)巾(韻補經天切音堅周採薪人歌巾金巾入天門呼長精歙元泉鳴天鼓養泥丸門民堅切韓愈
詩東野夜得夢有夫元衣巾闖然入其户三稱天之言)民(韻補彌延切音眼易其行次且行未牽也无魚
之凶逺民也易林徑邪賊田政惡傷民夫婦呪咀㤗山覆顛樂府雁門太守行從温補洛陽令治行致賢擁䕶
百姓子養萬民楊方詩齊彼蛩蛩獸舉動不相捐生有同室好死成併棺民)䃉(韻補彌延切傅毅洛都賦
通谷岋㞹石瀬寒泉砥碬所出爰有碝䃉)緡(韻㑹小補莫賢切詩緡蠻黄鳥通作綿)貧(韻補頻眠切音
駢歐陽修詩士欲見所守視其居賤貧何用慰離居贈子以短篇)醇(殊沿切音然栁宗元閔生賦仰矜危
而俯慄兮弭日夜之拳攣慮吾生之莫保兮忝代徳之元醇孰眇軀之敢愛兮竊有繼乎古先)純(韻補殊沿
切陸雲陸丞相誄我公初載天嘏之純重光納照旋璣授銓)脣(時連切釋名脣縁也口之縁也揚雄蜀都
賦羅儒吟吳公連眺朱顔離絳脣眇眇之態吡噉出焉)倫(韻補閭員切音連揚雄觧嘲深者入黄泉髙者
出蒼天大者含元氣纎者入無倫桓驎詩邈矣甘羅超等絶倫伊彼楊烏命世稱賢嗟予惷弱殊才偉年黄庭
經耳神空閑字幽田舌神通命字正倫齒神鍔鋒字羅干)綸(韻補閭員切文子上求楫而下致船上言若絲
下言若綸易林㤗山不然釣魚失綸道藏元始歌黄庭戊己無流源徹通五藏十二綸)輪(韻補閭員切易
林方軸圓輪車行不前組囊以錐失其事便便平聲焦仲卿詩青雀白鵠舫四角龍子幡婀娜隨風轉金車玉
作輪躑躅青驄馬流蘇金縷鞍陸機羽扇賦夫創始者恒樸而飾終者必妍是故烹飪起于熱石玉輅基于椎
輪)淪(韻補閭員切道藏歌今日慶元吉憶曽狀曲泉萬神同斯和億劫豈知淪)旬(韻補松宣切音旋栁
宗元祭兄文留連逰觀渉月彌旬夜爇膏炬晝凌風烟)廵(集韻余專切禮記隂陽長短終始相廵注廵讀
如沿漢之沿謂更相從道太元天日錯行隂陽更廵死生相摎萬物乃纒皇極内篇靡物不爾無時不然愈析
愈㣲愈窮愈廵歐陽修詩我笑謂吳生爾其聽我言君子能自知改過不逡廵)均(字典與專切吕氏春秋子
能使藁數節而莖堅乎子能使穗大而堅均乎史記夏本紀均河海通淮泗鄭康成曰均讀沿又音鰥韓愈詩
問天主下人厚薄胡不均天曰天地人由来不相闗)臻(集韻將先切音箋琴操霹靂引疾雨盈河霹靂下臻
洪水浩浩滔厥天鏗趠隆愧隱隱闐闐班固終南山賦彭祖宅以蟬蛻安期饗以延年唯至徳之為羙我皇應
福以来臻晉樂章羣凶受誅殛百禄咸来臻黄華應福始王凌為禍先陸機弔魏武帝文彼人事之大造夫何
往而不臻將覆簣于浚谷擠為山乎九天陸雲詩浚風叶極絶輝照淵肅雍往播福禄来臻裴秀詩有肴如林
有貨如山率土同歡和氣来臻)榛(韻補聲近䖍司馬相如子虚賦隃絶梁騰殊榛捷垂條掉希間牢落陸離
爛漫逺遷又弔二世賦汨淢靸以永逝兮注平皋之廣衍觀衆樹之蓊薆兮覽竹林之榛榛衍平聲)姻(韻補
伊連切焦仲卿詩雖與府吏要渠㑹永無縁登即相許和便可作婚姻)闉(集韻因蓮切曲也荘子闉跂支
離無脤司馬彪讀煙)鶉(集韻徒官切音團說文雕也詩匪鶉匪鳶)遵(韻補租全切音牋李尤徳陽殿賦曰
若炎唐稽古作先於赫聖漢抗徳以遵参同契命參同契微覽其端辭寡道大後嗣宜遵委時去害依託邱山
陸雲詩厥𢎞伊何靡曠不遵厥明伊何靡妙不研無索炤灼有求幽𤣥)振(韻補之然切陳琳栁賦救斯民
之絶命擠山嶽之隕顛匪神武之勤恪幾踣斃之不振陸機挽歌人往有反嵗我行無歸年金玉素所佩鴻毛
今不振)禋(韻補伊連切周禮大宗伯以禋祀祀昊天上帝鄭氏曰禋之言煙也周頌肇禋徐邈讀若煙)
諄(韻補朱遄切音專司馬相如封禪文厥之有章不必諄諄依類託寓喻以封巒)椿(韻補昌緣切道藏歌
徘徊三元際内觀自纏綿靈胎運九霞永保億萬椿田四妃歌去去道不同且吝體所安二儀設猶存奚疑億
萬椿)堙(韻補伊連切陸機弔蔡邕文彼洪川之方割豈一簣之所堙故尼父之惠訓智必愚而後賢)轔
(韻㑹小補讀近蘭淮南子牛車絶轔髙誘讀)璘(字典陵延切樂府董逃行吾欲上謁従髙山山頭危險道
路難遥望五嶽端黄金為闕斑璘但見芝草葉落紛紛紛孚焉切)罠(韻𥙷彌延切張協七命布飛羉張修
罠陵黄岑挂青巒)閩(集韻謨官切周禮職方氏八蠻七閩釋名服䖍音近蠻歐陽修正肅吳公墓銘顯允
吳公有家于閩自我皇考卜兹新原厚壤深泉樂其寛閒)豳(字典通作㻞漢書司馬相如傳玢豳文璘史記
作璸㻞註㻞音斑文理貌又通作斑史記司馬相如傳被豳文注著斑衣也漢書作斑)狺(韻𥙷魚軒切趙
壹刺世疾邪賦欲竭誠而盡忠兮路絶險而靡縁九重既不可啓兮又羣吠之狺狺)泯(韻補民堅切音眠陸
雲夏府君誄祁祁搢紳泣涕留連故作斯誄著之不泯)郇(廣韻户闗切姓也唐書大歴八年普州男子郇
謨請進三十字宛委餘篇郇越之郇音荀郇謨之郇音環)蓁(韻補叶先韻左思蜀都賦攅蔣叢蒲綠菱紅蓮
雜以蘊藻糅以蘋蘩總莖柅柅裛葉蓁蓁)礥(韻㑹胡千切太元礥物生之難也)畛(居延切太元其上也
縣天下也淪淵纎也入薉廣也包畛)潾(韻補陵延切郭璞江賦泓汯浻澋涒鄰□潾混澣灝渙流映揚焆)
瞵(韻補陵延切皇甫謐釋勸忽金白之輝耀忘青紫之斑瞵辭容服之光粲抱弊褐之終年)文(韻補無沿
切音近眠揚雄觧嘲顧黙而作太元五千文枝葉扶疎獨說數十餘萬言太元隂斂其質陽散其文文質班班
萬物粲然後漢武德舞歌建立三雍封禪泰山章明圖䜟放唐之文蔡洪圍棊賦畫路表界白質朱文曲直有
正方而不圓楊方詩撫心悼孤客俯仰還自憐踟蹰向壁歎攬筆作此文)聞(韻𥙷無沿切楚詞九章孤子吟
而抆淚兮放子出而不還孰能思而不隐兮昭彭咸之所聞太元親非其膚忠心閑也孚其肉人莫聞也陶潜
詩運生㑹歸盡終古謂之然世間有松喬於今定何聞樂府黄淡思歌心中不能言腹作車輪旋與郎相知時
但恐旁人聞韓愈詩無善名已聞無惡聲已讙栁宗元閔生賦孰眇軀之敢愛兮竊有繼乎古先明神之不余
欺兮庶激烈而有聞)雲(韻補于員切禮記耆欲將至有開必先天降時雨山川出雲閔鴻芙蕖賦竦脩榦以
凌波建緑葉之規圓灼若夜光之在元岫亦若太陽之映朝雲陳琳馬瑙勒賦初傷勿用俟慶雲兮君子窮逹
亦時然兮劉楨詩鳴鳶弄雙翼飄飄薄青雲我后横怒起意氣凌神仙發機如驚焱三發兩鳶連杜甫詩少㽞
周家窪欲出蘆子闗故人有孫宰髙義薄曾雲)分(韻補膚眠切文王拘幽操殷道溷溷浸濁煩兮朱紫相合
不别分兮迷亂聲色信讒言兮班固西都賦街衢洞達閭閻且千九市開場貨别隧分韓愈詩向者夸奪子萬
墳壓其巔惜哉抱所見白黒未及分)紛(韻補孚焉切音幡樂府董逃行見璘字注孫楚雪賦豐隆灑雪交錯
翻紛膏澤偃液普潤中田)芬(韻補孚焉切楊方詩爰有承露枝紫榮合素芬扶疎垂青藻布翹芳且鮮)焚
(韻補汾沿切音燔曹植詩歩登北邙阪遥望洛陽山洛陽何寂寞宮室盡燒焚垣墻皆頓擗荆棘上參天郭璞
炎火山贊木含陽精氣結則焚理其微乎其妙在傳)墳(楚詞集注敷連反音偏天問洪泉極深何以寘之地
方九則何以墳之寘與填同蘇軾屈原廟賦伊昔放逐兮渡江濤而南遷去家千里兮生無所歸而死無以為
墳)羣(韻補逵員切音權易林鹿下西山欲保其羣逄羿箭鋒死于天端鄭曼季詩鴛鴦于飛徘徊翩翻載
頡載頏命侣鳴羣有鬰蘭臯冽彼清源楊方詩不見佳人来但見飛鳥還飛鳥亦何樂夕宿自作羣)裙(韻補
逵員切黄庭經腦髪相扶亦俱鮮九色錦衣緑華帬樂府採桑度採桑盛陽月綠葉何翩翩攀條上樹表牽壊
紫羅裙)君(韻補姑員切音涓許由箕山歌河水流兮縁髙山甘𤓰施兮葉綿蠻髙林肅兮相錯連居此之
處傲堯君易林受福多年男為邦君揚雄觧嘲公孫創業于金馬驃騎發跡于祁連司馬長卿竊貲于卓氏東
方朔割名于細君劉向列女頌引過推讓宣王悟焉夙夜崇道為中興君参同契寥廓恍惚莫知其端先迷失
軌後為主君)勤(韻補渠焉切音乾文王拘幽操閭閻之虎使我褰兮幽閉牢穽由其言兮遘我四人憂勤
勤兮太元其勤其勤抱車入淵負舟上山鄭曼季詩垂隴之㑹匪言不宣嗟我懐人斯恩斯勤韓愈詩好子雖
云好未還恩與勤惡子不可說鴟梟蝮蛇然)斤(韻補經天切樂府豫章行上葉摩青雲下根通黄泉凉秋
八九月山客持斧斤蘇轍詩刺口問生事褰裳觀運斤我老益不堪唯有二頃田)筋(集韻渠焉切易林抱
闗傳言聾跛摧筋)勲(韻補許元切音暄道藏歌今日慶元吉憶曾狀曲泉法師及弟子至德自然勲韓愈
息國夫人墓銘昔在貞元有錫自天啓封偹服以疇時勲)熏(韻補許元切黄庭經沭浴盛潔棄肥熏入室東
向誦玉篇)耘(韻補于權切音員韓愈詩奈何不自信反欲從物遷寒衣及飢食在蠶績耕耘)云(韻補于權
切鄭曼季詩有鬰蘭臯冽彼清源駕言遊之聊樂我云思與佳人齊懽順川韓愈詩我謝再拜汝無復云往追
不及来不有年)棼(韻註音翻周禮巾車素車棼蔽注棼讀為薠)濆(附袁切韓愈祭鄭夫人文既克反𦵏
遭時艱難百口偕行避地江濆春秋霜露薦敬蘋蘩)雰(韻補孚焉切楚詞九章據青冥而攄虹兮遂儵忽而
捫天吸湛露之浮凉兮潄凝霜之雰雰)欣(韻補虚言切音軒陸雲詩英華已耀餘光難延㑹淺别速哀以
紹欣亦作忻韓愈詩闖然入其户三稱天之言再拜謝元夫収悲以歡忻)沄(韻補于權切栁宗元懲咎賦凌
洞庭之洋洋兮泝湘流之沄沄飄風擊以揚波兮舟摧抑而廻邅)昕(字典音軒爾雅釋天疏四曰昕天昕
讀曰軒言天北髙南下若車之軒是吳時姚信所說)賁(集韻孚袁切山海經桂林八樹在賁隅東郭璞注賁
音番)紜(韻補于權切馮衍顯志賦馳中夏而升降兮路紆軫而多艱講聖哲之通論兮心愊憶而紛紜黄庭
經十絶盤空扇紛紜火鈴冠霄隊落煙)朌(韻補逋還切賦也禮記名山大澤不以朌儀禮朌肉及庾車釋
文音班)懃(韻補渠焉切蘇軾祭栁仲逺文乆而不試理豈其然雖不負米實勞且懃)魂(韻補胡勬切音
弦黄庭經赤帝黄老與我魂三真扶胥共房津津音煎参同契炁索命將絶休死亡魂魄色轉更為紫赫然成
還丹杜甫詩杜鵑暮春至哀哀呌其間我見常再拜重是古帝魂)温(韻補紆權切音淵易林固隂沍寒常
氷不温蘇軾詩四時盛衰各有態摇落悽愴驚寒温南山孤松積雪底抱凍不死誰能賢)孫(韻補荀縁切音
宣趙壹窮鳥賦天乎祚賢歸賢永年且公且侯子子孫孫歐陽修侍講王公墓銘八支之盛名譽材賢公考朝
廷儒學之臣退食于家詵詵子孫臣時連切)門(韻補民堅切楚詞逺遊虚以待之兮無為之先庶類以成
兮此德之門易林免冠進賢歩出朝門儀體不正賊孽為患漢元帝時童謡井水溢㓕竈烟灌玉堂流金門揚
雄羽獵賦爾廼虎路三嵕以為司馬圍徑百里而為殿門外則正南極海邪界虞淵班固西都賦建金城之萬
雉呀周池而成淵披三條之廣路立十二之通門韓愈詩地祇為之悲瑟縮久不安乃呼大靈龜騎雲欵天門)
尊(韻補租全切三略軍䜟曰彊宗聚姦無位而尊威無不震葛藟相連樂府淮南王篇淮南王自言尊百尺
髙樓與天連漢書叙傳割制廬井定爾土田什一供貢下富上尊杜甫詩生子百鳥巢百鳥不敢喧仍為餧其
子禮若奉至尊)樽(韻補租全切劉楨𤓰賦布象牙之席薰玳瑁之筵憑彤玉之几酌縹碧之樽北周郊廟歌
詞省滌濯奠牲牷鬰金酒鳳凰樽蘇軾祭單君貺文何以慰君千里一樽人生如夢何促何延)存(韻補從縁
切音全楚辭逺遊毋滑而魂兮彼將自然壹氣孔神兮于中夜存易林顔淵閔騫以禮自閑君子所居祻災不
存揚雄觧嘲攫拏者亡黙黙者存位極者髙危自守者身全魏文帝詩仰瞻帷幕俯察几筵其物如故其人不
存曹植詩淡泊無為自然乗蹻萬里之外去留隨意所欲存髙髙上際于衆外下下乃竆極地天杜甫詩䧺飛
逺求食雌者鳴辛酸力強不可制黄口無半存歐陽修薛質夫墓銘簡肅之德質夫之賢雖其閟矣乆也其存)
敦(韻補都元切音涓韓愈詩苟能行忠信可以居夷蠻嗟余與夫子此義毎所敦何為復見贈繾綣在不諼
蘇軾祭同安郡夫人文嗣為兄弟莫如君賢婦職既修母儀甚敦)暾(韻補它涓切音淵蘇轍詩一去吳興
十五年一寸閒田曉日暾)屯(韻補徒沿切音田馬融廣成頌校隊按部前後有屯甲乙相伍戊己為堅)豚
(韻補徒沿切歐陽修詩今来决疑惑幸兾䝉洗湔子路初来時雞冠佩豭豚)盆(房連切孫樵乞巧對孟秋
莫天當庭布筵有𤓰于盤有果于盆)奔(韻註音邉易林輕戰尚勇不知兵權為敵所制征師北奔)坤(韻補
驅圓切音棬桓譚仙賦汜汜濫濫隨天轉旋容容無為夀極乾坤黄庭經玉户金籥身貌堅載地元天廹乾坤
象如四時赤如丹參同契城郭完全人物乃安爰斯之時情合乾坤蘇軾服胡麻賦至陽赫赫發自坤兮至隂
肅肅躋于乾兮)昏(韻補許元切馬融廣成頌子野聼聳離朱目眩𨽻首䇿亂陳子籌昏眩音元杜甫詩又如
馬齒盛氣擁葵荏昏㸃染不易虞絲麻雜羅紈李庾西都賦貨隧分㕓物次駢連中署肆帥夕咽朝昏)婚
(韻補許元切易林姬姜悅歡二姓為婚霜降合好西施在前崔駰七依孔子傾于阿谷栁下忽而更婚老聃遺
其虚静揚䧺失其太元)閽(韻補許元切蘇轍詩帝蕩蕩其無尊兮居深髙乎九閽顧后土之茫昧兮若世
人之觀天)痕(韻補叶先韻趙壹刺世疾邪賦女謁掩其視聼近習秉其威權所好則鑽皮出其毛羽所惡則
洗垢索其瘢痕杜甫詩㸃染不易虞絲麻雜羅紈一經噐物内永挂麤刺痕楊萬里詩西山走下丹砂丸東山
飛上黄金盤徑從碧海升青天半濕尚帶波濤痕)根(字典經天切三略軍䜟曰侵侮下民國内譁諠臣蔽
不言是謂亂根易林脣亡齒寒積日凌根朽不可用為身災患太元滿其倉蕪其田食其實不飬其根李尤東
觀賦潤色枝葉繁茂荄根萬品鱗萃充此林川歐陽修范文正公碑銘帝命公往問彼驕頑有不聼順鋤其穴
根公居三年怯勇隳完)恩(字典衣延切音烟易林持福厭憲去除大殘日長夜盡嘉世䝉恩張壹窮烏賦
鳥也雖頑猶識宻恩内以書心外用告天鮑照白紵舞歌池中赤鯉庖所捐琴髙乗去騰上天命逄福世丁溢
恩簪金藉綺升曲筵杜甫詩鴻雁及羔羊有禮太古前行飛與跪乳識序如知恩李賀詩忽憶周天子驅車上
玉山鳴騶辭鳳闕赤驥㝡承恩)吞(韻補他穿切音天王筠詩桓桓信無敵堂堂寜有前九圻良易舉八荒安
足吞)昆(韻補居員切杜甫詩誓將與夫子永結為弟昆遂空所坐堂安居奉我懽韓愈胡評事墓銘宜兹人
肖後昆五十七不足年)崙(呂員切音攣荘子堪坏得之以襲崑崙馮夷得之以㳺大川肩吾得之以處太
山易林龍生于淵因風升天章虎炳文為禽敗軒發䖾温谷暮宿崑崙)髠(韻注音完禮記王制刑人注髠
者使守積釋文髠一作完按漢書刑法志完者使守積顔師古注完謂不虧其體但髠頭而已又張蒼定律曰
完為城旦舂完即髠也)跟(經天切易林無足㫁跟居處不安凶惡無患)和(轉注古音音桓禮記日出
于東月生于西隂陽長短終始相廵以致天下之和西音先廵音沿韻注按水經注和夷底績即西傾因桓之
桓是和桓古通用)何(韻注音寒史記周本紀注以何姓為韓後韓愈送何堅序何與韓同姓為近注唐叔
虞十二世孫食采韓原為韓氏秦滅後子孫散居江淮晋時稱韓為何郭忠恕佩觹集虢郭韓何載筆通用)
娑(通韻十元韻詩榖旦于差南方之原不績其麻市也婆娑)鼉(韻補徒沿切司馬相如子虚賦其中則有
神龜蛟鼉毒冒鼈黿馬融廣成頌渀薄汾撓淪滅潭淵左挈䕫龍右提蛟鼉春獻王鮪夏薦鼈黿)儺(那干
切淮南子天子乃儺注音難)皤(集韻蒲官切音槃馬作足横行曰皤易賁如皤如白馬翰如)畨(韻補
孚焉切詩申伯番番與徒御嘽嘽叶)蛇(讀如蚖王逸九思將升兮髙山上有兮㺅猿欲入兮深谷下有兮虺
蛇)鄉(文選章句叶軒司馬相如上林賦率乎直指晻乎反鄉蹶石闕歴封巒)殃(烏閒切易林訾娵開
門鶴鳴彈冠文章進用舞韶鳴鸞三仁翼政國無灾殃)羮(古寒切音干易林旦樹菽豆暮成藿羮心之所
樂志快心歡)英(韻補於䖍切音烟班固西都賦金釭銜璧是為列錢翡翠火齊流耀含英懸黎垂棘夜光
在焉)明(韻補彌延切史記自序漢興已来至於太初百年諸侯廢立分削譜紀不明有司靡踵強弱之原參
同契推演五行數較約而不繁舉水以激火奄然滅光明日月相薄蝕常在晦朔間道藏歌觀見學仙客蹊路
放炎烟陽光不復朗隂精不復明)生(韻補租全切易林靈龜陸處釡甑塵生仁智盤桓國亂無歡黄庭經
内養三神可長生魂欲上天魄入淵還魂反魄道自然王騰辨蜀都賦且圃植蕙而菜育畦疏禾而莠生梟倫
鳯族蜒肖龍蟠君子小人常溷其間)行(韻補叶先韻武王克商操上告皇天兮可以行乎易林缺破不完殘
祭側偏公孫幽遏跛踦後行)耕(經天切易林青牛白咽呼我俱田歴山之下可以多耕)紘(韻補叶先
韻司馬相如上林賦道盡途殫回車而還消摇乎襄羊降集乎北紘)情(昨先切魏明帝隴西行林鍾受謝節
改時遷日月不居誰得久存善哉殊復善絃歌樂情存從縁切)貞(文選章句之然切司馬相如子虚賦欃檀
木蘭豫章女貞)聲(尸連切參同契狸犬守䑕鳥雀畏鸇各有其功何敢有聲不得其理難為妄言)名(韻補
彌延切道藏歌元庭自嘉㑹金書東華名賢安宻所戒相期洛陽汧)傾(去乾切音愆易林經棗聖冠意盈不
厭桀紂迷惑讒佞傷賢使國亂傾厭伊連切參同契熒惑守西太白經天殺氣所臨何有不傾狸犬守䑕鳥雀
畏鸇)瓊(韻補逵員切楚詞招魂經堂入奥朱塵筵些砥室翠翹挂曲瓊些)苹(字典蒲眠切音軿周禮車
僕苹車之萃類篇苹車名所以對敵自隱蔽者)訇(廣韻胡涓切說文漢中西城有訇鄉)刑(以然切音延易
林一牛九鎻更相牽攣案明如市不得東西請讞得報日中被刑西音先)寧(奴顛切音年易林當變立權擿
觧患難渙然氷釋六國以寜)靈(韻補靈年切音連說文序太岳佐夏吕叔作藩俾侯于許世祚遺靈道藏
歌冥化自有數我真法自然妙曲發空洞宫商結仙靈)齡(韻補靈年切道藏歌逍遥聚無散身生水火先
大運㑹開度彌刧為一齡)苓(唐韻正讀為蓮枚乘七發蔓草芳苓曹植七啟搴芳苓之巢龜李善注並云苓
古蓮字)泠(集韻靈年切毛長總結也周禮内饔羊泠毛而毳羶徐邈讀蓮)零(落賢切樂府前溪歌黄𤓰
是小草春風何足歎憶汝涕交零)冥(韻注音眠荘子顛冥乎富貴之地陸徳明讀)缾(韻補頻眠切王
暉修真訣中岳鎮和氣般輸共成篇若能思得之賜與金一缾)瞑(韻補彌延切張衡南都賦攅立叢駢青冥
䀒瞑杳藹蓊欎于谷底森䔿䔿而刺天注䀒瞑與芊眠同陸機詩絜身躋秘閣秘閣峻且元終朝理文案薄暮
不遑瞑)矜(韻注音闗詩不侮矜寡禮記老而無妻者謂之矜漢書谷永傳惠于矜寡後漢書和帝紀寤寐
痌矜並同鰥)菆(韻㑹徂丸切音攅禮記菆塗龍輴疏謂以木叢棺而四面塗之)林(韻補陵延切揚雄長
楊賦豈徒欲淫覧浮觀馳騁秔稻之地周流梨栗之林道藏歌策駕元中漢轡垂扶桑林妙㣲渾沌遘長扇回
五烟)心(蕭前切易林雄處弱水雌在海邊别離將食哀悲于心又積水下濕北陸苦寒露宿多風君子傷心)
隂(韻補於䖍切黄庭經上有魂靈下闗元左為少陽右太陰)簪(字典徂官切釋名簪連也所以連冠於髪
也易朋盍簪李鼎祚曰簪舊讀作攅)任(而緣切易林懸貆素餐食非其任)蟫(徒千切音檀王逸九思菅
蒯兮野莾雚葦兮仟眠鹿蹊兮&KR1811;&KR1811;貒貉兮蟫蟫鸇鷂兮軒軒鶉䳺兮甄甄)嶔(韻補邱䖍切音刋釋名嶔
欠也開張其口嶔嶔然也)南(韻補那沿切音瓀韓愈復志賦嗟日月其幾何携孤嫠而北旋值中原之有事
將就食於江之南李邦直超然臺賦向誰者其使之忽馳驅以北南惝躊躇以慕古感四時之徂遷)耽(都寒
切音丹韓愈徐偃王廟碑秦桀以顛徐由遜綿秦鬼久饑徐有廟存婉婉偃王惟道之耽以國易仁為咲于頑
存音全)湛(都寒切易林君臣得安和合于天保下奠上大相䝉湛)甘(古寒切曹植娛賔賦欣公子之
髙義兮徳芬芳其若蘭揚仁恩於白屋兮踰周公之棄餐聽仁風以忘憂兮美酒清而肴甘張耒詩豪彊有遺
韻興廢無留觀空嵓一泓泉引余掬清甘至人悲熱惱遺此消昏煩)檐(胡田切淮南子橑檐榱題注音言許
月卿詩數行竹樹鳴春雨一簇人家帶曉烟省事山丹自籬落親人海燕並庭檐王炎詩擁衾展轉夜不眠細
數更籌知苦寒角聲未動忩紙白兒曹報我雪滿檐)簾(落賢切廖道南帝苑農蠶賦至于免園之山龍洞之
泉環珮琮琤乎石林珠璣絡繹乎水簾許月卿詩樓髙思逺天無極酒罷歌闌月正圓新茗一甌香一篆與君
清坐看風簾)嫌(於乾切曹毗對儒流玉醴于華闥秀朱草于庭前何有違理之患累真之嫌子徒知辯其
說而未測其源明朝菌不可喻晦朔蟪蛄無以觀大年吳儆詩村酒不常有有亦多苦酸而况醉中語繆誤人
所嫌不如飽喫飯清風北忩眠)占(職縁切王禕葯房賦命靈氛為余筳篿兮靈氛告予以吉占曰外好雖不
同兮實中情之可堅)瞻(之然切太元視徳之幹乃能有全也粉題雨須不可忍瞻也韓愈祭女拏文草葬路
禑棺非其棺既瘞遂行誰守誰瞻)厭(伊連切易林鹿食美草逍遥求飽趨走山間過期乃還肥澤且厭)
瀸(則前切淮南子瀸濇肌膚注音箋)韯(蘇前切太元陽氣澹然施于淵物溓然能自韯注音先)讒
(昨先切梁鴻詩欲乗䇿兮縱邁疾吾俗兮作讒競舉枉兮錯直咸先佞兮唌唌固靡慙兮獨建冀異州兮尚賢
唌音延)巖(通韻咸韻通刪卞和歌悠悠沂水經荆山精氣欎洽谷巖巖)監(通韻咸韻通元韓愈子産
不毁鄉校頌在周之興養老乞言及其已衰謗者使監)揣(集韻徒官切賈誼鵬賦忽然為人兮何足控揣
化為異物兮又何足患漢書注揣與摶通馬融長笛賦冬雪揣封乎其枝文選注揣與團通)浼(集韻謨官
切孟子爾焉能浼我哉趙岐讀瞞)允(韻注音沿左傳允姓之姦居于𤓰州杜預音鉛漢書地理志金城郡
允吾應劭音鉛牙)僒(集韻拘員切音勬賈誼鵬賦僒若囚拘蘇林曰僒音欺全反)隕(集韻王權切商
頌幅隕既長箋隕當為員)逺(韻補于員切詩爾之逺矣民胥然矣逸詩唐棣之華偏其反而豈不爾思室是
逺爾反音翻易林築室合歡千里無患周公萬年佑我二人夀以髙逺韓愈閔己賦余昏昏其無類兮望夫人
其已逺行舟楫而不識四方兮渉大水之漫漫)苑(轉注古音畧音鴛人姓左傳有苑何忌)阪(字典叶平
聲易林蛇行蜿蜒不能上阪王褒闗山篇從軍出隴阪驅馬度闗山)菀(轉注古音平聲劉向九歎芳若兹而
不御兮捐林薄而菀菀驅子僑之奔走兮申徒狄之赴淵按楚詞今本作苑死)煖(廣韻况袁切同暄禮記煖
之以日月荘子煖然似春陸徳明讀暄漢書藝文志龎煖三篇顔師古注許元反)暖(韻注音暄柔貌荘子
暖暖姝姝郭象讀)管(類篇沽丸切音官儀禮聘禮管人布幕於寢門外注管猶館也古文作官)嬾(字典
平聲蘇軾詩芋火對嬾殘注嬾讀若闌)散(集韻相干切音珊史記平原君傳槃散行汲曹植洛神賦精移
神駭忽焉思散俯則未察仰已殊觀潘岳笙賦輟張女之哀彈聽廣陵之名散元稹詩酒戸年年减山行漸漸
難欲終心嬾慢轉恐興闌散)浣(平聲韋應物詩如何兩相近反使心不安亂髪思一櫛垢衣思一浣)酇
(韻㑹小補徂丸切周禮遂人四里為酇劉歆讀攅)䄠(集韻唐干切音壇引爾雅䄠禓肉袒也)亶(集韻
時連切儀禮嘉薦亶時杜子春讀山海經亶爰之山郭璞讀淮南子原葬久喪以亶其家注音丹又與&KR3215;同揚
雄蜀都賦嵁巖亶翔又與邅同班固幽通賦紛屯亶與蹇連兮顔師古注亶音竹延反)纂(字典與攅通潘
岳笙賦歌棗下之纂纂注古咄唶謌曰棗下何攅攅纂與攅古字通)産(平聲易林安車重遷不去其廛禾米
相聞樂得常産)䎒(集韻財千切音戔法言螭虎桓桓鷹隼䎒䎒)淺(楚詞集注音牋九歌石瀬兮淺淺飛
龍兮翩翩沈約詩傾壁忽斜竪絶頂復孤圓歸海海漫漫出浦水淺淺)轉(韻畧平聲樂府悲歌欲歸家無
人欲渡河無船心思不能言腹中車輪轉)衍(集韻夷然切周禮男巫望祀望衍鄭氏讀延司馬相如弔二世
賦見榛字注太元井無幹水直衍匪谿匪谷終于愆幹胡安切劉歆甘泉賦髙巒峻阻臨眺曠衍深林蒲葦涌
水清泉)展(詩經集傳諸延反音旃鄘風瑳兮瑳兮其之展也䝉彼縐絺是紲袢也袢汾乾反)辨(韻注
音班漢書王莾傳辨社諸侯顔師古注辨同班)翦(集韻子先切淺色也周禮巾車木路翦繁鵠纓釋文音箋
按今本作前樊鵠纓荘子佞人之心翦翦韻注音箋)捲(廣韻巨員切荘子捲捲乎后之為人李軌讀權史記
孫子曰夫觧雜亂紛糾者不控捲索隐捲即拳也漢書地理志日南郡西捲顔師古注音權)顯(韻補馨烟
切音羶郭璞朝鮮賛箕子避商自竄朝陽善者所在豈有隠顯)巘(韻補魚軒切詩既順廼宣而無永歎陟則
在巘復降在原謝靈運山居賦九泉别澗五谷異巘抗北嶺以葺舘瞰南峯以啓軒)蹇(字典與褰同荘子蹇
裳躩歩楚詞九章憚蹇裳而濡足補注蹇讀若褰)闡(韻補稱延切音燀陸雲陸府君誄瑰光既耀靈寳未
闡弗慮皇圖銜恨殂遷)鉉(韻補胡涓切音懸史岑出師頌鼓無停響旗不暫褰澤霑荒遐功銘鼎鉉)泫
(韻補胡涓切漢書地理志上黨郡屬縣泫氏顔師古讀郭璞江賦曾潭之府靈湖之淵澄澹汪洸瀇滉囦泫)
洗(韻注音先同鮮史記律書律中姑洗注白虎通姑者故也洗者鮮也言萬物出故就新莫不鮮明也)燹
(韻注音先秦韜玉塞下詩到處人皆著戰袍席箕風𦂳馬燹豪燹讀平聲)狷(集韻圭懸切音涓張協七命鄙
夫固陋守此狂狷葢理有毁之而爭寳之訟觧言有怒之而齊王之疾痊)媔(韻補彌延切楚詞大招青色直
眉羙目媔只靨輔竒牙宜笑嘕只)諞(集韻蒲眠切說文巧言也引周書截截善諞言論語友諞佞)譔
(唐韻此縁切音銓禮記論譔其先祖之美)窅(字彚補莫賢切荘子窅然䘮其天下焉注窅然猶悵然李頤讀
綿)審(韻㑹與盤同水盤旋也荘子鯢桓之審為淵止水之審為淵流水之審為淵注並音盤簡文云蟠聚
也)險(虚言切淮南子殘髙増下積土為山接徑歴逺直道夷險終日馳騖而無蹟蹈之患)惴(字典諸延
切音專太公金匱黄帝居人上惴惴如臨深淵惴惴為句與淵叶)竁(集韻昌縁切穿地也周禮冡人甫竁
鄭少贛讀穿)震(韻補之然切班固西都賦櫂女謳鼓吹震聲激越謍厲天鳥羣翔魚窺淵道藏歌推校干
精執馘雷震五帝秉鉞神公吐煙)鎮(轉注古音音填馮衍顯志賦誦古今以散思兮覧聖賢以自鎮嘉孔
邱之知命兮大老𥅆之貴元)刄(市連切音鋋易林槖寘山巔銷鋒鑄刄示不復用天下大懽)瑱(韻補
亭年切班固西京賦雕玉瑱以飾楹文選注音田陳琳神女賦䊸元雲之髩髢兮珥明月之雙瑱結金鑠之婀
娜兮飛羽袿之翩翩)運(韻注音湲劉向九歎登逢龍而下隕兮違故都之漫漫思南郢之舊俗兮腸一夕而
九運)糞(韻注音般中庸修其祖廟注修謂掃糞釋文糞音拚韓愈文糞除天地山川王伯大注音㮽)願
(平聲朱子梅花賦謂后皇賦予命兮生南國而不遷雖瘴癘非所託兮尚幽獨之可願)獻(韻補虚言切詩
有兎斯首炮之燔之君子有酒酌言獻之劉歆列女頌驪姬繼母惑亂晉獻謀譖太子毒酒為權班固曲陽侯
酈商銘横耻愧景刎剄自獻金紫褒表萬世不刋)憲(韻補虚言切詩薄伐玁狁至于太原文武吉甫萬邦
為憲禮記武坐致右憲左鄭氏曰憲讀如軒揚雄交州箴泉竭中虚池竭瀬乾牧臣司交敢告執憲)蔓(楚詞
集注莫干切音蠻九歌采三秀兮於山間石磊磊兮葛蔓蔓怨公子兮悵忘歸君思我兮不得閒)愿(集韻
愚袁切音元周禮大司冦上愿糾暴劉昌宗讀)漢(集韻他干切音攤引爾雅太嵗在申曰汭漢史記律書商
横涒灘三年正義灘音吐丹反又作涒漢音與上同)亂(轉注古音平聲汲冡周書桐不華嵗有大寒鼠不化
鴽國多貪殘虹不見婦人苞亂易林隂作大奸欲君勿言鴻鵠利口發其祸亂)畔(轉注古音讀作盤漢碑引
易屯卦畔桓居貞劉向九歎聊浮逰于山陿兮歩周流于江畔臨深水而長嘯兮且倘佯而汜觀)旦(都寒
切劉攽鴻慶宫三聖殿賦闔隂房之宻静兮雖六月其必寒闢陽榮之敞麗兮葢中夜而已旦)玩(韻注音岏
左思吳都賦理翮整翰容與自玩雕啄蔓藻刷盪漪瀾翰音寒)爛(楚詞集注落干反音闌橘頌曾枝剡棘圓
果搏兮青黄雜糅文章爛兮韓愈詩凄風結衝波狐裘能禦寒終宵處幽室華燭光爛爛)貫(集韻古丸切易
貫魚以宫人寵徐邈讀官說文序同牽條屬共理相貫雜而不越據形系聨引而申之以究萬原蔡洪圍棊賦
勢貌多矣孰能究傳自逺来近予一以貫又與彎同史記伍子胥傳貫弓執矢嚮使者索隐貫音彎)半(韻補
卑眠切音鞭太元麃而半而戴祸顔而陸機歎逝賦彌年時兮詎㡬夫何徃而不殘或冥邈而既盡或寥廓而
僅半樂府團扇郎犢車薄不乗歩行耀玉顔逢儂都共語起欲著夜半道藏歌逰雲落太陽飈景凌三天千秋
似清旦萬嵗猶日半)汗(文選章句胡安切音寒揚雄長楊賦頭蓬不暇梳飢不及餐鞮鍪生蟣蝨介胄被霑
汗以為萬姓請命乎皇天)賛(韻注音攅商君書湯封于賛茅按左傳作攅茅)讃(韻補租全切蔡洪圍棊賦
或設死而稱狂皋陶不能治其怨或巧逸以樂胥后䕫不足以之讃怨平聲)㸑(集韻七丸切周禮挈壺氏
及冬則以火㸑鼎水字典按周禮詩傳釋文俱音七絃切繹經傳㸑字之義大約動音為平聲靜音為去聲)
竄(韻注音攅三國志曹操與韓遂書多㸃竄又誘人為惡曰竄俗稱攛掇竄本去聲呼平聲)憚(韻㑹唐干
切荘子以鉤注者憚陸徳眀讀壇列子以鉤摳者憚殷敬順讀丹)判(同拌元稹詩風光好時少杯酒病中
難學問慵都廢聲名老更判張祜詩送出南溪日離情不忍㸔漸遥猶顧首帆去意難判)腕(平聲陸龜䝉詩
仗劍對尊酒耻為㳺子顔蝮蛇一螫手壯士即觧腕)渙(詩經集傳于元反鄭風溱與洧方渙渙兮士與女方
秉蕳兮)絆(薄官切易林一衣三冠冠無所絆衣服不成為身災患)鸛(集韻呼官切爾雅鸛鷒鶝鶔注
鸛音歡字典鸜鵒亦作鸛鵒左傳鸜鵒来巢公羊傳作鸛何休讀權)縵(韻補民堅切班彪北征賦越安定以
容與兮遵長城之縵縵劇䝉公之疲民兮為彊秦乎築怨怨平聲)衎(苦寒切易鴻漸于磐飲食衎衎)頖
(韻注音班禮記諸侯曰頖宫鄭康成注頖之言班也所以班政敎也)澗(韻補經天切詩考槃在澗碩人之寛
獨寐寤言永矢弗諼)慢(韻補民堅切古詩太古之不慢兮禮義之不愆兮何恤人之言兮)瓣(韻注音攀
詩齒如瓠犀毛傳瓠犀瓠瓣也沈重讀瓣為攀)䍺(韻補胡涓切山海經洵山有獸兮其狀如羊而無口不可
殺其名曰䍺郭璞賛有獸無口其名曰䍺至理之盡出於自然)虥(集韻鉏山切爾雅虎竊毛虥郭璞注竊淺
也虥音山)變(韻畧卑眠切荘子夫至人者上闚青天下潜黄泉揮斥八極神氣不變淮南子執道理以耦變
先亦制後後亦制先)硯(轉注古音古作研釋名硯研也研墨使和濡也楊炯詩銅門初下辟石館始沈硯逰
霧千金字飛雲五色牋)燕(平聲樂府蜨蝶行蜨蝶之遨逰東園奈何卒逢三月養子燕劉邵趙都賦堂嵠
魚腸丁零角端飛兔奚斯常驪紫燕謝荘舞馬賦暉大馭于國皁賁上襄於帝閑超益野而踰緑蛇軼蘭池而
轢紫燕五王晦其頤孫氏懵其元)饌(此緣切王濟詩清池流爵秘樂通𤣥修罾灑鱗大庖妙饌物以時序
情以化宣)彦(韻補倪堅切音研陸雲陸公誄和音嗣世不替碩彥明鍳在下降命上元)掾(集韻重縁切音
椽陳掾馳逐也字典按史記貨殖傳本作陳掾)甸(集韻亭年切周禮小宗伯若大甸則帥有司而饁獸於郊
注甸讀田江淹詩裂塍連舜澤分疆屬堯甸于時秋水永江漢起殘煙)睠(韻補逵員切劉向九歎思念郢
路兮還顧睠睠流涕交集兮泣下漣漣)羡(集韻夷然切考工記璧羡度尺好三寸以為度鄭康成注羡徑
也杜子春讀延史記衛世家共伯入釐侯羡自殺索隐羡音延墓道)眩(韻補胡涓切馬融廣成頌羣鳴膠膠
鄙騃譟讙子野聽聳離朱目眩)卞(集韻蒲官切同般爾雅樂也又同弁漢書杜欽傳小卞之作可為寒心顔
師古注詩小雅也音盤)嬗(韻補時連切賈誼鵩賦斡流而遷或推而還形氣轉續變化而嬗顔師古注此
即禪代字合韻音嬋)顫(集韻音羶謂審於氣臭也荘子鼻徹為顫音義舒延反)冒(韻注音瞞考工記䩵
人凡冒鼔必以啓蟄之日釋文冒讀曼漢書外戚傳銅㳫冒黄金塗注冒母官切)涴(韻注音寃山海經英
鞮之山涴水出焉郭璞讀)令(廣韻力延切漢書地理志金城郡有令居縣)佞(轉注古音叶年韻注音年
左傳天王殺其弟年夫榖梁作佞夫范寗注佞讀年國語晉人誦佞之見佞果䘮其田)鑑(古賢切陳樵卧
褥香爐賦香生弱縷五色非烟援衾拂席銀黄可鑑)泛(轉注古音音綿石鼔文汧殹泛泛承彼潮淵鄭樵讀)
旭(韻注音暄詩旭日始旦徐邈讀)宻(韻注音眠儀禮設扃鼏古文鼏作宻杜子春讀綿)閼(廣韻於乾
切史記歴書年名焉逢注甲嵗雄也漢書作閼逢閼亦音焉又匈奴傳閼氏注閼氏匈奴皇后號也習鑿齒與
燕王書山下有紅藍北方人採取其花作胭脂婦人用為顔色因名妻作閼氏)撮(集韻祖官切音鑚乗載器
也尸子行險以撮)職(文選章句叶旃張衡南都賦及其去危乗安視人用遷周召之儔據鼎足焉以庀王
職縉紳之倫經綸訓典敷納以言)
彤(集韻多寒切說文丹赤石也古作彤)卑(集韻逋還切水名出越巂)羸(集韻靈年切羸&KR1454;縣名在交趾)
紕(集韻蒲眠切&KR1455;布)玭(集韻蒲眠切珠名)栭(韻㑹小補而緣切柱也)沮(集韻他年切㳙沮小
流)斷(集韻牛閑切斷斷爭訟也)彬(集韻逋還切文采明也)嚚(集韻牛閑切語聲)㕙(古音畧音
筌東郭㕙狡兎也)紃(集韻昌縁切字林圜縁縚也)窀(廣韻墜頑切穴中見火)犉(集韻而宣切黄
牛黒脣曰犉)轃(廣韻則前切大車簀也)圁(集韻牛閑切縣名)蕡(集韻符袁切草木多實)蝹
(集韻紆權切龍貌)篔(集韻紆權切篔簹竹名)錕(韻㑹小補如延切車釭)梟(韻㑹小補虚言切梟
盧樗蒲采名同&KR2491;)梭(集韻逡縁切木名如餘甘)捘(集韻而宣切撋或作捼)戕(集韻財干切外殺曰
戕)牼(集韻邱閑切牛䣛下骨)栟(集韻蒲眠切栟櫚木名)邢(古音叢目口堅切國名又姓)恒
(古音叢目音桓)嶔(韻㑹小補邱䖍切)聚(古音畧才官切)稹(集韻卑眠切稨籬上豆或作稹)返(集韻
孚袁切回行也)狠(集韻吾還切說文大闘聲)鞔(集韻謨官切說文履空也一曰覆也)琯(集韻古丸切石
似玉)但(廣韻徒干切語辭又姓)捖(集韻胡官切捖摩工治玉也)赶(廣韻巨言切獸舉尾走)僝
(韻㑹小補士山切僝惡罵也)昄(集韻披班切大也)皖(集韻胡官切地名在舒)臠(廣韻落官切臠
臠病瘠貌)孌(集韻漠還切女字)廯(集韻相然切瘍也)啞(古音叢目古文咽字)併(集韻蒲眠切列
也)□(廣韻七然切痛也)寨(集韻邱䖍切□木名或作寨)瞤(集韻而宣切目動)惋(韻㑹小𥙷
一丸切歎也)旰(集韻居寒切日行也晚也)暵(韻㑹小𥙷許干切乾也旱也)墁(集韻謨官切)矸
(集韻居寒切石貌)諫(集韻居顔切諍也)盼(集韻披班切羙目也)莧(集韻胡官切山羊細角者或作
羦)汕(集韻師間切魚椮也)疝(集韻師間切腹痛也)覸(廣韻古閑切視貌)煽(廣韻式連切火盛)
院(廣韻胡官切周垣)線(韻㑹小補相然切集韻作綫)奠(古音叢目古文酒尊之尊)徧(集韻蒲眠
切蹁足不正也或作徧)釧(集韻昌縁切車釧)抃(韻㑹小補甫煩切)縴(廣韻苦堅切縴&KR2967;惡絮)
嬿(韻㑹小𥙷烏前切女字)蜆(集韻胡干切小黒蟲赤頭喜自經死)鄄(集韻諸延切地名在衛)揭
(集韻邱言切攑舉也或作掲)鬝(集韻鋤連切鬢秃)衊(集韻謨官切汗也)鼏(韻㑹小𥙷古𤣥切舉
鼎也)幎(集韻民堅切覆也)
欽定叶韻彚輯卷八
