欽定叶韻彚輯卷四
六魚
魚(語居切說文水蟲也又姓宋子魚之後)漁(語居切說文捕魚也又侵取也又水名或作&KR3829;)初(楚居
切舒也始也又姓)書(傷魚切釋名庶也紀庶物也亦言著也著之簡䇿永不滅也又如也舒也記也)舒
(傷魚切說文伸也又緩也遲也徐也叙也散也開也又國名亦州名唐置舒州又姓出廬江)居(九魚切說
文處也又姓漢有來城侯居般)裾(九魚切說文衣袍也又衣盛貌)車(九魚切車輅又姓)渠(强魚切說
文水所居也廣韻溝渠又州名梁立渠州又姓)蕖(强魚切韻會荷芙蕖亦作夫渠)余(以諸切我也又姓通
作予)予(以諸切我也)譽(以諸切稱也)輿(以諸切說文車底也又衆也又姓)餘(以諸切說文饒
也一曰皆也又殘也賸也又姓晉有餘頠)胥(相居切相也說文蟹醢也又姓)狙(七余切說文玃屬又伺也)
鋤(士魚切釋名助也去穢助苖也亦作鉏又姓)疏(所葅切廣韻通也除也分也逺也窓也又姓俗作疎
稀也)蔬(所葅切說文凡草菜可食者通名為蔬通作疏)梳(所葅切說文理髪也)虚(朽居切廣韻空虚也
亦姓又去魚切)嘘(朽居切說文吹也一曰出氣急曰吹緩曰嘘)徐(似魚切說文安行也又緩也又州名
又姓)豬(陟魚切說文豕而三毛叢居者或作猪亦作䐗)閭(力居切侣也居也爾雅巷門謂之閭一曰聚也
又姓)廬(力居切說文寄也舍也亦州名又山名)驢(力居切畜也似馬長耳)諸(章魚切說文辨也又
衆也之也非一也又疑詞又語助又姓)除(直魚切說文殿陛也又去也又拜官曰除漢書注凡言除者去
舊官就新官也)儲(直魚切說文偫也又儲副又姓)如(人諸切說文從隨也廣韻而也均也似也謀也往也
若也又姓)墟(去魚切說文大邱也通作虚)菹(側魚切說文酢菜也亦作葅)琚(九魚切玉名詩正義
佩玉)旟(以諸切爾雅錯革鳥曰旟)璵(以諸切魯之寳玉集韻或作&KR1551;)與(以諸切蕃庶貌又威儀中式也
一作歟說文安气也又疑詞也又嘆詞)畬(以諸切爾雅田三歲曰畬)疽(七余切說文久癰也)苴(七余
切廣韻履中藉又子魚切苞苴亦姓又與蒩同)樗(丑居切說文本作㯉今文作樗廣韻惡木)攄(丑居切舒
也又摛也)於(央居切居也代也語辭也又地名又姓)箊(央居切竹名)茹(人諸切相牽引貌茅根也
又食也又姓)蛆(子魚切蝍蛆蜈蚣埤雅俗謂之百足亦作即且)且(子魚切說文薦也又此也語辭也)
沮(七余切止也非也又水名又子魚切複姓有沮渠氏又側魚切又姓世本沮誦蒼頡作書)袪(去於切說
文衣袂也)祛(去於切說文攘却也)蜍(常魚切蝦蟆也背黒夀三千歲者頭有角頷下丹書八字又以諸切
蜘蛛)挐(女余切說文持也又牽引也煩也柔也)櫚(力居切廣韻栟櫚木名有葉無枝博雅曰㯶也)臚
(力居切說文皮也一曰腹前曰臚漢書注傳語告下曰臚)糈(相居切說文糧也)砠(七余切本作岨石山
戴土)淤(央居切淤泥)瀦(陟魚切水所停也)阹(去魚切依山谷為牛馬圈)胠(許魚切腋下博雅旁
開為胠)妤(以諸切婦人官也亦作伃)帤(女余切幡巾又音如)篨(直魚切蘆䉬也)睢(七余切說文鳥
名)諝(相居切有才智也)蘧(强魚切說文蘧麥也又姓)腒(九魚切鳥腊又音渠義同)鐻(其余切戎
夷貫耳飾)鶋(九魚切鳥也)&KR1445;(强魚切雝&KR1445;脊令也通作渠)椐(去魚切說文樻木也)紓(傷魚切說
文緩也一曰解也)袽(女余切絮緼也通作帤)躇(直魚切増韻猶豫也又住足也)櫫(陟魚切杙也)
趄(七余切趑趄趨不進貌與次且義同)璩(强魚切環屬通作鐻)鴽(人諸切爾雅䳺也說文本作□牟母
也)滁(直魚切水名又州名通作涂)屠(直魚切休屠匈奴王號)筡(丑居切竹篾名)䃴(章魚切)
藘(力居切)綀(所葅切綀葛)歔(朽居切欷歔悲泣氣咽而抽息也)耡(士魚切起民令相佐助也)
磲(强魚切硨磲美石次玉或作渠詳渠下)醵(强魚切合錢飲酒)据(九魚切拮据撠挶也)瑹(傷魚
切羙玉博雅瑹珽笏也本亦作荼)齬(語居切齒不相値也)蠩(章魚切蟲名南越志一頭尾有數條長二
三尺左右有脚狀如蠶可食)墟(許魚切路﨑㠊也)唹(央居切笑也)驉(朽居切駏驉畜似驢也)
㻬(丑居切玉名山海經小華山其陽多㻬琈)摴(丑居切摴蒱戲也又姓)蝑(相居切蟲名)雓(以諸
切爾雅雞大者蜀蜀子雓)籧(强魚切籧篨粗竹蓆也)𡨢(九魚切貯也)&KR3507;(傷魚切鳥似鳬)櫧(章魚
切木名)鵌(以諸切鳥名爾雅鳥鼠同穴其鳥為鵌其鼠為鼵)呿(許魚切卧息也)魖(朽居切耗鬼也)
藇(以諸切又相居切人姓)鋙(語居切亦作峿)疋(所葅切足也古為雅字)䮉(力居切傳馬名)懙
(以諸切同㦛恭敬也)咀(子魚切猶噓也)蒘(女余切草名)蒢(直魚切草名可染)湑(相居切露貌)
䕡(力居切草名)衙(語居切行貌)涂(直魚切水名又爾雅十二月為涂月)狳(以諸切獸名)洳
(人諸切水名)藷(章魚切說文薯蕷也)
七虞
虞(遇俱切度也慮也又安樂也又舜國號曰虞又詩有虞芮春秋有虞虢又掌山澤之官曰虞又姓)愚
(遇俱切說文戇也又非是是非之謂愚)娛(遇俱切說文樂也通作虞)隅(遇俱切陬也角也)芻(側隅
切說文刈草也亦姓)無(武夫切増韻無者對有之稱易作无或作亡)蕪(武夫切說文歳也)巫(武夫
切說文祝也又山名又姓)于(羽俱切說文於也一曰往也由也又國名又姓)盂(羽俱切說文飯器也又姓)
臞(其俱切瘠也亦作癯)衢(其俱切爾雅四達謂之衢又州名)儒(人朱切說文柔也又通天地人曰儒)
濡(人朱切水名又霑濡也)襦(人朱切說文短衣也)須(相俞切所欲也說文面毛也俗作鬚又姓)鬚
(相俞切說文面毛也本作須)株(陟輸切說文本根也根在土上曰株)誅(陟輸切說文討也又責也殺也)
蛛(陟輸切鼅鼄網蟲亦作蜘蛛)殊(市朱切異也又斷絶也)銖(市朱切說文權十分黍之重也八銖
為錙二十四銖為兩)瑜(羊朱切說文美玉也)榆(羊朱切木名說文白枌也)諛(羊朱切諂諛)愉(羊朱
切廣韻悦也和也樂也)腴(羊朱切說文愎下肥也)區(豈俱切說文藏隱也禮記注屈生曰區又小室
名又姓)驅(豈俱切說文馬馳也)軀(豈俱切說文體也泛言曰身舉四體曰軀)朱(章俱切赤也說文赤
心木松柏屬也又姓又爾朱複姓)珠(章俱切說文蜯之陰精廣韻珍貝也)趨(七逾切說文走也)扶
(防無切扶持也又扶州在隴右元魏置又姓)符(防無切說文信也漢制以竹長六寸分而相合又姓)鳬
(防無切野鴨)雛(仕于切爾雅生噣雛謂鳥子能自食)敷(芳無切施也)夫(甫無切丈夫又防無切)
膚(甫無切皮膚又美也傅也)紆(憶俱切縈也曲也詘也勞也又姓)輸(式朱切說文委輸也廣韻盡也
冩也隳也)樞(昌朱切本也爾雅樞謂之椳郭璞曰門户扉樞也)厨(直株切庖室也)俱(舉朱切皆也具
也又姓)駒(舉朱切說文馬二嵗曰駒)模(莫胡切法也形也規也橅也)謨(莫胡切議謀也亦作謩)
蒲(薄胡切似藺可以為席又姓又蒲姑蒲城蒲圃皆複姓)胡(户吳切何也說文牛頷垂也諡法彌年夀
考曰胡又國名又姓)湖(户吳切說文大陂也江湖又地名又州名)瑚(户吳切說文珊瑚似玉而赤色作樹
形)乎(户吳切說文語之餘也廣韻極辭一曰疑辭也舒辭也亦作虖)壺(户吳切酒器也禮記投壺篇壺
徑修七寸腹修五寸口徑三寸半容斗五升又姓)狐(户吳切說文妖獸也又姓)弧(户吳切說文木弓也
又星名漢書狼下有四星曰弧)孤(古胡切說文獨也又複姓)辜(古胡切說文辠也又磔也)姑(古胡切舅
姑又父之姊妹也一曰且也)觚(古胡切說文郷飲酒之爵又方也棱也又寡也禮器制度觚大二升)菰
(古胡切本作苽説文雕苽一名蔣也)徒(同都切說文歩行也又衆也𨽻也又空也類也但也)途(同都切爾
雅路也通作塗又作涂)塗(同都切泥也又杇也又地名)荼(同都切說文苦菜也)圖(同都切說文畫
也計也爾雅謀也又圖書文籍也)屠(同都切殺也裂也刳也亦姓)奴(農都切說文奴婢也徐曰持事
者也)呼(荒烏切說文出息為呼入息為吸廣韻又喚也一曰嗚呼嘆辭又姓)吾(五乎切說文我自稱也一
曰御也又姓又複姓)梧(五乎切說文梧桐木名)吳(五乎切說文大言也國名又姓)租(則吾切積也稅
也)盧(落胡切說文飯器也一曰賣酒區亦作壚又水黒色又姓)鱸(落胡切魚名)鑪(落胡切酒盆又
鑪冶也或作爐火牀亦作罏)蘆(落胡切葦之未秀者又蘆菔菜名又姓)蘇(素姑切滿也悞也又息也
舒恱也死而復生也亦作穌又姓)酥(素姑切酪屬牛羊乳為之)烏(哀都切爾雅純黑色而反哺者謂之
烏又姓)汙(羽俱切廣韻水名釋文曲也又屋孤切說文水濁不流者本作洿)枯(空胡切說文稾也)
麤(倉胡切說文行超逺也韻會大也疏也物不精也又畧也亦作粗又作觕俗作麄非)都(當孤切說文有
先君之舊宗廟曰都又十邑為都天子所宫曰都又摠也大也又美盛也又姓)鋪(普胡切說文著門鋪首也
廣韻鋪設也陳也布也又芳無切)禺(遇俱切縣在南海亦姓)嵎(遇俱切山名在呉)誣(武夫切說
文加也又以無為有也又于事不信曰誣)竽(羽居切笙竽世本垂作竽)雩(羽俱切請雨祭名又沉于切)
吁(況于切歎也)盱(況于切舉目又盱眙縣韻會朝鮮謂盧童子曰盱又水名)瞿(其俱切鷹隼視也又
姓)劬(其俱切勞也)朐(其俱切脯也一曰屈也亦山名在東海又姓)絇(其俱切覆頭飾也)軥
(其俱切車軛也)鼩(其俱切小鼠)繻(相俞切傳符帛又人朱切說文繒采也)需(相俞切卦名說文須
也韻會遲疑須待也又索也)貙(敕俱切獸名似貍)殳(市朱切兵器又姓)俞(羊朱切然也荅也說
文空中木為舟也又姓)逾(羊朱切越也亦作踰)窬(羊朱切廣韻門邊小竇又穿窬也)覦(羊朱切廣
韻欲得也)揄(羊朱切揄揚詭言也又動也說文引也)萸(羊朱切茱萸)臾(羊朱切善也亦須臾又姓)
歈(羊朱切說文吳歌也)渝(羊朱切說文變也亦州名)嶇(豈俱切﨑嶇也)蔞(力朱切說文草也)鏤
(力朱切屬鏤劍名)婁(力朱切牽也又愚也又北方有獸名曰婁)夫(防無切語助辭韻會語端辭又有所
指之辭又府符切)苻(防無切爾雅苻鬼目郭璞注今江東有鬼目草韻會草之莩甲又姓)莩(芳無切葭
中白皮)孚(芳無切說文卵孚也一曰信也鳥之乳卵皆如其期不失信也)桴(芳無切屋棟也)郛(芳無
切說文郭也)俘(芳無切說文軍所𫉬一曰囚也又取也)柎(甫無切欄足又草木房為柎)趺(甫無
切廣韻跗足趾也與趺同跏趺大坐也)鈇(甫無切鈇鉞)迂(羽俱切逺也曲也避也)姝(昌朱切美
好)蹰(直誅切踟蹰行不進貌)拘(舉朱切執也)毺(由芻切氍毺)摹(莫胡切廣韻以手模也)
酺(薄胡切大飲酒作樂)蒱(薄胡切樗蒲戲也)醐(户吳切醍醐酥之精液也)糊(户吳切黏也本作□
俗作䊀亦作&KR2914;)餬(户吳切寄食又糜也一作□)鶘(户吳切鵜鶘水鳥)酤(古胡切說文一宿酒也與
沽通)鴣(古胡切鷓鴣鳥名)沽(古胡切買也廣韻水名在高密)&KR0561;(古胡切說文小兒啼聲)蛄(古胡
切螻蛄蟲)菟(同都切莬邱地名)駼(同都切說文獸名似馬)砮(乃都切礪也說文石可為矢鏃)膴
(武夫切無骨腊又荒烏切)幠(荒烏切大也說文覆也又慢也)鼯(五乎切似鼠一曰飛生亦作□□)笯
(乃都切籠鳥)駑(乃都切体馬)逋(博孤切說文亡也又逋懸也)艫(落胡切舟後說文船頭刺櫂處)
壚(落胡切土黑而疏)徂(昨胡切往也)孥(乃都切妻孥書傳孥子也通作帑)瀘(落胡切水名亦
州名在蜀)櫨(落胡切柱也又木名)餔(博孤切說文申時食也)晡(博孤切日申時也)玗(羽俱切玉
名)嚅(人朱切多言也)&KR1568;(普胡切馬蹀跡也)鸆(遇俱切鸅鸆一名婟澤)蚨(防無切青蚨水蟲)
諏(子于切謀也)娵(子于切娵觜東星名爾雅營室東壁也)扶(甫無切側手曰扶)砆(甫無切碔
砆美石次玉)裯(直誅切床帳也)跔(舉朱切手足寒也)母(䝉晡切熬餌也)軱(古胡切大骨也)罛
(古胡切說文魚罟)瘏(同都切病也)郚(吾乎切邑名又郷名在東莞)玈(落胡切黒弓通作盧)痡
(普胡切病也又音孚)毋(武夫切止之也玉篇莫也今作無又姓又複姓)杅(羽俱切浴器也與盂通)邘
(羽俱切說文國名武王子所封又地名又姓)訏(況于切說文大也)芙(防無切芙蓉)㡡(直株切字
林帳也形似厨也)喁(元俱切韻會聲相和也)齵(遇俱切齒重生)顱(落胡切說文頭顱一作髗通作
盧)轤(落都切轆轤圓轉木也通作盧)矑(落胡切目童子通作盧)釪(羽俱切韻會錞釪樂器亦作淳
于)旴(況于切日始旦出也)&KR3452;(況于切殷冠)句(其俱切地名)戵(其俱切㦸屬)醹(人朱切厚
酒)邾(陟輸切國名又地名)洙(市朱切水名)褕(羊朱切后衣)羭(羊朱切黑羝也)瘉(羊朱切病
也)蝓(羊朱切說文虒蝓也)𨵦(羊朱切窺也)慺(力朱切悦也一曰恭敬貌)膢(力朱切飲食祭也)
稃(芳無切榖皮也)泭(防無切水上泭漚說文本音孚或作&KR1397;編木以渡也)罦(芳無切車上網以捕鳥)
麩(芳無切麥皮也)枹(風無切韻會擊鼓杖也)隃(式朱切越也)膜(莫胡切膜拜也韻會胡人拜稱
南膜亦作南無)嫫(莫胡切嫫母醜婦也)䒀(芳無切䒀艇船也方言艇小而深者謂之䒀)箶(户吳切箶
簏箭室又竹名)瓠(户胡切瓠□瓢也通作壺)箛(古胡切竹名說文吹鞭也)橭(古胡切山榆也)虖(荒烏
切說文哮虖也又作呼又姓又户吳切歎也)鋘(五呼切錕鋘山名出金色赤如火作刀可切玉韻會或作
鋙通作吾)蒩(則吾切苴藉封諸侯蒩以茅)惡(哀都切安也)刳(苦胡切剖破又判也屠也)髃(遇俱
切骨名在髆前)漊(龍珠切韻會漊雨貌)躣(具俱切說文行貌)堬(羊朱切方言冡秦晉之間或謂之堬)
杸(市朱切說文軍中士所持殳也)荂(芳無切荂榮之貌又音吁草木華也)㪺(舉朱切挹也酌也韻會又
水斗或作&KR1893;亦作仇)瓐(落胡切玉名)芋(羽俱切草盛貌)姁(其俱切姁然樂也)欨(況于切吹欨一
曰笑意今作煦)嘔(羗于切韻會恱言也)騶(逡須切韻會車馬馳也)嬃(相俞切說文女字也楚謂姊為
嬃)咮(鍾輸切韻會鳥口也一曰讋咮多言)趎(昌朱切)䵾(馮無切韻會鼓聲也)&KR1383;(籠都切韻會瓠
&KR1383;瓠而圜也)氀(力朱切毛布博雅罽也)闍(當孤切闉闍城上重門)喻(容朱切韻會歌也)睮
(容朱切韻會媚貌)纑(落胡切說文布縷也)鰅(元俱切鰅魚名有文出樂浪)枸(權俱切韻會立木也)
欋(其俱切釋名齊魯間謂四齒杷曰欋)鸕(落胡切鸕鷀)瑦(哀都切美玉)&KR1599;(遇其切)鍝(遇俱
切鋸也)臑(人朱切嫩耎貌)獳(人朱切朱獳獸名)跦(陟輸切行貌)牏(羊朱切築垣短板)㳛
(羊朱切汙㳛)萮(羊朱切䓵萮花貌)侏(章俱切侏儒短人)齬(五乎切齟齬)葫(户吳切葫𤓰又
草名)懯(芳無切韻會急速貌)&KR1872;(甫無切&KR2112;&KR1872;鳥名)䱐(芳無切魚名)憮(武夫切空也)鴸(陟輸
切鳥名)澞(遇俱切爾雅陵夾水澞)禂(追輸切韻會為牲祭求肥充也)䍢(武夫切雉網也)□(況于
切憂也)&KR2574;(其俱切馬左足白亦作□)□(人朱切鹿子又相俞切)㼡(市朱切小罌)㥚(羊朱切憂
也)㼶(羊朱切瓶也)&KR3105;(羊朱切䑳&KR3105;舟名通作俞)瓿(防無切甌瓿瓶也韻會音蒲)颫(防無切颫
風大風也)䅳(仕於切稷穰也)媰(仕於切婦人妊娠也)䄮(甫無切玉篇里䄮再生稻也)盓(哀都切盤
盓旋流也)陓(憶俱切楊陓秦藪名)捄(舉朱切盛土詩捄之陾陾)&KR2255;(古胡切鏷&KR2255;魯矢左傳作僕姑)柧
(古胡切說文棱也通作觚)鵌(同都切鳥名與䑕同穴韻㑹或作鷋)嵞(同都切嵞山國名禹所娶也亦作峹
書作塗)㻍(五乎切美石說文石之次玉者或作珸)籚(落胡切籚西竹說文積竹矛㦸柄也又筐也或
作盧)痀(舉朱切曲脊)穌(素姑切息也舒悦也死而更生也)㢝(素姑切廜㢝草屋也又廜㢝酒元旦
日飲之可除瘟氣亦作屠蘇)杇(哀都切泥鏝說文所以塗也或作圬)於(哀都切古作於戲今作嗚呼)
誧(奔謨切諫也說文大也一曰人相助也)恗(空胡切韻會恇恗怯也)鮬(苦胡切廣韻婢妾魚名)
怤(芳無切思也悦也)鸜(其俱切同鴝亦鸜鵲鳥)懦(人朱切弱也)帑(乃都切說文金帛所藏也)
楰(羊朱切木名)稌(他胡切稻也)麌(元俱切爾雅麕牡麌)
魚虞叶韻
容(韻註音俞漢書藝文志鬼容區三篇顔師古注即鬼臾區也㬰容古通用)封(音敷急就章頃町界畆畦
埒封疆畔畷伯耒犁耡注封叶耡韻)顒(遇俱切山海經令邱之山有鳥焉人面四目而有耳其名曰顒見則
天下大旱注顒音娛)宜(遇俱切趙壹詩執家多所宜頦唾自成珠被褐懷金玉蘭蕙化為芻)儀(以諸切沈
一貫經筵賦迤我英廟著為定儀睠彼文華爰秘鸞輿陳甲觀之琬琰表河洛之圖書)危(韻註音魚易林
西過虎廬驚我前驅雖憂無危又邑將為墟居之憂危)夷(遇俱切漢書叙傳西南外夷種别域殊南越尉
陀自王畨禺)龜(韻補斤於切王褒僮約結網捕魚繳雁彈鳬登山射鹿入水捕龜)悲(憶倛切易林離
女去夫閔思苦憂齊子無良使我心悲憂衣虚切)之(章魚切易林大蛇巨魚相輔殺之君臣隔塞郭公失
廬魏文帝秋胡行從爾何所之乃在大海隅參同契舉東以合西魂魄自相拘上弦兊數八下弦亦如之)時
(人諸切易林逐免索烏破我弓車日暮不及失利後時參同契聖人不虚生上觀顯天符天符有進退詘信以
應時)辭(相居切劉楨魯都賦素秋二七天漢指隅工祝掩渚揚茢陳詞)期(其俱切急就章邵守實宰安期
俠却敵代焉于易林受䜟六符招摇室虚雖跌無憂保我命期魏武帝秋胡行飄颻八極與神人俱思得神藥
萬歲為期)基(豈俱切參同契元㝠難測不可畫圖聖人揆度參序元基四者混沌徑入虚無又混沌交相接
權輿樹根基經營養鄞鄂凝神以成軀)疑(遇俱切史記朝鮮傳賛悔失畨禺乃反見疑荀彘争勞與遂俱
誅)姬(字典九魚切列子姬將告女注姬作居易林秋冬探巢不得鵲雛銜指北去慙我少姬)思(韻補
相居切參同契火記六百篇所趣等不殊文字鄭重說世人不熟思)滋(章魚切揚雄羽獵賦上猶謙讓而未
俞也方將上獵三靈之流下決醴泉之滋參同契稽古稱元皇闗雎建始初冠昏氣相紐元年乃牙滋又坤静
而翕為道舍廬剛施而退柔化以滋)持(韻𥙷陳如切古隴西行清白各異尊酒上玉華疏酌酒持與客客言
主人持)隨(似魚切易林鶴鳴九臯避世隱居抱朴守真竟不相隨)嬉(韻𥙷匈于切劉楨魯都賦素秋
二七天漢指隅民胥祓禊國于水嬉)炊(子魚切方岳詩一登督視府两駕太守車意見有不合索去不待吹
所以二十載同一優侏儒)曦(去魚切沈一貫經筵賦聖聖相承鏗鍧紓徐故累葉仍懿于無疆而重光起燭
于乾曦亶人主之至樂亦王道之永圖)斯(集韻山於切引詩斧以斯之蔡邕短人賦熱地蝗兮籚即且繭
中蛹兮蚕蠕須視短人兮形若斯)私(式朱切陸雲詩唯願我子徳與福俱亦天之祐亦我之私)頥(語俱
切易林三駒推車跌損傷頥)資(韻𥙷叶魚韻韓愈毛穎傳八竅而趺居獨取其髦簡牘是資天下其同書
髦音模)饑(舉朱切王炎詩今年冬雪民已臞明年春雪民更饑九關有路虎豹守欲語不敢空長吁)治
(直魚切易林一身兩頭莫通其軀無見我心亂不可治)騏(文選章句舉朱切司馬相如子虛賦蹵蛩蛩轔
距虛軼野馬&KR1495;騊駼乗遺風射游騏)訾(韻𥙷叶魚韻郭璞山海經足訾賛見人則呼其名足訾)熺(朽居
切參同契隱藏其匡郭沈淪于洞虛金復其故性威光鼎乃熺)騑(楚詞集註芳無反賈誼惜誓飛朱鳥使先
驅兮駕太一之象輿蒼龍蚴蚪于左驂兮白虎騁而為右騑)西(相居切易林耄老䝉鈍不見東西少者弗
慕君不與謀懸輿致仕退歸里居謀䝉晡切)嘶(相居切焦仲卿詩其日牛馬嘶新婦入青廬奄奄黄昬後
寂寂人定初)灰(韻𥙷荒胡切宋玉風賦動沙堁吹死灰駭溷濁揚腐餘邪薄入甕牖至于室廬易林雌单
獨居歸其本巢毛羽憔悴志如死灰巢音徐陳琳柳賦有孤孑之細栁獨幺枰而剽殊隨枯木子爨側將並寘
于土灰)恢(韻𥙷空胡切道藏歌五老監魂戒心端情自恢身為水火官名入九龍廬)媒(韻𥙷䝉□切易
林塗行破車醜女無媒莫適為耦孤困獨居)杯(韻補犇謨切古隴西行却畧再拜跪然後持一杯談笑未
及竟左顧勅中厨)哀(央居切栁宗元孝門銘䧟胷腐背寒暑在廬草木悴死鳥獸踟蹰殊類異族亦相其
哀)埃(以諸切王逸九思虎兕爭兮于廷中豺狼闘兮我之隅雲霧會兮日冥晦飄風起兮揚塵埃走鬯罔
兮乍東西欲竄伏兮其焉如)臺(韻補同都切易林典䇿法書藏在蘭臺揚雄羽獵賦見雕字注)財(似魚
切易林江有寳珠海多大魚亟行疾去可以得財)來(集韻龍都切易林見成字注參同契窮神以知化陽
往則陰來輻輳而輪轉出入更卷舒樂府白紵篇琴角揮韻白雲舒簫韶協音神鳳來拊擊和節詠在初)災
(弋余切易林切膚近災虎絶我鬚小人横暴君子何災又棘鉤我襦為絆所拘靈巫拜祝禍不成災)孩(韻補
洪孤切道藏歌仰翕長庚井練胎反嬰孩太一保命籍南陵抜夜居)關(古胡切劉歆遂初賦二乗駕而既俟
僕夫期而在塗持太行之嚴防兮入天井之喬闗歴岡岑以升降兮馬龍騰以起攄)彫(文選章句陵如切揚
雄羽獵賦奢雲夢侈孟諸非章華是靈臺罕徂離宫而輟觀遊土事不飾木功不彫臺同都切遊羊諸切)條
(韻畧陳如切樂府折楊柳行末喜殺龍逢桀放于鳴條祖伊言不用紂頭懸白旄指鹿用為馬胡亥以喪軀旄
䝉晡切)寮(韻補凌如切傳毅洛都賦革服朔正官寮辨方位摹八區)消(韻補詢趨切三畧犯上者誅貪
鄙者拘則化行而衆怨消易林擊鼓䧟陔不得相踰章甫文徳福厭禍消崔駰反都賦幹弱枝强末大本消禍
起蕭墻不在須㬰法苑珠林頌昬塵全未拭心括豈能除破齋常夜食辜負施難消)超(音趨急就章騂騩騅
駮驪駵驢騏駹馳驟怒歩超牂羖羯羠䍮羝羭)朝(韻補專於切王逸九思望舊邦兮路逶隨憂心悄兮心勤
劬魂焭焭兮不遑寐目眇眇兮寤終朝)朝(韻補陳如切急就章痛無忌向夷吾閎并訢竺諌朝易林赤帝
懸車廢職不朝叔帯之災居于汜廬)驕(韻補斤於切史記叙傳陳后太驕卒尊子夫漢書叙傳漢興柔逺與
爾剖符皆恃其岨乍臣乍驕蘇軾富鄭公碑惟彼北戎謂帝我驕帝聞其言折其萌芽芽音魚)燒(丑居切易
林和璧隨珠為火為燒)謡(以諸切班固幽通賦巨滔天而泯夏兮考遘閔以行謡終保己而貽則兮里上
仁之所廬)昭(韻補專於切漢書叙傳受命之初賛功剖符奕世𢎞業爵土乃昭王逸九思嗟懷兮眩惑用志
兮不昭將喪兮玉斗遺失兮紐樞)要(憶俱切杜䔍論都賦用霸則兼并先據則功殊修文則財衍行武則
士要為政則化上篡逆則難誅)妖(韻補衣虚切孔藏鴞賦觀之歡然覽考經書在徳為祥棄常為妖易林彭
生為妖暴龍作災災七余切)獢(韻補斤於切張衡西京賦千乗雷動萬騎龍趨屬車之簉載獫猲獢)陶
(韻註音余揚雄解嘲天下之士雷動雲合魚鱗雜襲咸營于八區家家自以為稷契人人自以為臯陶)巢
(韻補牀魚切易林烏子鵲雛常與母居顧類羣聚不離其巢崔駰反都賦大漢之初雍土是居哀平之世鴝鵒
來巢)郊(斤於切易林大蛇巨魚相搏于郊君臣隔塞郭公出廬)包(通雅古呼包如孚參同契金本從月
生朔旦受日符金反歸其母月晦日相包)胞(讀如孚參同契類如鷄子黑白相扶縱一横一以為始初四肢
五藏筋骨乃具彌歴十月脫出其胞具音俱)呶(唐韻正音奴王褒僮約出入不得騎馬載車踑生大呶下
牀振頭垂釣刈芻結葦獵纑頭音徒)髦(韻補䝉晡切詩如蠻如髦徐邈讀如模韓愈毛頴傳見資字注)旄
(䝉晡切劉向九歎杖玉華與朱旗兮垂眀月之元珠舉霓旌之墆翳兮建黄纁之總旄傳毅洛都賦崑山美玉
濤海明珠金玉璆琳翠鷩貂旄)濤(韻補陳如切柳宗元饒娥碑詞蒸蒸在家其父世漁飲酒不節死于風濤)
臯(集韻攻乎切漢書地理志九江郡縣槖臯孟康曰音拓姑)號(韻註音胡荀子孔子蹵然曰君號然也楊
倞讀)曹(似魚切易林虎卧山隅鹿過後朐弓矢設張猬為功曹伏不敢起遂全其軀)羔(九魚切易林經
渉虎廬亡羝失羔)高(九魚切參同契方圓徑寸混而相拘先天地生巍巍尊髙旁有垣闕狀如蓬壺)毛
(韻補䝉晡切無也後漢書馮衍傳飢者毛食注案衍集作無今俗語猶然者或古語亦通乎當讀如模)逃
(韻補同都切易林國破為墟君子犇逃一作迯易林願望登臺意常欲迯賈辛醜惡妻不安夫)勞(凌如切易
林操笱搏狸荷射射魚非其器用自令心勞參同契曲閣相連以戒不虞可以無思難以愁勞)歌(韻補斤於
切曹攄述志賦哀夫差之溷惑詠楚懷之失圖悲伍員之沈悴痛屈平之無辜嘉沮溺之隱約羡接輿之狂歌
柳宗元饒娥碑詞鄱民哀號或以頌歌齊女色憂傷槐罷誅)荷(古音餘音胡髙誘淮南子注荷水荂幽州
讀如秦人言胡也)霞(韻補洪孤切楚詞逺遊餐六氣而飲沆瀣兮潄正陽而含朝霞保神明之清澄兮精
氣入而麤穢除司馬相如大人賦回車朅來兮絶道不周會食幽都呼吸沆瀣兮餐朝霞咀噍芝英兮嘰瓊華
華芳無切黄庭經羽服一整八風驅控駕三素乗晨霞金輦正立從玉輿何不登山誦我書)家(韻補攻乎
切詩予口卒瘄曰予未有室家左傳史蘇占姪其從姑六年其逋逃歸其國而棄其家戰國䇿馮驩歌長鋏歸
來乎食無魚出無車無以為家離騷羿滛遊以佚畋兮又好射夫封狐固亂流其鮮終兮浞又貪夫厥家史記
龜䇿傳泉陽令乃使吏案籍視圖水上漁者五十五家上流之廬名為豫且易林天之奥隅堯舜所居可以存
身保我邦家後漢書曹大家讀作姑六朝人稱姑稱母或曰阿家或曰家家)華(韻補芳無切易枯楊生華
老婦得其士夫詩有女同車顔如舜華楚詞九歌折疏麻兮瑶華將以遺兮離居漢郊祀歌元氣之精回復此
都蔓蔓日茂芝成靈華易林春早榮華長女宜夫揚雄反離騷横江湘以南&KR1081;兮云走乎彼蒼梧馳江潭之汎
溢兮將折衷乎重華後漢書皇后紀仕宦當作執金吾娶妻必得陰麗華參同契故鈆外黑内懷金華被褐懷
玉外為狂夫)牙(韻補訛乎切詩祈父予王之爪牙胡轉予于恤靡所止居易林虎聚磨牙以待豚猪揚雄
豫州牧箴陪臣執命不慮不圖王室陵遲䘮其爪牙太元豨毅其牙發其張弧急就章欵冬貝母薑狼牙逺志
續斷参土𤓰亭歴桔梗龜背枯𤓰音枯韓愈毛穎傳今日之獲不角不牙衣褐之徒)𤓰(韻補攻乎切詩投我
以木𤓰報之以瓊琚左傳登此昆吾之虚緜緜生之𤓰余為渾良夫呌天無辜荀子臯陶之狀色如削𤓰閎夭
之狀面無見膚急就章見牙字注)斜(文選章句讀近徐揚雄長楊賦左太華而右褒斜椓嶻薛而為弋紆
南山以為罝羅千乗于林莾列萬騎于山隅罝音咀)邪(韻補詳余切詩其虚其邪既亟只且靈樞經補其不
足寫其有餘調其虚實以通其道而去其邪淮南子審用法誅必辜備盗賊禁姦邪司馬相如上林賦沙棠櫟
櫧華楓枰櫨留落胥邪仁頻并閭易林上下惟邪寡婦無夫班彪北征賦降几杖于藩國兮折呉濞之逆邪惟
太宗之蕩蕩兮豈曩秦之所圖班固十八侯銘邑邑將軍育養烝徒建謀正直行不匿邪參同契環匝闗閉四
通踟蹰守禦宻固閼絶姦邪)芽(韻補訛乎切禮記安萌芽養㓜少存諸孤揚雄徐州箴禍如邱山本在萌
芽牧臣司徐敢告僕夫劇秦羙新權輿天地未祛睢睢盱盱或元而萌或黄而芽蔡邕釋誨女冶容而滛士背
道而辜人毁其滿神疾其邪利端始萌害漸亦芽邪音徐參同契淮南鍊秋石王陽加黄芽賢者能持行不肖
母與俱)瑖(韻補洪孤切詩狼疐其尾載䟦其胡公孫碩膚徳音不瑕淮南子乍晦乍眀抑微滅瑖霜文沉
居若簟籧篨纒綿經冗似數而疏史記龜䇿傳日辰不全故有孤虚黄金有疵白玉有瑕太元軍或纍車丈人
摧孥内蹈之瑖參同契則水定火五行之初上善若水清而無瑖)遮(唐韻正止余反淮南子倍道棄數以
求茍遇變常易故以知要遮遇平聲)奢(韻𥙷商居切史記叙傳維建遇讒爰及子奢尚旣匡父伍員奔吳揚
雄少府箴嗜不可不察欲不可不圖未嘗失之于約常失于奢府臣司共敢告執觚急就章耿潘扈焦滅吳晏
竒能邢麗奢參同契溢度過節為女所拘魄以檢魂不得淫奢)遐(韻補洪孤切太元趹船跋車其害不遐顧
炎武曰按儀禮士冠禮永受胡福注胡猶遐逺無窮也詩天保云降爾遐福古胡遐字同音)蟇(韻𥙷蒙晡
切史記龜䇿傳日為徳而君于天下辱于三足之烏月為刑而相佐見食于蝦蟇易林坎中蝦蟇乍盈乍虛)
□(韻𥙷洪孤切易林鯉鮪鮒□積福多魚資所有無富我窮家家音姑一作蝦吳越春秋越王夫人歌彼飛
鳥兮鳶烏已廻翔兮翕蘇心在專兮素蝦何居食兮江湖)□(韻𥙷洪孤切左傳宋野人歌旣定爾婁豬盍歸
吾艾□)葮(集韻攻乎切司馬相如子虚賦藏莨蒹葮東蘠彫胡蓮藕觚盧菴閭軒于)罝(詩經集傳子余
切周南肅肅&KR0693;罝與赳赳武夫叶揚雄長楊賦見斜字注)杷(唐韻正蒲吾反王褒僮約屈行作杷削治鹿盧
急就章種𣗳収斂賦税租捃穫秉把揷捌杷)&KR3563;(韻𥙷洪孤切詩有駰有&KR3563;有驔有魚以車袪袪)夸(唐韻
正音枯老子朝甚除田甚蕪倉甚虛服文采帯利劍厭飲食財貨有餘是謂盜夸)姱(韻𥙷匈于切楚辭大
招朱唇皓齒嫭以姱只比徳好閑習以都只)琊(韻𥙷詳余切史記叙傳為布所襲䘮其荆吳營陵激吕乃
王瑯琊揚雄徐州牧箴降周任姜鎮于瑯琊姜氏絶苗田氏攸都)鏵(韻𥙷洪孤切釋名鏵刳也刳地為坎
也)娘(韻畧叶魚韻樂府問君可憐六萌車迎取窈窕西曲娘)兵(韻補犇謨切道藏歌解帯天皇寢停
駕高上兵玉真啟角節翊衛自相扶)成(陳如切易林抱空握虛鴞驚我雛利成不出)懲(韻𥙷陳如
切柳宗元佩韋賦陽宅身以執剛兮卒易帥而䝉辜羽愎心以盭志兮首身離而不懲)陵(韻𥙷凌如切太
元卉炎于&KR1395;宜于邱陵&KR1395;同疎柳宗元佩韋賦雲岳岳而專疆兮果黜志而乖圖咸觸屏以拒訓兮肆殞越而
就陵)仍(韻補人余切柳宗元佩韋賦冶訐諫于昏朝兮名崩陁而䧟誅苟縱直而不羈兮乃變罹而禍仍)
能(韻補女居切柳宗元佩韋賦歴九州而直犇兮固摧轅而失途遵大路而曲轍兮又求達而不能)尤
(韻補雲俱切易林宫城立見衣就袂裾恭謙自衛終無禍尤道藏歌日月粲華暉廻光照真符億兆不同刼千
載莫之尤)憂(韻補衣虚切易林麟麑鳯雛安樂無憂捕魚河海利踰徙居黄庭經三神之樂由隱居倐歘遊
遨無遺憂陰長生詩入火不灼蹈波不濡逍遥太極何慮何憂紫微王夫人詩列坐九靈房叩璈吟太無玉簫
和我神金醴釋我憂)流(韻補凌如切列子吞舟之魚不游支流易林家在海隅繞旋深流豈敢憚行無木以
趨參同契乾動而直氣布精流坤静而翕為道舍廬陸雲詩樂奏聲哀言發涕流唯願吾子徳與福俱樂府嬌
女曲蹀躞越橋上河水東西流上有神仙居下有西流魚雲英右英夫人詩控晨浮紫煙八景觀𣲖流羽童捧
瓊漿玉華餞琳腴相期白水涯揚我萎蕤珠)旒(文選章句凌如切揚雄羽獵賦撞鴻鐘建九旒六白虎載
靈輿)留(韻補凌如切息夫躬絶命詞嗟若是兮欲何留撫神龍兮擥其須古隴西行促令辦麤飯慎莫使羈
留廢禮送客去盈盈府中趨焦仲卿詩奄奄黄昏後寂寂人定初我命絶今日魂去尸長留陸雲賦遊士非乎
故宇歩彷徨以踟蹰佇盤桓而不能聊相羊以淹留)劉(集韻龍珠切後漢書禮儀志立秋斬牲之禮名曰貙
劉注引古今注作貙膢按膢有落侯力珠二反故劉亦轉入虞韻)由(韻補羊諸切王逸九思走鬯罔兮乍
東西欲竄伏兮其焉如念靈閨兮隩重深願竭節兮隔無由望舊邦兮路逶隨憂心悄兮志勤劬焦仲卿詩阿
母謂府吏何乃太區區此婦無禮法舉動自專由參同契經營養鄞鄂凝神以成軀衆夫蹈以出蠕動莫不由
讀曲歌非歡獨慊慊儂意亦驅驅雙燈俱時盡奈許雨無由)遊(韻補羊諸切易林登几上輿駕駟南遊黄
庭經五靈夜燭煥八區子存内皇與我遊身被鳯衣御虎符樂府歩出夏門行離天四五里道逢赤松俱攬轡
為我御將吾天上遊通作游詩慎爾優游與賁然來思爾公爾侯叶來云俱反侯洪孤反南州異物志賛合浦
之人習水善游上視層潭如猿仰株)悠(央居切王逸九思朱紫兮雜亂曽莫兮别諸倚此兮巖穴永思兮窈
悠)牛(强魚切莊子其卧徐徐其覺于于一以己為馬一以己為牛易林亡羊補牢張氏失牛騂駟奔走鵠
盜我魚)修(韻補詢趨切陸機感邱賦妍媸混而為一兮孰云識其所脩必眇世以逺覽兮夫何殉以區區)
周(韻補專於切季歴哀慕歌梧桐萋萋生于道周宫樹徘徊臺閣旣除李興諸葛亮表閭文漢髙歸魂于豐
沛太公五世而反周相罔象以髣髴冀影響之有餘孫樵大明宫賦義甲憤徒起帝仆周吾則械二黠雛俾即
其誅)州(韻補專於切春秋説題辭州之為言殊也易林鸇鳩徙巢西至平州遭逢雷電霹我葺廬)洲(韻補
專於切劉楨魯都賦緹帷瀰津丹帳覆洲蓋如飛鶴馬如游魚參同契道成徳就潜伏竢時太乙乃召移居中
洲功滿上昇膺籙受圖時人朱切)舟(韻補專於切道藏歌玉龜七寳林唱讃願同舟丹景耀日精令我心
躊躇)酬(韻補常如切栁宗元饒娥碑詞懿兹徳女家世不儒竒行特出神道莫酬)儔(韻補陳如切韓愈盧
夫人墓銘伊昔淑質或圖或書嗟咨夫人孰與為儔)疇(韻補陳如切韓愈王𢎞中銘方平所部禁絶浮屠風
雨順易秔稻盈疇汪克寛皇極賦禹濬川而疏洛兮睹神龜之負書背文自一而至九兮亶后皇之錫疇稽皇
極之位于何而存兮儼五數之中居)籌(韻補陳如切蔡洪圍棋賦攄妙思奮元籌飾服色玩騂駒)邱(韻補
邱於切易林尼父孔丘善鈎鯉魚羅網一舉得獲萬頭富我家居頭音徒陳琳大荒賦過不死之靈域兮仍羽
人於丹邱惟民生之每每兮佇盤桓以躊躇)湫(字典宗蘇切左傳魯有子服湫李軌讀)遒(韻補詳余
切道藏歌不見九靈母北真道相遒九龍運東井天馬發西隅)収(所葅切易林樹耘壹區不得耘耡王事靡
盬秋無人収)鳩(韻補斤於切易林張羅搏鳩烏麗其災災音疽道藏歌重萌欝以赫朱風引鳴鳩旣忘榮
曜契何不寳仙居)不(韻補馮無切樂府陌上桑使君謝羅敷寧可共載不羅敷前致辭使君一何愚隴西
行好婦出迎客顔色正敷愉伸腰再拜跪問客平安不按濟南之華不注山吳興之餘不溪皆作趺音讀)騶
(韻補窓俞切漢書叙傳舞陽鼓刀滕公廏騶潁陰商販曲周庸夫攀龍附鳯並乗天衢南齊書王融傳前車無
八騶何得稱丈夫)休(韻補匈于切易林牝馬牡駒歲孳不休君子衣服利得有餘胡綜大牙賦含契河洛
動與道俱天賛人和僉曰惟休羅喻義瀛洲賦六龍扶日而上升五鼇冠山而畨休人民𨽻籍而皆僊禽獸彌
望而如荼)囚(韻補祥余切易林威約拘囚為人所誣臯陶平理剖械出牢脱歸家閭王逸九思白龍兮見射
靈龜兮執拘仲尼兮困厄鄒衍兮幽囚)輈(章俱切陳琳武軍賦矢則申息肅慎箘簵空疎焦銅毒鉄麗轂
撻輈劉琨答盧諶詩序自頃輈張困于逆亂註輈張驚懼貌揚雄國三老箴曰姦冦侏張輈與侏古字通)求
(韻補强於切易林託寄之徒不利請求焦仲卿詩東家有好女自名秦羅敷可憐體無比阿母為汝求陳琳大
荒賦雖遊目于西極兮大道卷而未舒仍皇靈之攸畼兮爰稽余之所求參同契三光陸沉温養子珠視之不
見近而易求)仇(韻補疆於切易林疾悲無辜背憎為仇陸機感邱賦抨神爽以嬰物兮濟性命而為仇㤀
大暮于千祀兮争朝榮于須臾又與&KR1893;同詩賔載手仇釋文音拘)浮(武夫切易林山没邱浮陸為水魚燕
雀無巢民無室廬參同契真人至妙若有若無仿彿大淵乍沉乍浮陸雲詩汜予津川桴不失浮無愛餘暉遂
暗東隅獨孤良器詩沈非將寳棄還與不貪符風折璿成浪空涵影似浮深看星并入静向月同無)謀(韻補
蒙晡切詩民雖靡膴或折或謀易林懿公淺愚不受深謀參同契制作有所踵推度審分銖有形易忖量無兆
難慮謀陳子昻詩漢家失中䇿朔馬晏南驅聞詔安邉使知是故人謀韓愈平淮西碑帝為不聞與神為謀乃
相同徳以訖天誅)牟(韻註音模淮南子盧牟六合注盧牟規模也)侔(韻補蒙晡切權徳輿幾銘冲用
為工方寸為鑪周行不殆造物可侔)侯(韻補洪孤切詩羔裘如濡洵直且侯莊子竊鉤者誅竊國者為諸侯
史記朝鮮傳賛荀彘争勞與遂皆誅兩軍倛辱將帥莫侯揚雄長楊賦且盲者不見咫尺而離婁燭千里之隅
客徒愛胡人之獲我禽獸曽不知我已獲其王侯漢書叙傳抑抑仲舒再相諸侯身修國治致仕懸車張衡西
京賦自君作故何禮之拘増昭儀于媫妤賢旣公而又侯張載詩借問揚子舍想見長卿廬程卓累千金驕侈
擬五侯)喉(唐韻正音胡六書故喉亦謂之胡今俗謂之胡嚨漢書金日磾傳捽胡投何羅殿下後漢書五
行志請為諸君鼓嚨胡胡喉一聲也文子左手據天下之圖右手刎其喉)謳(韻補衣虛切易林蜲蛇循流東
冰大魚豫且舉網庖人歌謳曹植詩吾與二三子曲宴此城隅秦筝發西音齊瑟揚東謳卞蘭許昌宫賦趙女
撫琴楚媛清謳秦筝忼慨齊舞絶殊陸機吳趨行楚妃且勿歎齊娥且莫謳四坐並清聽聽我歌吳趨)甌
(唐韻正音紆漢書叙傳南越尉佗自王畨禺攸攸外㝢閩越東甌爰洎朝鮮燕之外區)樓(韻補凌如切急
就章半夏皁莢艾槖吾芎藭厚朴桂栝樓崔駰七依反宇垂阿洞門金鋪丹柱雕楹飛閣層樓王延夀魯靈光
殿賦倔佹雲起嶔崟離樓三間四表八維九隅古樂府陌上桑日出東南隅照我秦氏樓秦氏有好女自名為
羅敷黄庭經蔽以紫宫丹城樓俠以日月如明珠魏文帝登城賦和風初畼有穆其舒駕言東道陟彼城樓張
載詩重城結曲阿飛宇起層樓累棟出雲表嶢嶭臨太虛)婁(韻補凌如切文選注離婁刻鏤之貌李尤平樂
觀賦徒觀平樂之制鬱崔嵬以離婁赫岩岩其崟&KR2249;紛電影以盤旴何晏景福殿賦繚以藻井編以綷疏紅葩
□□丹綺離婁陸機白雲賦長城曲蜿采閣相扶聳瑶臺之嶻嶭搆瓊闥之離婁)陬(韻𥙷遵須切張衡南
都賦天封大狐列仙之陬上平衍而曠蕩下䝉籠而﨑嶇李尤平樂觀賦赫岩岩其崟&KR2249;紛電影以盤旴彌平
原之博敝處金商之維陬束晢𥙷亡詩白華綘趺在陵之陬蒨蒨士子湼而不渝韓愈南海神廟碑海嶺之陬
既足旣濡胡不均𢎞俾執事樞)偷(韻𥙷容朱切老子建徳若偷質直若渝大方無隅張衡東京賦敬慎威儀
示民不偷我有嘉賔其樂愉愉)頭(韻𥙷同都切史記龜䇿傳今寡人夢見一丈夫延頸而長頭衣元繡之衣
而乗輜車易林畜牝無駒養雞不雛羣羊三歲不生兩頭太元戴威滿頭君子不足小人有餘王延夀魯靈光
殿賦上紀開闢遂古之初五龍比翼人皇九頭樂府陌上桑行者見羅敷下擔捋髭鬚少年見羅敷脱帽著帩
頭繁欽詩何以結相於金薄畫搔頭成公綏棄故筆賦則象神仙人皇九頭式範羣生異體怪軀)鉤(韻𥙷
斤於切禮記倨中矩句中鉤纍纍乎端如貫珠素問前曲後居如操帯鉤孝經内事圖斗曲杓橈象成車房為
龍馬華蓋覆鉤太元裳有衣𥜗男子目珠婦人啑鉤樂府陌上桑羅敷善蠶桑採桑城南隅青絲
為籠繩桂枝為籠鉤張載詩門有連騎客翠帯腰吳鉤鼎食隨時進百和妙且殊)溝(韻𥙷斤於切易林馬驚破車王孫墜
溝身死魂去離其室廬)幽(衣虛切班固東都賦乃動大輅遵皇衢省方廵狩躬覽萬國之有無考聲教之
所被散皇眀以燭幽)鰌(子魚切易林探巢捕魚耕田捕鰌又鳬遇稻廬甘樂&KR1855;鰌雖驅不去去邱於切)蕕
(韻註音余太元鼎血之蕕九宗之好乃復有孚)鄒(唐韻正則俱反六書故邾鄒同聲實一字也春秋時邾莒
用夷故邾謂之邾婁合邾婁之音為鄒也亦作鄹孔子息鄹操黄河洋洋攸攸之魚臨津不濟還轅自鄹)庥
(韻補匈于切廕也韓愈詩公在中流左詩右書無我斁遺此邦是庥)幬(韻補陳如切丁廙寡婦賦静閉門以
却掃魂孤煢以窮居刷朱扉以白堊易元帳以素幬)罘(文選章句芳無切司馬相如子虚賦且齊東陼鉅海
南有琅琊觀乎成山射乎之罘浮渤澥逰孟諸琊音徐)鍪(韻補䝉晡切急就章見鍭字注)餱(唐韻正音
胡詩何簔何笠或負其餱三十維物爾牲則具具音俱)鍭(唐韻正音胡急就章鈒㦸鈹鎔劔鐔鍭弓弩箭
矢鎧兠鍪鉄錘檛杖梲柲杸鍪蒙晡切)螻(唐韻正音閭魏公卿上尊號奏有熊之興地出大螻夏后承統
木榮冬敷)兠(唐韻正當胡反山海經讙頭國或曰讙朱國注即讙兠堯臣也尚書古文驩兠字作吺吺从殳
得聲)篝(唐韻正音沽史記滑稽傳甌窶滿篝汙邪滿車五穀蕃熟穣穣滿家家音姑急就章竹器簦笠簟籧
篨𥫱篅箯筥䉛箅篝簁箄箕帚筐篋簍簍音閭)媮(韻補容朱切張衡西京賦鑒戒唐詩他人是媮自君作故
何禮之拘)蓲(集韻匈於切煦也太元陽蓲萬物)簍(唐韻正音閭急就章見篝字注)髳(韻補蒙晡切柳
宗元劍門銘界山為門環于蜀都叢險積貨混并羗髳)蝥(字典武夫切爾雅䵹鼄鼄蝥)林(文選章句
讀近廬揚雄羽獵賦臨麒麟之囿幸神爵之林奢雲夢侈孟諸)深(傷魚切易林家在海隅橈短流深企立望
宋無木以趨)螘(楚詞集注五居反賈誼弔屈原文彼尋常之汙瀆兮豈容吞舟之魚横江湖之鱣鯨兮固
將制于螻螘)旅(集韻凌如切引周禮司儀皆旅擯儀禮士冠禮東面旅占注古文旅作臚)宁(集韻陳如
切引爾雅門屏之間謂之著按著與宁同著有平聲故宁亦作平聲讀)許(韻會小補音虚淮南子舉良木
者前呼邪許後亦應之此舉重勸力之歌也)楚(字典山於切易林蔡侯適楚留連江湖杜甫詩秋風楚竹
冷類篇音踈)岨(集韻千余切說文石戴土也引詩陟彼岨矣按今本作砠)阻(則吾切淮南子湯武聖主
也而不能與越人乗幹舟而浮于江湖伊尹賢相也而不能與胡人騎驥馬而服騊駼孔墨博通而不能與山
居者入榛薄險阻也)俎(集韻臻魚切引春秋傳司馬折俎)序(韻註音徐禮記序㸃鄭康成讀)藇(集韻
羊朱切香草引爾雅藒車䒗藇)巨(類篇求於切未央也亦作渠詩庭燎注夜未渠央義與遽同)蚷(集韻
求於切莊子猶使蚉負山商蚷馳河也)芧(集韻羊諸切莊子狙公賦芧李軌讀余)雨(韻會小補入虞
韻左傳雨過御叔釋文平聲易林乗雲帶雨與飛鳥俱雨亦平聲)虎(荒烏切蘇過思子臺賦昔秦之亡也
禍始于扶蘇眇斯高之羸豕兮視其君猶乳虎曾纊息之未定兮乃敢探其穴而㗖其雛)土(字彚補同都切
土門北方之族門音瞞見周書異域傳)户(字典翁姑切烏孫淮南子作户孫)煦(韻補匈于切李暠述
志賦禀元元而陶衍承景靈之冥符蔭朝雲之菴靄仰朗日之煦煦)齲(豈俱切淮南子割脣而治齲注音區)
組(集韻千余切易林故室舊廬稍蔽紱組不如新巢可治樂居)鹵(字彚龍都切同鑪道樞元和子曰鼎
鹵天地之象也注鹵爐也釋名地不生物曰鹵鹵爐也如爐火處也)拊(字典風無切漢書藝文志秦始皇帝
扁鵲俞拊方顔師古注拊音膚)廡(集韻微夫切蕃廡草木盛貌書庶草蕃廡又堂下謂之廡昭明太子殿賦
建廂廊于左右造金墀于前廡卷高帷于玉楹且散志于琴書)武(韻會小補微夫切禮記詔侑武方鄭氏曰
武讀為無)苦(空胡切漢黎陽令張公頌公與守相駕蜚魚往來倏忽逺熹娛慰此屯民寧厥苦)取(韻會
逡須切漢書地理志臨淮郡屬縣取慮顔師古注音趨)杜(集韻同都切禮記晉有杜蒯劉昌宗讀屠)愈
(字典與愉通荀子心至愈而志無所詘注愈讀為愉)甫(韻註音桴詩倬彼甫田箋甫之為言夫也義與周禮
夫田之征同訓)簠(集韻蓬逋切引周禮舍人祭祀共簠簋)盬(廣韻古胡切方言陳楚人謂䀋池為盬周
禮塩人鬻䀋以待戒令俞廷椿讀)怒(字典乃都切楚詞九章憍我以其美好兮覽余以其脩姱與余言而
不信兮蓋為余而造怒姱與枯)喣(集韻音吁漢書中山靖王傳衆喣漂山顔師古曰喣許于反周伯琦詩唐
虞彛訓闡周孔格言攄下濟天容懌淵居睿思紓菁莪深樂育棫樸廣涵喣)楛(韻註音孤荀子問楛者勿
告也注器物濫惡曰楛楊慎曰楛讀沽周禮司兵注謂功沽上下疏沽謂麤惡也)窳(韻會小補容朱切通
作愉爾雅愉勞也注勞苦者多惰愉今字或作窳)溥(集韻芳無切與敷同書禹敷土荀子作禹溥土陳琳
大荒賦懿淳耀之明徳兮願請間于一隅溫風翕以陽律兮赤水汨以涌溥)紿(以諸切易林欲訪子車善
相欺紿)鯀(轉注古音畧古穌字爾雅注引歸藏易為酒尊於兩臺兩羭飲之三日然後鯀鯀音蘇)殍
(廣韻芳無切白居易詩伯夷古賢人魯山亦其徒時哉無奈何俱化為餓殍)朶(當孤切宋儀衛志殿之東
西曰朶殿又鹵簿用骨朶以骨飾之或範金為之輟耕録骨朶讀若脈都)者(六書正譌專於切古諸字秦詛
楚文曰寘者㝠室又曰率者侯之兵又曰著者石章皆是諸字易林十雉百雛常與母俱抱虎摶雞誰敢難者)
戱(楚詞集注音虛逺遊春秋忽其不淹兮奚久留此故居軒轅不可攀援兮吾將從王喬而遊戯又與呼同
大學引詩於戯及史記漢書於戱並讀嗚呼)次(七逾切史記叙傳星氣之書多雜禨祥不經推其文考其
應不殊比集論其行事騐于軌度以次)庇(舉朱切易林福祚之聚喜至憂除如魚逢水長樂受庇)蜼
(集韻羊諸切爾雅蜼卬鼻而長尾)御(平聲淮南子以天為蓋以地為輿四時為馬陰陽為御乗雲凌霄與
造化者俱易林驥窮鹽車困于銜御)去(韻補邱於切詩鳥䑕攸去君子攸芋左傳秦伯伐晉卜之曰千乗三
去三去之餘𫉬其雄狐易林同載共車中道别去爵級不進君子下輿古詩顔色𩔖相似手爪不相如新人從
門入故人從門去)慮(韻𥙷凌如切淮南子恬然無思澹然無慮以天為蓋以地為輿參同契竊為賢者談
曷敢輕為書冩情泄天符俛仰澈思慮按地名如隆慮昌慮等並音廬)據(韻𥙷斤於切史記象䇿傳事有
所疾亦有所徐物有所拘亦有所據易林明月如晝大人失居衆星宵亂不知所據)絮(集韻人余切姓也漢
書張敞傳敞使賊捕掾絮舜有所案騐李竒曰絮音挐)著(詩經集傳直居反齊風俟我於著乎而充耳以
素乎而素孫租反周伯琦詩鴻典張黌舍龍光照表著楮緡登上幣文綺出中儲聖徳天同大竒逢古不如)
豫(韻註同舒書豫恒燠若王肅本作舒)倨(集韻斤於切左傳直而不倨徐邈讀居)怚(集韻聰徂切心
不精也史記王翦傳秦王怚而不信人)鷺(集韻龍都切詩振鷺音義云一音盧)固(音孤史記叙傳為秦
開地益衆北靡匈奴據河為塞因山為固)素(韻𥙷孫租切詩見著字注古詩新人工織縑故人工織素織縑
日一匹織素五丈餘)具(字典與俱通小雅則具是違詩詁俱也參同契見胞字注)務(集韻微夫切左傳莒
公子務婁徐邈讀太元蜘蛛之務不如蚕之緰)霧(防無切庾闡揚都賦竹則䉁風箘簵篠蕩林箊卑棘箜□
蓊蔚蕭疎貞條捎風勁節集霧)附(音符漢書諸侯王表長沙頃王附朐晉灼讀)□(集韻同都切春秋傳
楚人謂虎於莬或作&KR0693;)故(韻補攻乎切詩羔裘豹祛自我人居居豈無他人維子之故賈誼弔屈原文般
紛紛離此尤兮亦夫子之故也歴九州而相其君兮何必懷此都也易林獐鹿逐牧飽歸其居反還次舍無有
疾故)墓(韻𥙷䝉晡切漢書叙傳農不供貢辠不収拏宫不新館陵不崇墓)懼(集韻權俱切漢書惠帝賛
聞叔孫通之諫則懼然顔師古注懼讀曰瞿易林魚蛇之怪大人憂懼梁君好城失其安居揚雄交州箴盛不
可不憂隆不可不懼顧瞻陵遲而忘其規摹太元嘻嘻自懼忘彼愆虞班彪北征賦君子履信無不居兮雖之
蠻陌何憂懼兮)趣(字典與趨通易變通者趣時者也詩左右趣之)娶(集韻新於切商娶媒也又烏孫王岑
娶荀卿佹詩閭娶子奢莫之媒也按閭娶即閭陬)袴(苦胡切易林踒足據塗汚我𥜗袴)𫝊(韻補芳無
切漢書宣帝紀𫝊奏其言顔師古曰𫝊讀曰敷揚雄解嘲或解縳而相或釋褐而傳或倚夷門而笑或横江潭
而漁)付(韻註音敷漢書孔光傳書曰天旣付命正厥徳書本作孚)喻(韻𥙷容朱切道藏歌同歡舞雲華衆
真欣誰喻丹青耀目精令我心踟蹰)捕(薄胡切易林穴有狐烏坎生蝦蟇象云萬里不可得捕蟇音模)寓
(韻註音虞禮記大夫寓祭器于大夫釋文音愚)遡(韻註音蘇漢書禮樂志金支秀華注樂上衆飾有流遡羽
葆流遡即流蘇也)屢(集韻龍珠切引詩削屢馮馮)斁(集韻同都切引周書斁丹雘字典今書梓材惟
其塗墍茨惟其塗丹雘疏于二文皆言斁即古塗字則塗本有作斁者而說文引書作&KR1423;書古文訓亦作&KR1423;蓋
&KR1423;譌為斁也)曼(正韻微夫切法言聖入曼云注曼音無曼云者聖人不言也)判(文選章句讀若胠左
思魏都賦夫太極剖判造化權輿)笑(相俞切易林二女寳珠誤鄭大夫君父無禮自為作笑)謝(古音
獵要音舒儀禮榭作豫是謝古有舒音也韓愈詩屑屑水帝魂謝謝無餘輝)嫁(唐韻正音姑漢書鼂錯傳
賔禮長老愛恤少孤辠人有期後宫出嫁尊賜孝弟農民不租)舍(詩經集傳商居切小雅爾之安行亦不遑
舍爾之亟行遑脂爾車易林仁政不暴鳯凰來舍四時順節民安其居)亞(荒烏切滹沱禮記作惡池秦詛
楚文作亞駝)侯(韻補洪孤切易林升高登虛欲有望候駕之北邑與喜相扶揚雄解嘲前畨隅後椒塗東
南一尉西北一侯徽以糾墨制以□鈇)富(平聲史記叙傳京師行誅七國伏辜天下翕然大安殷富)救
(集韻恭于切周禮有司救劉昌宗讀拘按捄音拘又與救同故救亦可讀拘)竇(韻註音俞左傳衛侯貞卜
其繇曰闔門塞竇乃自後踰)構(文選章句讀近拘王延夀魯靈光殿賦于是詳察其棟字觀其結構䂓矩
應天上憲觜陬陳琳武軍賦其攻也則飛梯行雲臨閣雲搆上通紫霓下過三壚)鏤(韻𥙷凌如切王延夀
魯靈光殿賦綠房紫菂窋□垂珠雲楶藻梲龍角雕鏤)驟(韻𥙷遵須切淮南子縱志舒節以馳大區可以
歩而歩可以驟而驟)瞀(集韻微夫切漢書地理志上谷郡屬縣雊瞀孟康音句無太元視也見而晦也瞀童
無知盛而有餘去離故而將來初)□(韻𥙷遵須切太元事在樞不咨不□喪其哲符)榖(韻註音孤姑孰
地名書注作榖孰)谷(唐韻正音臾楊慎曰漢書藝文志鬼谷區三篇顏師古曰即鬼臾區也今本誤作鬼
容區)肉(正字通音腴周禮大司徒其民豐肉而庳劉昌宗讀)鹿(唐韻正音盧荀子剄而獨鹿棄之江獨鹿
即屬鏤也)軸(其俱切易林三子成駒折損轅軸輪載空輿後時失期期音衢太元方輪廣軸坎軻其輿)郁
(遇俱切書宅嵎夷史記五帝紀作郁夷正義郁音隅)樸(廣韻薄胡切漢書地理志武威郡屬縣樸&KR3025;孟康音
蒲環)玉(字典音迂洞元頌韞産寳玉叶含耀眀珠)足(唐韻正即餘反老子天之道損有餘而𥙷不足人之
道則不然損不足以奉有餘)曲(唐韻正音區春秋盟于曲池公羊傳作敺蛇汲冡周書作區蛇陸機漢髙
祖功臣頌曲逆宏達文選五臣注區句反)燭(唐韻正音朱張衡東京賦徳㝢天覆輝烈光燭狹三王之趢趗
軼五帝之長驅)獄(唐韻正平聲漢書蓋寛饒傳以刑餘為周召荀悦漢紀作刑獄獄字轉為餘)頊(唐韻
正音吁五經通義顓頊者頊猶愉也史記匈奴傳有朐衍之戎徐廣曰朐音頊索隱曰鄭氏音吁)溽(古音
叢目人余切古歸藏易需卦作溽字同濡吕氏春秋土潤溽暑髙誘讀)斸(唐韻正音朱釋名钃誅也主以
誅除物根株也钃即斸字)角(古胡切陳琳武軍賦鴻溝參周鹿菰十里鹿菰即鹿角也)朔(唐韻正音蘇白
虎通朔之為言蘇也釋名朔蘇也月死復蘇生也)薄(唐韻正音蒲書序成王旣踐奄將遷其君于蒲姑史
記作薄姑左傳亦作蒲姑氏)幕(韻補䝉晡切李陵歌徑萬里兮度沙幕為君將兮奮匄奴亦作幙借作模
漢郎中鄭固碑傳宣孔業作世幙式)索(唐韻正音疏釋名疏索也獲索相逺也淮南子注摸蘇猶摸索)郭
(古胡切易林鳯生五離長于南郭)絡(唐韻正音盧楚詞招魂秦篝齊縷鄭綿絡些招具該備永嘯呼些魂
兮歸來反故居些)莫(唐韻正音謨漢書注引詩秩秩大猷聖人莫之作謨)亳(唐韻正音蒲春秋亳社災
公羊作蒲姑書序公薨成王葬于畢告周公作亳姑傳周公徙奄君于亳姑前作蒲姑)膊(集韻芳無切界
也引太元福則有膊)輯(集韻新于切引莊子民孰敢不輯)
嗺(集韻遵須切髙貌)釃(集韻山於切以筐&KR1847;酒曰釃)隹(集韻權於切說文少肉也同癯)鴉(唐韻
正音烏)查(唐韻正音租)琶(唐韻正蒲吾反)賖(唐韻音舒)巴(唐韻正伯吾反)窊(唐韻正音
烏同洿)豝(唐韻正伯吾反)䶥(廣韻側魚切齒不齊貌)猴(唐韻正音胡今人呼猴猻為胡孫)鷗
(集韻虧于切水鳥)䤹(集韻雙雛切刻鏤)&KR1566;(集韻雙雛切小便也)搊(廣韻莊俱切解也)摳(廣韻
豈俱切褰裳)摟(廣韻力朱切曳也)鯫(廣韻七逾切淺鯫小人不耐事貌)掫(廣韻子子切擊也)
緅(集韻遵須切青赤色)芣(集韻芳無切華盛貌)䝏(廣韻力朱切求子豬)涪(集韻馮無切涪陵地名)
䗏(集韻雙雛切蠷螋多足蟲或作䗏)蛷(集韻恭于切肌蛷蟲名)几(廣韻市朱切說文鳥之短羽飛
几几也)佇(古音畧音蹰遲佇徘徊貌)楮(韻會小補章魚切本作櫧或作楮)女(集韻人余切如姓也
古作女博雅女如也言如男子之教)秬(集韻求於切黍屬)舉(集韻羊諸切)□(集韻羊諸切魚名)
麌(韻㑹小𥙷麌俱切)庾(韻會小𥙷羊朱切本作□草名省作庾)努(集韻農都切戮力也)撫(韻會
小𥙷武夫切決也)堵(集韻東徒切)估(韻會小𥙷古胡切大也)萭(集韻恭于切所以正車輪者)
瘐(集韻容朱切病也)□(廣韻羊朱切臼也)姐(韻㑹小𥙷側魚切嬳姐女態)駔(集韻聦徂切馬
壯)岣(廣韻舉朱切岣嶁衡山别名)助(韻會小𥙷牀魚切)覻(集韻千余切相伺視也)阼(集韻
叢租切主階)胯(集韻空胡切兩髀間)鮒(韻會小𥙷薄胡切小魚名)孺(集韻汝朱切㓜弱也屬也)沍
(集韻洪孤切漫沍水貌)嫭(集韻荒胡切婦人羙貌)鍍(廣韻同都切以金飾物)抪(集韻滂模切舒
也擊也持也)蔗(唐韻正音諸甘蔗一名甘諸)瘻(集韻龍珠切瘻痀傴眷也)屋(唐韻正音烏)轂
(唐韻正音姑)獨(唐韻正音徒)屬(唐韻正音儒)續(唐韻正侣俱反)跼(集韻權俱切跔或作跼)
鵒(唐韻正音㬰)錯(唐韻正音麤釋名麤錯也)攫(韻會小𥙷舉朱切摶也)醵(唐韻正音渠)玃
(集韻恭于切搏也)
欽定叶韻彚輯卷四
