欽定叶韻彚輯卷一
上平聲
一東
東(徳紅切春方也漢書少陽在東方東動也從日在木中會意也禮記大明生于東又姓陶潛聖賢羣輔録
舜友東不訾)同(徒紅切説文同合也又齊也共也漢刑法志成十為終終十為同同方百里又州名漢馮
翊地一曰爵名祭以酌酒亦作仝)銅(徒紅切説文赤金也廣韻金之一品漢厯律志凡律度量用銅者取
其為物至精不為燥濕寒暑變節不為霜露風雨改形也酉陽雜俎山上有薑下有銅鐵)桐(徒紅切木名子
可食詩疏有青白赤三種禮記季春之月桐始華)筒(徒紅切竹名與筩字互用)童(徒紅切説文未冠者
本作僮禮記十五成僮又獨也言童子未有室家者也又十五以下謂之童子又姓漢内史童仲又童恢為不
其令)僮(徒紅切説文男有罪口奴奴曰童女曰妾本作童今文作僮又廣韻癡也頑也又姓漢交趾刺史僮
尹按諸書童僮二字多互用今以詞意為奴童者皆收僮下)瞳(徒紅切目瞳子也醫書骨之精為曈子屬
腎筋之精為黑眼屬肝韻會曈通作童)筩(徒紅切説文斷竹也按筩與筒古今字異其義一也然廣韻已
分為二至韻會則筒訓竹名筩訓斷竹矣唐人詩多用詩筒郫筒字二字蓋可互用)中(陟弓切説文和也廣
韻平也成也宜也又中央四方之中也又内也増韻又半也又姓)衷(陟弓切説文方寸所藴也廣韻善也
適也中也誠也又裏䙝衣也又止也又去聲)忠(陟弓切説文敬也廣韻無私也直也厚也増韻内盡其心
而不欺也諡法危身奉上險不避難曰忠又州名唐置忠州)蟲(直弓切説文蟲從三虫象形有足謂之蟲
無足謂之豸又姓漢曲成侯蟲逹俗作虫非)沖(直弓切説文湧摇也和也又深也又聲也)終(職戎切説
文盡也廣韻極也窮也竟也増韻又畢也殫也又姓陸終之後以名為姓)戎(如融切説文兵也西夷名又大
也詩念兹戎功又猶汝也助也又姓唐有戎昱)崇(鉏功切説文嵬髙也一曰充也聚也終也廣韻又敬也就
也又尊也書作崈又國名山名)嵩(息弓切説文中嶽嵩高山也續漢書郡國志潁川陽城有嵩高山古作崇
又姓或作崧)菘(息弓切菜名江南有菘菜江北有蔓菁相似而異)弓(居戎切説文弓象形釋名弓穹
也張之穹穹然易注角曰弓木曰弧又姓魯大夫叔弓之後漢有光禄勲弓祉)躬(居戎切説文古作躳從身
從吕𨽻作躬一曰身屈為躬又親也身也又姓)宫(居戎切説文室也周禮注婦人稱寢曰宫宫者𨼆蔽之言
至秦漢以來乃定為至尊所居之稱又中聲曰宫漢志宫中也居中央定四方樂書宫土音又姓)融(以戎
切説文炊氣上出也廣韻和也朗也又州名周置融州又姓古祝融之後)雄(羽弓切説文飛曰雌雄走曰牝
牡一曰武稱假借為英雄字又州名周置雄州又姓舜友有雄陶)熊(羽弓切獸名又國名有熊又姓左傳
有熊宜僚)穹(去宫切説文窮也廣韻又髙也)窮(渠弓切説文極也増韻竟也究也塞也又作□冇□國名)
馮(房戎切説文馬行疾又馮翊郡名又姓畢公髙之後食采於馮城因以為氏)風(方戎切説文風動蟲生故
蟲八日而化韻會天地之使曰風元命苞隂陽怒為風也大塊之噫氣也又上行下效謂之風又風俗也又風化也
又狂疾也又姓風后黄帝之臣)楓(方戎切木名一名欇欇有脂而香入地千年為虎魄)豐(敷空切大也多也茂
也盛也又酒器又卦名又姓鄭公子豐之後又邑名又州名)充(昌充切説文長也髙也廣韻美也塞也行也滿
也又備也増韻又實之也又姓)隆(力中切説文豐大也一曰物之中髙又盛也又州名)空(苦紅切説文竅也又
虛也一曰缺也空乏也又窮也)公(古紅切説文平分也一曰無私也又通也又爵名官名又官所曰公又姓漢有
公儉)功(古紅切説文以勞定國曰功廣韻功績也)工(古紅切説文工巧飾也廣韻官也事任也又匠也功力也
韻會善于其事曰工古作㣉)攻(古紅切説文擊也增韻作也伐也又治也堅也)蒙(莫紅切昧也稚也易卦名
廣韻覆也奄也又被也又欺也又謙辭曰蒙又草名爾雅釋草玉女也又地名又山名又姓)𪷟(莫紅切説文微
雨也)籠(盧紅切説文舉土器一曰所以畜鳥又包舉也又州名古南越地唐置籠州)聾(盧紅切説文無聞也
釋名聾籠也如在蒙籠之内不可察也)㰍(盧紅切説文房室之疏也小曰牕□逺曰㰍通作櫳)瓏(盧紅切説
文禱旱玉龍文一曰風聲一曰明貌埤倉玉聲玲瓏也)洪(户公切説文洚水也方言石阻河流為洪又大也又
州名漢豫章郡隋置洪州又姓共工氏後改為洪氏)紅(户公切説文帛赤白色增韻淺赤白又地名又姓楚元王
子紅侯劉富之後又古通作工)鴻(户公切説文鴻鵠也大曰鴻小曰鴈隨陽之鳥爾雅代也注鴻知運代又大也
又姓)虹(户公切説文螮蝀狀似蟲釋名攻也純陽攻隂之氣詩正義日在東則虹見西方日在西則虹見東方)
叢(徂紅切説文聚也或作樷亦作藂又總也萃也又姓)翁(烏紅切説文老稱也言其頸毛白而體短若鳥頸也
方言周晉秦隴謂老為翁又姓)葱(倉紅切廣韻葷菜也又氣通達也禮記赤紱葱珩又葱嶺在西域)聦(倉紅
切説文察也廣韻聞也通也聽也増韻開也明也或作聰通作匆漢書郊祀志匆明上達)驄(倉紅切馬青白雑色)
[騣-凶+(鬯-匕)](子紅切馬鬛也)通(他紅切説文達也又徹也釋名通洞也無所不洞貫也漢志方里為井十井為通又書首
尾全曰通又州名又姓)蓬(薄紅切説文蒿也埤雅草之不理者葉散生遇風輒拔而旋又盛貌又蓬星見晉書
天文志又州名)篷(薄紅切廣韻織竹夾箬覆舟増韻編竹覆舟車也集韻或作□)烘(户公切廣韻燎也又
呼紅切)潼(徒紅切水名又郡名説文水出廣漢又闗名通典本典衝闗言州衝華山之東後因潼水遂名
闗又通衝二音)矇(莫紅切説文童矇也一曰不明也詩矇瞍奏公)朧(廬紅切月出貌又朣朧月欲明朦朧
月不明也)藭(渠弓切芎藭也通作窮)怱(倉紅切説文本作悤𨽻作怱廣韻遽也又速也)礱(盧紅切説
文磨也)峒(徒紅切崆峒山名爾雅作空桐莊子作空同義並同)罿(徒紅切説文□也捕鳥網爾雅繴謂
之罿覆車也詩注罿施于車上)螽(職戎切説文蝗也廣韻螽斯蟲也一生九十九子或云八十一子)狨
(如融切猛也又獸名)灃(敷空切水名)癃(力中切説文罷也)幪(莫紅切覆也蓋衣也一曰下刑墨幪
幪巾也使刑者不得冠飾或作&KR1970;)夢(莫中切説文不明也一曰楚謂草中曰夢韻會通作瞢)潈(徂紅
切又職戎切説文小水入大水也又水會也)訌(户公切説文潰也一曰訟言相陷也増韻又亂也大雅抑
詩通作虹)[菱-土+(鬯-匕)](子紅切説文青齊兖冀謂木細枝曰[菱-土+(鬯-匕)]又小藍曰[菱-土+(鬯-匕)]漢官儀[菱-土+(鬯-匕)]園供染緑紋綬)緵(子紅切爾
雅緵罟又絲數也八十縷也)嵏(子紅切九嵏山名一曰峯聚之山曰嵏)豵(子紅切豕子)涷(徳紅
切爾雅暴雨謂之涷注江東呼夏月暴雨為涷雨楚辭使涷雨兮灑塵又水名説文水出𤼵鳩山入于河)曈
(徒紅切日出又曈曨日欲明貌)鮦(徒紅切魚名爾雅鰹大鮦小者鮵疏即鱧也又水名漢汝南郡有鮦陽縣
注在鮦水之陽)翀(直弓切直上飛也通作中)忡(勅中切説文憂也)崧(息弓切爾雅山大而髙曰崧釋
名崧聳也通作嵩)肜(以戎切韻會相尋不絶意又商祭名書髙宗肜日爾雅繹又祭也周曰繹商曰肜夏
曰復胙)芃(以戎切説文草盛貌)酆(敷空切邑名周文王所都詩作豐又姓左傳酆舒又國名又畢原酆
郇文之昭也)麷(敷空切説文煑麥也周禮朝事之籩其實麷蕡鄭注熬麥麥之牙蘖也蕡麻子也)釭
(古紅切説文車轂中鐵博雅鍋錕釭也自闗以西謂之釭)饛(莫紅切説文盛器滿貌詩有饛簋飱)雺(莫紅
切爾雅天氣下地不應曰雺按雺即䝉字古文尚書雨霽雺圜克今文作䝉)瞢(莫中切説文目不明也又
目數摇也)璁(倉紅切石似玉)谼(户公切大壑也)恫(他紅切痛也一曰呻吟也或作痌)鬉(子紅切毛
亂也六書故馬鬛之勁者亦作騣)總(祖叢切韻會縫也)嵸(子紅切巃嵸山峯貌)椶(子紅切説文俗
省作棕栟櫚也可作萆一名鬛葵張揖曰木髙一二丈旁無枝葉花黄白結實作房如魚子狀又崖椶草名)
逢(蒲䝉切韻㑹鼓聲也又姓)蝀(徳紅切虹也)侗(他紅切侗無知也一曰未有所成也又徒紅切稚也
按未成器之人曰侗倥侗童䝉也書在后之侗莊子侗乎其無識)絧(徒紅切布名)艟(徒東切韻會戰
船狹而長曰艨艟以衝突敵船又昌中切義同)犝(徒紅切無角牛也通作童易童牛之牿按小牛無角曰童
牛小羊無角曰童羖皆取童稚義)氃(徒東切韻會氋氃散毛貌)爞(直弓切旱熱熏人也通作蟲)瀜
(以戎切水深廣貌)窿(力中切説文穹窿天勢也通作隆)悾(苦紅切中無所有也又誠也)曚(莫紅
切曚曨日未明也)朦(莫紅切朦朧月將入也)罞(莫紅切爾雅麋罟謂之罞注冒其頭也)懵(謨蓬
切韻會懵懵無知貌)嚨(盧紅切説文喉也)曨(盧紅切日出貌又曈曨日欲明也)豅(盧紅切説文大
長谷又山深貌或作谾)龐(盧東切韻會充實也或作䮾)葓(户公切水草也一作葒一曰蘢古)䕺
(徂紅切説文草䕺生貌一作藂)&KR2997;(徂紅切籠&KR2997;取魚器)㚇(子紅切説文鳥飛斂足也)艐(子紅切説文船
著沙不行也爾雅至也)朣(徒東切韻會朣朧月欲出)衕(徒紅切説文通街也六書統从同在行中衆所
同由也)&KR2667;(徒紅切無角羊通作童詩俾出童羖)戙(徒東切韻會繫船杙)穜(徒紅切説文禾先種後熟
本作重今文作穜詩黍稷重穋)詷(徒東切共也一曰諏也)&KR1299;(徒紅切舟名或作艟)种(直弓切稚也通
作沖又姓漢司馬河東种嵩)盅(敕中切説文器虛也又音蟲老子道盅而用之通作沖)䈺(職戎切戎
人呼篋曰䈺)鼨(職戎切説文豹文鼠也按爾雅鼤䑕鼨鼨據此鼤即鼨别名)□(職戎切小雨也)漴
(鉏弓切韻會水聲)茙(如融切茙葵又茙茙厚貌又姓後魏官氏志南方有茙眷氏改為茙氏春秋茙律通
作戎)駥(如融切馬八尺曰駥爾雅絶有力駥)□(而融切韻會通作戎相也助也)芎(去弓切芎藭香草也
苗曰蘼蕪通作穹司馬相如賦穹窮菖蒲)渢(房戎切水聲)蘴(敷空切菜名方言陳楚謂之蘴齊魯謂之
蕘闗東西謂之蕪菁趙魏謂之大芥)汎(房戎切浮也)㤝(昌終切心動也)珫(昌終切珥玉也通作充
充耳琇瑩本作充)&KR2280;(力中切鼓音)霳(力中切靊霳雷師通作隆或省作□)倥(苦紅切倥侗無知也
與悾通)&KR3268;(枯公切韻會衣袂也)玒(古紅切玉名)㓚(古紅切刈也博雅銍謂之㓚)冢(莫紅切説
文覆也通作蒙)髳(莫紅切草木蒙茸貌爾雅覭髳茀離也)艨(莫紅切艨艟戰船通作蒙)懜(莫紅切爾
雅惽也一曰慚也又心悶闇也)襱(盧紅切絝踦也徐鍇曰踦絝足也方言齊魯曰襱闗西曰絝)洚(戸公
切水不遵道也通作洪)&KR3763;(倉紅切説文屋階中會也)&KR3062;(倉紅切載囚車)稯(子紅切禾聚束也儀禮疏
禾四秉曰筥十筥曰稯十稯曰秅)&KR2943;(祖叢切韻會車輪方言輪闗西謂之&KR2943;)鬷(子紅切説文釜屬又
衆也詩越以鬷邁又古鬷夷氏之後鄭大夫鬷蔑)堫(子紅切説文種也又不耕而種曰堫亦作稯)猣
(子紅切犬生三曰猣按猣同豵俗作猣)韸(薄紅切韸韸鼓聲亦作逢)髼(薄紅切髼髼髮亂貎亦作鬔)
莑(薄紅切草茂貌籀文蓬字)塳(薄紅切塵隨風起也)螉(烏紅切説文蟲言曰蠅螉自呼其名也)蝬
(子紅切音宗)龓(盧紅切馬鞁也又乗馬也又牽也又兼有也)酮(徒紅切馬酪也)絨(如融切音戎練
熟絲一曰細布)渱(户公切潰渱水沸湧也)
二冬
冬(都宗切四時之末尸子曰冬為信北方為冬冬終也又姓前燕慕容皝左司馬冬壽)農(奴冬切説文耕
也種也書農用八政漢書闢土殖榖曰農又姓)宗(作冬切尊也又法也又流派所出也又主也又姓)鍾
(職容切廣韻當也酒器也又量名左傳釜十則鍾亦姓出潁川又漢複姓有鍾離氏)鐘(職容切説文樂器釋
名空也通作鍾考工記鳬氏為鐘漢志金曰鐘世本垂作鐘)龍(力鍾切説文鱗蟲之長埤雅龍八十一鱗
九九之數廣韻通也和也寵也又姓舜納言龍之後)舂(書容切説文擣米也又黄帝臣雍父作舂又與衝通)
松(祥容切説文木名又州名唐置松州以地産甘松為名)衝(尺容切説文通路也廣韻當也向也突也)
容(餘封切説文盛也又儀也貌也包函也又州名唐置容州又姓)蓉(餘封切廣韻芙蓉也韻㑹芙蓉荷華
又木芙蓉秋花)庸(餘封切廣韻常也用也功也和也次也易也又姓漢有庸光)封(府容切説文封爵諸
侯之土也又土倍益曰封又國名又州名又姓望出渤海河南)胸(許容切廣韻膺也亦作匈)雍(於容切廣
韻和也與邕略同水經四方有水曰雍亦姓左傳有雍糾)濃(女容切廣韻厚也増韻濃淡之對通作醲)重
(直容切廣韻複也疊也)從(疾容切説文相聽許也又順也又姓漢有將軍從公)逢(符容切廣韻值也迎
也又韻會大也)縫(符容切説文以鍼紩衣周禮縫人禮記深衣縫齊倍要)蹤(即容切廣韻蹤跡韻㑹通
作從詩羔羊注行可從迹音與蹤同)茸(而容切廣韻草生貌)峰(敷容切説文山耑也廣韻山峰也)蜂
(敷容切説文螫人飛蟲也本作蠭或作&KR1123;)鋒(敷容切廣韻劔刃鋒也説文兵耑也)烽(敷容切廣韻㷭火説
文烽燧候表也邊有警則舉火本作㷭火漢書烽火通於甘泉)蛩(渠容切廣韻獸名秦謂蟬蜕曰蛩)笻
(渠容切廣韻竹名可為杖通作卭)慵(蜀庸切説文懶也)恭(九容切説文肅也廣韻敬也又姓韻會通
作共)供(九容切説文設也一曰供給廣韻具也奉也進也通作共)琮(藏宗切廣韻瑞玉大八寸似車釭)
悰(藏宗切廣韻慮也一曰樂也)淙(藏宗切廣韻水聲也)儂(奴冬切廣韻我也吳人自稱曰我儂又蠻
姓)鬆(私宗切廣韻髼鬆髮亂貌)蘢(力鍾切廣韻蘢古草名)凶(許容切廣韻禍也説文象地穿交陷
其中通作兇)墉(餘封切説文城垣也釋名容也所以𨼆蔽形容)鏞(餘封切廣韻鏞大鐘也)傭(餘封
切説文均直也一曰雇作謂之傭韓詩作庸)溶(餘封切廣韻水貌)鎔(餘封切説文合器法也廣韻鎔
鑄也增韻銷也)醲(女容切説文厚酒也)穠(女容切廣韻花木厚増韻華木稠多貌)蛬(渠容切爾雅蟋
蟀集韻通作蛩)卭(渠容切廣韻勞也病也又地名又姓列仙𫝊有卭疏)共(九容切與恭供同又地名)憧
(尺容切説文意不定也)鄘(餘封切國名)顒(魚容切説文大頭也廣韻仰也)喁(魚容切説文魚口上
見廣韻噞喁)邕(於容切説文四方有水自邕成池者是也又州名唐置邕州)壅(於容切塞也増韻障
也堨也)癰(於容切説文腫也廣韻癰□)饔(於容切熟食也)縱(即容切説文直也縱横之對也亦作
從)龔(九容切説文給也又姓晉大夫龔堅)樅(七恭切又音蹤説文木名)賨(藏中切廣韻戎税也説文
南蠻賦也韻會或作悰亦作賩)膿(奴冬切腫血也)淞(息躬切廣韻水名又音松)凇(息恭切廣韻凍落之
貌)忪(職容切廣韻心動貌又驚也)彸(職容切廣韻行貌六書統怖貌)憃(書容切廣韻愚也)衝
(尺容切廣韻當也向也突也又通道)瑢(餘封切廣韻瑽瑢佩玉行也)葑(府容切廣韻菜名)匈(許容
切廣韻匈奴又與胷同)兇(許容切廣韻惡也説文惡暴也)洶(許容切廣韻水勢又水名)訩(許容切廣
韻衆語詩𫝊訟也衆語亂也亦作詾)禺(魚容切韻㑹越地名)雝(於容切廣韻和也與邕略同水經四方有
水曰雝又為肅雝雝睦雝容之雝)噰(於容切廣韻鳥聲)廱(於容切廣韻辟廱天子教宫互見雍雝)
丰(敷容切廣韻丰茸美好貌説文美也豐也滿也或作䒠)&KR2709;(而容切廣韻□&KR2709;□&KR2709;矛也)鱅(餘封
切廣韻魚又音慵説文魚名似鰱而黑頭大鱗細目旁有骨又海魚亦名鱅肉如彘人多脯之)鏦(七恭切廣
韻短矛方言江淮吳楚間謂之鏦又史記欲鏦嘉以矛韋昭注撞也)銎(曲恭切廣韻斤斧受柄處也)&KR1854;
(都宗切廣韻雨貌)慒(藏宗切廣韻謀也説文慮也韻會通作悰)□(奴冬切廣韻露多本作濃俗分□濃
為二)蚣(職容切廣韻阜螽蟲本草蜈蚣毒蟲地蜈蚣草名又蚣蝑蟲名)&KR3505;(力鍾切廣韻圭為龍文一曰禱
雨之玉名)摏(書容切廣韻撞也左𫝊富父终甥摏其喉以戈本作舂)蹖(書容切廣韻蹋也)&KR2936;(書容
切韻會駑馬)&KR3165;(書容切廣韻&KR2608;&KR2936;鳥名一曰布榖别名)&KR2678;(欠容切廣韻刺也)䡴(尺容切廣韻䧟
陣車詩作衝義同)䂌(尺容切廣韻短矛也)蹱(職容切廣韻躘蹱小兒行貌又行不進貌又丑凶切韻會
通作鍾韓愈詩白首誇龍鍾董彦逺注潦倒貌)□(丑凶切廣韻馬不行也)&KR3180;(餘封切廣韻&KR3180;戣兵器)
䡥(餘封切義與䡆同)䡆(餘封切廣韻車行貌或作䡥)榕(餘封切韻會木名)犎(府容切廣韻野
牛韻會牛名出罽賓國領上肉㩧起如槖駝漢順帝時疏勒國來獻犎牛通作封西域𫝊大月氐出一封槖駝
顔注脊骨上有一封言其髙若封土今俗呼封牛亦曰庸牛集韻或作㸼)䃔(户冬切廣韻䃔隆石落也韻會
石隕聲)□(户冬切廣韻大風)跫(虛空切韻會人行聲莊子聞人足音跫然而喜)恟(許容切廣韻懼
也)灉(於容切廣韻同澭爾雅水自河出為灉又水反入灉郭璞注河水決出復入者周禮兖州其浸盧維
音雷灉集韻作澭增韻作㴩)襛(女容切廣韻襛華説文衣厚貌又而容切)蝩(直容切廣韻蠶晚生者周
禮謂之原蠶)桻(敷容切廣韻木末)㲨(而容切韻會□㲨罽也俗作羢)&KR1956;(渠容切廣韻舼同韻會與
㮪同方言南楚江湖凡船小而深者謂之&KR1956;)□(渠容切廣韻糈也)&KR1999;(渠容切廣韻蓂莢實也)&KR2486;
(渠容切廣韻籠&KR2486;韻會車弓)鼕(徒紅切廣韻鼓聲)彤(徒冬切廣韻赤也丹飾也又姓成王時彤伯)
褣(餘封切廣韻&KR2391;褣)瞛(七恭切廣韻視也)橦(職容切廣韻字樣云本音同今借為木橦字)
東冬叶韻
江(韻補沽紅切楚辭哀郢將運舟而下浮兮上洞庭而下江去終古之所居兮今逍遥而來東曹植詩常恐
沈黄壚下與黿鼈同南極蒼梧野游盼窮九江晉童謡阿童復阿童銜刀浮渡江不畏岸上虎但畏水中龍支
曇諦廬山賦暎以竹柏蔚以檉松縈以三湖帶以九江嗟四物之蕭森爽獨秀于元冬)杠(集韻沽紅切急
就章妻婦聘嫁齎媵僮奴婢私𨽻枕牀杠)扛(古紅切李商𨼆劒州重陽亭銘至於東山乃三其功摧險為夷
大石是扛)厖(韻補謨逢切詩受小共大共為下國駿厖荀卿讀如蒙)尨(集韻逢謨切左傳狐裘尨茸詩
狐裘蒙戎即尨茸異文)駹(力鍾切爾雅面顙皆白惟駹注音龍司馬相如難蜀文因朝冉從駹定筰存卭)
窻(集韻麤叢切左思魏都賦都䕶之堂殿居綺窻輿騎朝猥蹀㩻其中陶潛詩有酒有酒閑飲束牕願言懐
人舟車靡從鮑照詩蛾眉蔽珠櫳玉鈎隔瑣窻三五二八時千里與君同子夜歌擥裙未結帶約眉出前窻羅
裳亦飄颺小開罵春風)邦(韻補悲功切易則是天地不交而萬物不通也上下不交而天下無邦也書協
和萬邦黎民於變時雍詩君子至止福禄既同君子萬年保其家邦禮記無聲之樂氣志既從無體之禮上下
和同無服之喪以畜萬邦韋孟詩至于有周歴世會同王赧聽譖實絶我邦曹植詩武則肅烈文則時雍受禪
于漢君臨萬邦)降(集韻乎攻切音䃔詩未見君子憂心忡忡亦既見止亦既覯止我心則降禮記天氣上騰
地氣下降天地不通閉塞而成冬離騷帝髙陽之苗裔兮朕皇考曰伯庸攝提貞于孟陬兮惟庚寅吾以降阮
籍東平賦遵間維而長驅兮問迷罔于菀風元雲興而四周兮寒雨淪而下降)雙(韻補疎工切詩葛屨五兩
冠緌雙止魯道有蕩齊子庸止既曰庸止曷又從止史記龜䇿傳禍與福同刑與徳雙聖人察之以知吉凶揚
雄河東賦叱風伯于南北兮呵雨師于西東參天地而獨立兮廓盪盪其無雙後漢書天下無雙江夏黄童謝
惠連詩弄杼不成藻聳轡鶩前蹤昔辭秋已兩今聚夕無雙李白詩六印雖未佩軒車若飛龍黄金數百鎰白
璧有幾雙)龐(唐韻正薄工反風俗通廬里諸龐鑿井得銅買奴得翁)撞(韻補敷容切戰國䇿寛則兩軍
相攻迫則杖㦸相撞然後可建大功)幢(集韻徒東切韓非子萬民不夭命于寇戎雄駿不創夀于旗幢急就
章蒲蒻藺席帳帷幢鏡奩梳比各異工張衡東京賦設業設虡宫縣金鏞鼖鼓路鼗樹羽幢幢于是備物物有
其容元稹松樹詩華山髙幢幢上有髙髙松通首用東冬韻)樁(唐韻古音書容切撞也晉書宣帝紀扼其
喉而樁其心)維(字典音雍周禮職方氏兖州其浸盧維釋文維於恭反)虞(詩經集傳五紅反召南彼
茁者蓬壹發五豵于嗟乎騶虞)吾(與童通管子吾子食鹽二升少半注吾子謂小男小女也正字通古本管
子作童)人(如融切易林厄窮上通與堯相通登升大麓國無凶人又諷徳訟功美風盛隆旦輔成周光霽
沖人)仁(韻註音茸易林周成之隆刑措無凶大衆讚佑君子作仁又日就月將昭明有功靈臺觀賞膠鼓作
仁)頻(韻註音蓬詩池之竭矣不云自頻泉之竭矣不云自中)民(韻註音䝉易林宣重微民嵗樂年豐)
分(韻補膚容切曹植七啟太極之初渾沌未分萬物紛錯與道俱隆)門(韻註音䝉孟子逢䝉學射于羿
荀子作蠭門淮南子王褒聖主得賢臣頌漢書古今人表並作逢門王充論衡作龎門門讀䝉)尊(韻補祖賨
切太元日飛懸隂君道隆也進以櫂疏制于尊也韻註宗尊古通用路史禪通紀尊盧氏古為宗盧故榖梁傳
以伯宗為伯尊賈逵以宗盟為尊盟羅苹説)蜳(以戎切莊子螴蜳不得成司馬彪注螴蜳讀曰沖融言畏
怖之氣沖融兩溢不安定也)淵(文選章句羊戎切揚雄羽獵賦乃使文身之技水路鱗蟲凌堅冰犯嚴淵)
琁(渠弓切淮南子珠樹玉樹琁樹不死樹注琁音窮)調(韻補徒紅切詩弓矢既調射夫既同離騷勉升
降以上下兮求榘矱之所同湯禹嚴而求合兮摯咎繇而能調東方朔七諫不量鑿而正枘兮恐榘矱之不同
不論世而高舉兮恐操行之不調汪克寛九夏賦姬后儼而祇敬兮躋八埏于時雍偉大武之有作兮神瞽聰
而能調協兩間之沖豫兮紛玉琯于典同)茅(韻注音䝉潘岳藉田頌思樂甸畿薄采其茅大君戾止言藉其
農)鮫(轉注古音略音八左博澤之萑蒲舟鮫守之)&KR2697;(去宫切吕氏春秋古之善相馬者許鄙相&KR2697;髙
誘注&KR2697;後竅也讀如窮穹之穹)家(詩經集傳各空反召南誰謂女無家何以速我訟雖速我訟亦不女從訟
詳容切)牙(詩經集傳五紅反召南誰謂鼠無牙何以穿我墉)陽(楚辭集注七公反招魂掌㝱上帝其
命難從若必筮予之恐後之謝不能復用巫陽焉易林隂代其陽雌為雄公)楊(韻注音蟲揚雄長楊賦迺
時以有年出兵整輿竦戎振師五柞習焉長楊)揚(韻註音蟲揚雄長揚賦身寢疾而日愁兮情沈抑而不揚
衆人莫可與論説兮悲精神之不通謝惠連前緩聲歌雅琴自疎越雅韻能揚揚滑滑相混同終始福祿豐)
鄉(去弓切易林方圓不同剛柔異鄉掘井得石勞而無功蘇軾屈原廟賦浮扁舟以適楚兮過屈原之遺宫
覽江上之重山兮曰惟子之故鄉)光(居戎切陳琳神武賦車軒轔于雷室騎浮厲乎雲宫暉曜連乎白日
旂旐繼于電光斾既軼乎白狼殿未出乎盧龍)堂(楚詞集注音同九歌魚鱗屋兮龍堂紫貝闕兮珠宫琴操
神人暢清廟□兮承予宗百寮肅兮于寢堂醊禱進福求年豐東方朔七諫邪説飾而多曲兮正法弧而不公
直士𨼆而避匿兮讒䛕登乎明堂李商𨼆白居易墓銘于鄉洎邦取用不窮天子見之層陛玉堂邦悲功切)
章(韻會小補之戎切書天秩有禮自我五禮有庸哉同寅協恭和衷哉天命有徳五服五章哉)房(韻補
符風切道藏中岳仙人歌徘徊元岳巔翻馬御飛龍齊騰八紘外翺翔閶闔房雲林右英夫人詩綵雲繞丹霞
靈藹散八空上真吟瓊室髙仙歌琳房薛士隆唐風賦馬牛逺而不及舟車絶而不通其民穴處比屋開房王
宅中都深嚴九重)長(直弓切東方朔七諌不開寤而難道兮不别横之與縱聽奸臣之浮説兮絶國家之
久長)場(直弓切易林雉兔之東以野為場)央(於容切東方朔七諫廢制度而不用兮務行私而去公終
不變而死節兮惜年齒之未央將方舟而下流兮冀幸君之𤼵矇)方(韻補敷容切參同契土暀四季羅絡
始終青赤白黒各居一方皆稟中宫戊己之功道藏左夫人歌騰躍雲景轅浮觀霞上空霄軿縱横舞紫蓋記
靈方陸雲詩日征月行天道變通太初陶物造化為功四月維夏南征觀方栁宗元平淮夷雅于廟告功以顧
萬方)皇(韻註音忡春秋運斗樞皇者中也合天履中)忘(房戎切紫微王夫人詩盤桓任波浪振鈴散風
中内映七道觀可以得兼忘何必反覆酬待此世文通)芒(莫紅切成公綏棄故筆賦乃發慮于書契採秋
毫之穎芒加膠漆之綢繆結三束而五重建犀角之𤣥管屬象齒于纎鋒)望(符容切東方朔七諌業失之而
不救兮尚何論乎禍凶彼離畔而朋黨兮獨行之士其何望日漸染而不自知兮秋毫微哉而變容)唐(韻補
徒紅切歐陽修楊諫議銘震官太尉四世以公於陵正直僕射于唐)腸(直弓切韓愈詩地行賤臣仝再拜敢
告上天公臣有一寸刃可刳凶蟇腸無梯可上天天階無由有臣蹤)康(韻註音空賈誼弔屈原文斡棄周鼎
寳康瓠兮應劭注康空也太元蛡大螮小國虚空也韯螮之縣民以康也)岡(轉注古音音工杜育荈賦靈山
惟嶽竒産所鍾厥生荈草彌谷被岡栁宗元南岳碑四方奔走雲之從泰公寓形于南岡立之兹石書元蹤)
僵(韻會小補居戎切墨子馮公之蟲三斷不僵易林小牕多明道里利通仁賢君子國安不僵)祥(韻註
七恭切易林黍稷醇醲敬奉山宗神嗜飲食甘雨嘉祥)羊(韻註音雄易林東行西窮南北無功張伯買鹿
從者失羊)傷(他紅切陸雲詩髙門降衡修庭樹蓬感物悲懐愴矣其傷謝惠連猛虎行猛虎潛深山長嘯自
生風人謂客行樂客行苦心傷)彰(韻補之戎切薛綜騶虞頌奮威揚徳豈弟之風聖徳極盛騶虞乃彰)煌
(户公切李尤徳陽殿賦葡萄安石蔓延䝉蘢橘柚含桃甘果成叢文㮰曜水光暎煌煌)凰(韻註音鴻易林
髙岡鳯凰朝陽梧桐樂府姑恩曲明姑遵八風蕃謁雲日中前導陸離獸後從朱鳥翳鳳凰)惶(户公切李
尤函谷闗賦命尉臣以執鑰統羣類之所從嚴固守之猛厲操戈鉞而普聰蕃鎮造而惕息侯伯過而震惶)
浪(力中切雲林右英夫人詩引領囂庭内開心擬穢衝習適榮辱域罕躡希林宫一靜安足苦試去視滄浪)
綱(韻註音公參同契幽潛淪匿變化于中包囊萬物為道紀綱以無制有器用者空)糠(韻註音空易林
南國饑凶民食糟糠)裳(文選章句音蟲揚雄羽獵賦俄軒冕雜衣裳修唐典匡雅頌頌牆容切)湯(韻會
小補音通東方朔七諫何青雲之流瀾兮㣲霜降之䝉䝉徐風至而徘徊兮疾風過而湯湯)亡(房戎切楊
戲馬孟起贊宗計于朝或異或同敵以乗釁家破軍亡乖道反徳託鳳攀龍)殃(韻註音融易林冬無藏冰
春江不通隂流為賦國被其殃又耄老失明聞善不従自今顛沛反為咎殃)盲(轉注古音音瞢老子五色
令人目盲五音令人耳聾越絶書内視者盲反聽者聾)明(轉注古音音䝉易與天地合其徳與日月合其明與
四時合其序與鬼神合其吉凶史記屈平疾王聴之不聰也䜛諂之蔽明也邪曲之害公也方正之不容也易
林右目無瞳偏視寡明十步之外不知何公)盟(韻註音䝉易林實沈參墟以義討尤次止結盟以成霸功)
榮(轉注古音音融越絶書種留封侯不知令終二賢比徳種獨不榮淮南子聖人之能固已多矣而所守者
約故動而必榮愚人之知固已少矣而所事者多故動而必窮張耒人日飲酒賦有否必泰無窮不通請觀庭
下之枯折霜霰消而敷榮羽蟲感陽而羣嬉況乎雲間之飛鴻)萌(轉注古音音䝉孝經緯寒泉任萌滋物歸
中河圖㑹昌符帝劉之九會命岱宗誠善用之姦偽不萌)閎(胡公切音洪易林伯虎仲熊徳義淵閎)
泓(韻註音洪易林見閎字注)盈(韻註音庸易水流而不盈晁悦之讀容叶乃以剛中)征(陟弓切陳琳神
武賦佇盤桓以淹次乃申命而後征覲狄民之故土追大晉之遐蹤惡先縠之懲冦善魏絳之和戎)并(薄紅
切李尤函谷闗賦萬國喜而洞洽兮何天衢以流通襟要約以險固兮制闗鍵以擒并)蝱(莫紅切淮南子
而蟁蝱適足以翺翔注蝱音䝉)庭(徒紅切于慎行經筵賦掃地肅乎泰畤圜橋燁乎學宫櫜軒弧于塞障舞
舜戚于階庭玉馬金牛表清明之上瑞龍庭鮫室沾覆露之鴻功)寧(女容切易林紫闕九重尊嚴在中黄
帝堯舜履行至公冠帶垂衣天下康寜)靈(力中切于慎行經筵賦奉一徳叶三靈建皇極合天中掃地肅
乎泰畤圜橋燁乎學宫)承(韻註直弓切易林三聖茂承功徳大隆太元成闕之補固難承也時成不成獨
失中也成窮以毁君子以終也)懲(韻註直弓切楚辭九歌帶長劒兮挾秦弓首身離兮心不懲)陵(韻補
良中切左傳孫文子繇曰兆如山陵有夫出征而喪其雄班固西都賦鄉曲豪舉游俠之雄節慕原嘗名亞春
陵連交合衆騁騖乎其中胡廣侍中箴國有學校侯有泮宫各有攸教徳用不陵)淩(韻註音隆楚詞九歌
誠既勇兮又以武終剛强兮不可淩身既死兮神以靈子魂魄兮為鬼雄)膺(韻補於容切黄庭經舌下元膺
生死岸陶𢎞景讀)應(韻補於容切易䝉亨以亨行時中也匪我求童䝉童䝉求我志應也初筮告以剛中
也書敷納以言明庶以功車服以庸誰敢不讓敢不敬應帝不時敷同日奏罔功參同契壬癸配甲乙乾坤括
始終七八數十五九六亦相應)繩(韻補神融切陳琳神武賦淩九城而上躋起齊軌乎玉繩車軒轔乎雷室
騎浮厲乎雲宫)乗(韻補神融切張衡東京賦發鯨魚鏗華鐘大丙弭節風后陪乗)升(韻註音舂易天險不
可升也晁悦之讀舂叶往有功)興(韻補火宫切易林天福所酆兆知飛龍成予得志六二已興馬融長笛賦
曲終闋盡餘絃更興繁手累發密節疊重河圗㑹昌符赤帝九世巡省得中治平則封誠合帝道孔矩則天文
靈出地祇瑞興)憑(韻補蒲䝉切華覈自責文越從朽壤蟬蜕朝中熙光紫闥青瑣是憑)徵(韻補陟隆切班
固靈臺詩乃經靈䑓靈臺既崇帝勤時登爰考休徵參同契何況近存身切在于心胸隂陽配日月水火為效
徵耳目口三寳閉塞勿發通)登(韻補都籠切易林皇陛九重絶不可登謂天蓋髙未見王公漢書叙傳元
之二王孫後大宗昭而不穆大命更登)崩(韻補悲功切馮衍顯志賦美關雎之識微兮愍王道之將崩拔
周唐之盛徳兮据桓文之譎功陳琳神武賦威淩天地勢括十衝單鼓未伐敵已潰崩克俊馘首梟其魁雄譙
周仇國論民疲秦役天下土崩或嵗改主或月易公鳥驚獸駭莫知所從)稜(字典良中切班固東都賦俯仰
乎乾坤參象乎聖躬目中夏而布徳瞰四裔而抗稜)朋(韻補蒲䝉切詩每有良朋烝也無戎左傳引逸詩翹
翹車乗招我以弓豈不欲往畏我友朋太元豐淫見其朋還于䝉不克從參同契坤乙三十日東北喪其朋節
盡相禪與繼體復生龍壬癸配甲乙乾坤括始終劉楨魯都賦時謝節移和族綏宗招歡合好肅戒友朋雲林
右英夫人詩九鳳唱朱籟虚節錯羽鐘交棲金庭内結我㝠中朋)𢎞(韻會小補音紅詩泉之竭矣不云自
中溥斯害矣職兄斯𢎞不烖我躬易林見閎字注陸機詩懐襲瑰瑋播植清風非徳莫勤非道莫𢎞)肱(韻註
音弓左傳黒肱以濫來奔公羊傳作黑弓儀禮鄉射禮侯道五十弓鄭康成注今文改弓為肱古文肱弓通用)
薨(韻補呼公切張昭陶謙哀辭將平世難社稷是崇降年不永奄忽殂薨)馮(韻補憑或作馮太元維豐
維崇百辟馮馮伊徳攸興興火宫切庾信周郊廟歌詞平琮禮内鎮隂管奏司中齋壇芝曄曄清野桂馮馮昭
靈李夫人詩雲墉帶天構七氣煥神馮瓊扉啟晨鳴九音絳樞中)掤(韻註朴䝉切詩抑釋掤忌抑鬯弓忌)
蟊(集韻謨蓬切龜兆氣不澤也洪範曰圜曰蟊)林(唐韻正讀隆後漢避殤帝諱改隆慮曰林慮魏文帝
詩朝發鄴城夕宿韓林霖雨戒塗輿人困窮)臨(韻補良中切詩后稷不克上帝不臨耗斁下土寧丁我躬
司馬相如長門賦奉虚言而望誠兮期城南之離宫修薄具而自設兮君不肯乎幸臨)沈(唐韻正讀蟲楚
詞天問比干何逆而抑沈之雷開何順而賜封之)深(韻補書容切易浚恒之凶始求深也九二悔亡能久
中也太元夫一一所以摹始而測深也三三所以盡終而極崇也二二所以參事而要中也參同契世人好小
術不審道淺深棄正從邪徑欲速閼不通猶盲不任杖聾者聴商宫韓愈送李愿序窈其深廓其有容)心
(韻補思容切詩吉甫作誦穆如清風仲山甫永懐以慰其心漢郊祀歌流星隕感惟風□歸雲撫懐心東方朔
七諌賢士窮而𨼆處兮亷方正而不容子胥諌而靡軀兮比干忠而剖心)禽(韻補渠容切易顯比之吉位正
中也舍逆取順失前禽也邑人不誡上使中也易林吉日車攻田弋𫉬禽宣王飲酒以告嘉功)今(唐韻正入
東韻詩我躬不閲禮表記引作我今不閲)音(於容切司馬相如長門賦間徙倚于東廂兮觀夫靡靡而無窮
擠玉戸以撼金鋪兮聲噌吰而似鐘音蔡邕詩濟濟羣彦如雲如龍君子博文貽我徳音辭之集矣穆如清風)
隂(韻補於容切詩二之日鑿冰沖沖三之日納于淩隂太元日飛懸隂萬物融融)岑(唐韻正入東韻禮記
魯有崇鼎吕氏春秋以為岑鼎)諶(詩經集𫝊市隆反大雅天生烝民其命匪諶靡不有初鮮克有終)喑
(韻註音邕易林妻子啼喑早失其雄)湛(韻補羊戎切宋玉九辨願賜不肖之驅而别離兮放游志乎雲中乗
精氣之摶摶兮騖諸神之湛湛)潭(轉注古音音同戴凱之竹譜蓋竹之生大抵江東上密防露下疎來風連
畝接町竦散岡潭)耽(直弓切馮衍顯志賦沮先聖之成論兮邈名賢之髙風忽道徳之珍麗兮務富貴之
樂耽)巖(以戎切杜篤論都賦西被隴蜀南通漢中北據谷口東阻嶔巖闗函守嶢山東道窮)讒(韻補鉏弓
切劉向九歎吸精粹而吐氛濁兮横邪世而不容行叩誠而不阿兮遂見排而逢讒)董(韻註音東栁宗元詩
士實蕩蕩農實董董工實蒙蒙賈實融融)菶(韻註音蓬詩菶菶萋萋劉焯讀)寵(集韻盧東切易在師中吉
承天寵也王三錫命懐萬邦也邦悲工切詩受小共大共為下國駿厖荷天之龍鄭氏作寵)壟(集韻盧東
切東方朔七諌修往古以行恩兮封比干之邱壟賢俊慕而自附兮日浸淫而合同)珙(集韻居容切左傳竊
其珙璧徐邈讀)軵(字典人冬切音近茸擠也淮南子相戲以仞者太祖軵其肘又傾者易覆倚者易軵也)
畽(韻註音通詩町畽鹿場陸徳明讀)窽(集韻枯公切莊子導大窽向秀讀)牖(韻會小補餘封切禮
記寢東首於北牖下釋文音墉)吽(字典職容切梵咒多用吽字張昱詩守内番僧日念吽御厨酒肉按時供
組鈴扇鼓諸天樂知在龍宫第幾重)洞(徒紅切淮南子是故無所私而無所公靡濫振蕩與天地鴻洞無所
左而無所右蟠委錯紾與萬物始終繁欽鳳闕賦橋不彫兮木不龍反淳龎兮踵元洞闡所跡兮起遐蹤曹毗
對儒既登東勸染史筆又據太學理儒功曽無𤣥韻淡泊逸氣虚洞養采幽翳晦明䝉蘢)衆(集韻之戎切易
解利西南往得衆也其來復吉乃得中也楚詞招魂九侯淑女多迅衆些盛鬋不同制寶滿宫些太元鶴鳴不
㤰有諸中也升堂顛倒失大衆也左思吳都賦嶰澗閴岡岵童罾罘滿效獲衆)甕(韻補烏工切急就章係臂
琅玕虎魄龍璧碧珠璣玫瑰甕漢書西域傳烏弋國有大鳥卵如甕注平聲)棟(韻補都籠切管子其桑其
松其杞其茸棰木胥容榆桃柳棟蘇轍詩徐君鬱鬱澗底松陳君落落堂上棟澗深松茂不遭伐堂毁棟折傷
其躬)慟(韻補徒紅切晉愍懐太子哀䇿文今爾之負抱寃于東悠悠有識孰不哀慟)控(集韻枯公切班
固西都賦鳥驚觸絲獸駭值鋒機不虚掎弦不再控)宋(韻註音嵩詩從孫子仲平陳與宋不我以歸憂心有
忡)用(韻補餘封切書天命有徳五服五章哉天討有罪五刑五用哉章之戎反詩謀臧不從不臧覆用我
視謀猶亦孔之卭陸賈新語大化絶而不通道徳施而不用栁宗元詩迺器與用迺貨與通)頌(韻補牆容
切楊雄河東賦麗句芒與驂蓐收兮服元㝠及祝融敦衆神使式道兮奮六經以攄頌顔師古讀)誦(韻補
牆容切詩家父作誦以究王訩周禮註引逸詩率爾衆工奏爾悲誦肅肅雝雝無怠無凶宋玉九辨欲循道而
平驅兮又未知其所從然中路而迷惑兮自壓按而學誦)訟(廣韻祥容切詩見家字注易林二人俱東道路
爭訟意乖不同使我凶凶太元拂惡從淑救凶也從不淑禍不可訟也從徽徽後得功也潘岳詩既徵爾辭復
蔽爾訟當乃明實否則證空)絳(唐韻正音紅張載扇賦搜竒選妙絶色寡雙鵠質皦鮮元的㸃絳修短雖
異而光彩齊同雙疎工切)蜼(集韻徒冬切山海經松菓之山有鳥名䳋梁狀如山雞黑身赤足可以已𦢊或
从隹)遇(集韻魚容切漢書髙帝紀戰曲遇東注曲音齲遇音顒)務(韻補謨逢切矛屬詩兄弟䦧于牆外
禦其務每有良朋烝也無戎)概(轉注古音略音同史記范雎𫝊意者臣愚而不概于王心耶徐廣讀)信
(韻註音松易行險而不失其信晁悦之讀松叶乃以剛中易林二至之戒家無禍凶刻木象形聞言不信)證
(韻註音中參同契八卦布列曜運移不失中元精眇難覩推度效符證居則觀其象準擬其形容)奏(韻註
音㚇中庸引詩奏格無言釋文奏詩作鬷子公切詩經集𫝊古聲奏族相近族聲轉平而為鬷耳)禁(唐韻
正讀為龔太元心減形身困諸中也減其儀欲自禁也)梵(唐韻正房戎切本音扶泛反漢都鄉正衛彈碑
梵梵黍稷借作芃芃故入東韻)鞠(集韻音穹营藭香草或作芎或作鞠左傳有山鞠窮乎釋文鞠起弓反)
蜤(古音餘職戎切爾雅蜇螽斯詩釋文蜤與螽同)國(韻畧古紅切易告公從利用為依遷國詩整我六師
以修我戎既敬既戒恵此南國夏后鑄鼎繇逢逢白雲一南一北一西一東九鼎既成遷于三國老子修之于
鄉其徳乃長修之于國其徳乃豐易林后稷農功富利我國)
摐(廣韻七恭切打也)缸(唐韻正戸工反)㟅(廣韻盧紅切崆㟅山貌)椌(廣韻苦紅切器物䃼也)
肛(集韻胡公切肛門腸耑)犛(古音略嗚龍切𦍑中牛名字又作犎)䖲(集韻祖叢切□䖲蟲名似蟬)
猱(韻會小補奴冬切猴也)甍(古音叢目謨蓬切)鞃(韻會小補叶東韻)淜(韻會小補房戎切徒
涉也)□(廣韻徒冬切黑虎)疼(廣韻徒冬切痛也)菆(韻會小補徂聰切叢或作樷後誤作菆)蓊
(廣韻烏紅切蓊鬱草木盛貌)氄(集韻如容切鳥獸細毛也)捧(集韻符容切)俑(廣韻他紅切偶人)
恿(集韻他冬切痛也)拱(韻會小補九容切)諷(集韻方馮切誦也告也)羾(韻會小補胡公切)
霧(集韻謨蓬切天氣下地不應曰雺或作霧)蝎(集韻胡公切籀文紅字)蝕(集韻盧東切説文豅大長
谷也或作蝕)
欽定叶韻彚輯卷一
