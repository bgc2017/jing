欽定叶韻彚輯卷四十三
二十三漾
漾(餘亮切水名在隴西)上(時亮切君也猶天子也)望(巫放切看望亦祭名又姓)相(息亮切視也助
也扶也亦州名又姓)将(子亮切将帥)状(鋤亮切形状)帳(知亮切帷帳)浪(來宕切波浪謔浪又
姓)唱(尺亮切發歌又導也亦作倡誯)讓(人漾切退讓責讓也又交讓木名)曠(苦謗切空明也逺也
大也久也又姓)壯(側亮切大也)放(甫妄切逐也去也)向(許亮切對也窓也說文北出牖也與鄉嚮
通用)向(式亮切人姓又國名)仗(直亮切器仗也又持也)暢(丑亮切通暢又達也亦姓)量(力量切合
斗斛)葬(則浪切葬藏也)匠(疾亮切工匠又姓)障(之亮切界也隔也又步障也或作鄣)謗(補曠切誹
謗)尚(時亮切庻幾亦髙尚又飾也曽也加也佐也韻畧凡主天子之物皆曰尚又姓)漲(知亮切大水)
餉(式亮切餉饋)樣(餘亮切式樣)藏(徂浪切通俗文庫藏曰帑)舫(甫妄切竝兩船又補曠切舫人
習水者也)訪(敷亮切謀也)貺(許訪切賜也與也通作況)養(餘亮切供養)醤(子亮切醢也)嶂
(之亮切峰嶂)抗(苦浪切以手抗舉也縣也振也)當(丁浪切主當又底也)釀(女亮切醞酒)亢(苦浪
切髙也旱也又姓)況(許訪切匹擬也善也矧也說文寒水也亦修況琴名又姓俗作况)臟(才浪切韻
㑹腑也通作藏)瘴(之亮切熱病)王(于放切霸王又盛也)纊(苦謗切絮也細綿也亦作絖)鬯(丑亮
切匕鬯又香草)諒(力讓切小信也相也位也又姓)亮(力讓切朗也導也亦姓)妄(巫放切虛妄又亂也
誣也)愴(初亮切悽愴)剏(初亮切初也説文造法剏業也通作創)䘮(蘇浪切亡也)悵(丑亮切失
志)兩(力讓切車數)壙(苦謗切墓穴)宕(徒浪切洞室一曰過也亦州名)伉(苦浪切伉儷敵也又
姓)忘(巫放切遺忘)傍(蒲浪切)碭(徒浪切石也又山名又縣名)恙(餘亮切病也憂也又噬蟲
善食人心也)吭(下浪切鳥咽)煬(餘亮切炙也向也暴也)颺(餘亮切風飛)張(知亮切張施)
閬(來宕切髙門又閬中地名又閬風崑崙峯名)脹(知亮切脹滿)行(下浪切次第)廣(古曠切韻
㑹兵車名横量曰廣從廣曰輪)悢(力讓切悢悢悲也)湯(他浪切熱湯也)炕(苦浪切火炕)□(丑亮
切弓衣或作䩨)長(直亮切多也)創(初亮切懲也傷也)誑(居況切欺也詩作迋)桁(下浪切韻㑹衣
架)緉(力讓切履屐雙也亦作兩)羕(餘亮切長大也)踼(徒浪切跌踼行失正也)閌(若浪切閌閬門
髙)曏(式亮切少時也不久也)頏(苦浪切咽頏也)醠(烏浪切濁酒也)徬(蒲浪切徬附)掠(力讓
切笞也奪也取也治也)妨(敷亮切妨礙)搒(補曠切掉船一歇)旺(于放切美光)迋(于放切往
也勞也)珦(許亮切玉名)蕩(他浪切蒗蕩渠名)潢(乎曠切染書也)防(符況切守禦也)怏(於亮
切情不足也)償(時亮切備也還也)盪(他浪切盪行)盎(烏浪切盆也又姓)仰(魚向切)瀁
(魚亮切水溢蕩貌)饟(式亮切爾雅饁饟饋也又自家之野曰饟)擋(丁浪切摒擋)儻(他浪切倖也)
漾叶韻
光(韻注古曠切易大吉無咎位不當也萃有位志未光也齎咨涕洟未安上也古音畧引史記滑稽傳漆城
光光㓂來不可上揚雄侍中箴光光常伯劉琨詩光光叚生並讀去聲)昌(韻注音唱詩克昌厥後陸徳明
云昌本平聲或謂此禘文王之詩周人以諱事神不應犯諱當讀去聲)章(字典之亮切禮記四面有章釋
文章一作障)王(詩經集傳魚放反小雅不憖遺一老俾守我王擇有車馬以居徂向)涼(唐韻力讓切佐
也詩涼彼武王又信也詩涼曰不可又薄也左傳虢多涼徳並讀亮)霜(韻補色壯切潘岳馬汧督誄馬生爰
發在險彌亮精貫白日猛烈秋霜)狼(集韻郎宕切漢書張良傳秦皇帝東遊至博狼沙中顔師古注狼音
浪按史記作浪)方(韻補甫妄切爾雅舫泭也疏水中為泭筏也詩不可方思音義同)倉(集韻楚亮切借
作愴詩倉兄塡兮又與臟通漢書谷永傳化色五倉之術皆左道以欺妄)皇(正韻去聲詩朱芾斯皇陸徳明
讀禮記祭祀之美齊齊皇皇徐邈讀)&KR0724;(側亮切音壯吳均詩衣染潺湲泣棹犯參差浪匕首值千金七寶雕
華&KR0724;生離何用哀頼此持相餉陶翰詩巨靈安在哉厥跡猶可望方此顧行旅末由飭仙&KR0724;葱蘢記星壇明滅
數雲嶂)襄(人様切周禮保氏五射注一曰襄尺釋文襄音讓)坊(字典房去聲杜預春秋左氏傳序聖
人包周身之坊或作防)强(集韻其亮切漢書周昌傳賛周昌木强人也又陸賈傳乃欲以新造未集之越
屈强於此並讀去聲歐陽修詩一别各衰翁相見問無恙交情宛如舊歡意獨能强幸陪主人賢更值芳洲漲
王令詩世外言髙信獨竒人前腰折嗟已强尉官雖小俸雖薄猶有餘錢買甘養想當家帷奉顔面綵衣躬率
婦子餉)康(集韻苦浪切禮記崇坫康圭注康讀為抗舉也)蒼(韻註七浪切荘子適莽蒼者陸徳明讀)
行(下浪切謝翺樂府倚孽狐勢方張辨臣獻議勸下太行趨懷孟虎牢計之上)良(韻註音亮古詩良無
磐石固魏文帝與吳質書良有以也並讀諒)慶(羌去聲易林中歲摧頽常恐衰微老復頼慶五羖為相)
傷(韻補式亮切漢武帝悼李夫人賦方時隆盛年夭傷兮弟子増欷洿沫悵兮張衡四愁詩路逺莫致倚惆
悵何為懐憂心煩傷)綱(韻㑹小補苦浪切周禮馬質綱惡馬注綱讀為以亢其讐之亢書亦或為亢)臧
(韻㑹才浪切詩蔦與女蘿施於松上未見君子憂心怲怲既見君子庶幾有臧怲兵旺反又與庫藏之蔵同漢
書食貨志出御府禁臧以澹之又與臟同漢書王吉傳吸新吐故以練五臧)琅(字彚補力宕切音浪管子
以琅蕩凌轢人)卬(娘去聲漢書王莽傳物物卬市顔師古注卬音牛向反)鄣(集韻之亮切與障同禮記
鯀鄣洪水而殛死漢書張湯傳居一鄣間)杭(韻註音亢禮記天子之席五重注謂杭木與茵也葬者杭木在
上茵在下釋文杭苦浪切儀禮士䘮禮横三縮二加杭席徐邈讀)滂(韻㑹小補普浪切列子雲南之滂潤
張湛讀淮南子令滂人入材葦)筤(韻㑹小補來宕切曲柄小蓋在乗輿之後王安石詩繡筤含風下玉除)
攘(集韻人漾切與讓通漢書禮樂志盛揖攘之容注攘古讓字又與饟同詩攘其左右箋攘讀為饟)枋
(韻註音放後漢書岑彭傳乗枋箄下江關李賢注枋即舫字古通用)搶(字彚補此亮切鏘去聲吳楚謂帆上
風曰搶今舟人曰掉搶庾闡揚都賦艇子搶風榜人逆浪)踉(廣韻力讓切莊子踉位其空李軌讀潘岳射雉
賦見蹡字注)蹡(音搶潘岳射雉賦已踉蹡而徐來李善注踉音亮蹡七亮切)殃(於亮切音怏易林時
彫歲寂君子疾病宋女無辜鄭受其殃病者傍)䣼(集韻力讓切周禮膳夫飲用六清注六清水漿醴䣼醫酏)
邡(廣韻敷亮切與訪通榖梁傳邡公也注邡當為訪謀納昭公也)孀(韻註色壯切列子京城氏之孀妻殷
敬順讀)莨(字典去聲本草莨菪其子服之令人狂浪放蕩故名史記倉公傳飲以莨𦿆藥一撮正義浪宕
二音)枊(韻㑹魚浪切蜀志先主傳縳督郵杖二百解綬繫其頸著馬枊注枊五葬反)盲(正韻巫放切周
禮内饔豕盲眡而交睫腥注盲當為望禮記作望視急就篇寒氣泄注腹臚脹痂疕疥癘癡聾盲顔師古注盲
音亡亮反)横(韻註古曠切禮記俎夏后氏以嶡注中足為横距之象釋文横古曠切又鐘聲鏗鏗以立號號
以立横徐邈讀淮南子横四維而含隂陽髙誘讀)明(眉旺切參同契耕耘宿汙穢細微得調暢濁者清之
路昏久則昭明)盟(韻補眉旺切黄庭經十讀四拜朝太上先謁大帝後北向黄庭内經玉書暢授者曰師受
者盟)兄(詩經集傳音况大雅職兄斯引漢書尹翁歸傳字子兄顔師古讀)幬(知亮切荀子無帾絲歶縷
翣其䫉以象菲帷幬尉也楊倞注幬讀為帳)港(魚亮切楊萬里詩政縁夜來到瀆頭打頭風起浪不休舟
人相賀已入港不怕淮河更風浪)蛖(補曠切淮南子月虛而魚腦減月死而嬴蛖膲註蛖音謗)伴(蒲浪
切釋惠洪詩久不對睿語便覺牙頰强獨行谿山間清鵠失羣伴温軟聞吳音攀翻忽東向强去聲)痒(集韻
弋亮切歐陽修詩緑髪變風霜丹顔侵疾痒常憂鵩鳥窺幸免江魚葬樓鑰詩薦紳爭祖餞直欲傾家釀賦詩
寫胸臆一一成技癢家聲與國事負荷有餘量)像(疾亮切樓鑰詩功髙歸未晚㑹見登弼亮他時名父子繼
踵凌烟像)象(疾亮切淮南子無法無儀來而為之宜無名無状變而為之象太𤣥見猛字注歐陽修詩楚峽
聽猿鳴荆江畏蛟浪蠻方異時俗景物殊氣象)昶(唐韻丑亮切嵇康琴賦雅昶唐堯注昶與畼同成公綏嘯
賦或冉弱而柔撓或澎濞而奔壮横鬱鳴而滔涸冽飄眇而清昶)惘(巫放切樓鑰詩捐金示優寵諭賜煩
上相惟公最得士離别俱惘惘薦紳爭祖餞直欲傾家釀)蠁(字典許亮切爾雅國貉蟲蠁)杖(直亮切史
記索隱述賛每雄楚辛頻破秦将病為羽疑歸受漢杖歐陽修詩矧亦有吾廬東西正相望不須駕柴車自可
䇿藜杖釋惠洪詩茶鹽以加之趂出白雲嶂要看呵佛祖瘦拳捉藜杖王令詩久宜脱絶事髙致豈願卑冗勞
俗状髙堂華髪親老矣四海無家寄几杖)響(許亮切急就篇癰疽瘛瘲痿痺痮疝瘕顚疾狂失響顔師古注
響音向范成大詩露稻黏明璫風芽衮高浪荒荒白楊道行行亂蟲響曰脚午未吐雲頭晩猶漲)掌(音漲
蘇軾詩望哭國西門落日衡干嶂平生惟一子抱負珠在掌見之齠齔中已有食牛量張耒詩我行陳許郊十
里乎若掌居民雜荊榛耕少地多曠野兔作跳奔驚鳶或高颺范成大詩浮動草花馥清和野禽唱僕夫有好
語沙平路如掌惟愛三溪阻橋斷山水張)黨(去聲蘇軾詩吏能復所長談笑萬夫上自喜作劇絲偏工破豪
黨奮髯走猾吏嚼齒封姦将)想(息亮切文同時誰陪把尊酒露下與酬倡南墻咫尺地使我起遐想人生
此良會可惜已虛放戴復古詩平生無長物飲盡千斛釀傳家古錦囊自作金玉想)榜(唐韻補曠切音謗後
漢書李膺傳士大夫更相標榜歐陽修詩自從還邑來會此驕陽亢神靈多請禱租訟煩笞榜猶須新秋京漢
水臨清漾)廣(詩經集傳古曠反周南漢之廣矣不可泳思江之永矣不可方思泳于誑反永弋亮反方甫望
反漢書燕刺王旦傳橫術何廣廣兮蘇林注廣音曠樓鑰詩與蜀相犄角國勢自增壮尚期効尺寸才疏意非
廣)享(集韻許亮切詩享于祖考徐邈讀又作饗黃番九宮賦弧彀弓而外饗注饗宜讀作向晉食舉樂歌
我有嘉賓是應是貺邦政既圖接以大饗人之好我式遵德讓)丈(直亮切陸游詩癡頑久不去常恐遭誚讓
昨日倒檣干今日聯百丈買薪備雨雪儲米滿瓶盎)幌(音况文同詩人生此良會可惜已虛放獨立中夜歸
俛首入書幌)晃(音况趙抃詩左右山林間㠝岏立屏障坐期清風來未許酷日晃高棚立西軒密葉覆其
上)莽(去聲釋惠洪詩風度太清癯吐語極豪放撥置形骸外卸裓藉草莽獨余衰退姿面色餘姻瘴戴復
古詩敢墜顯揚思幽光發草莽假此見諸公丐銘松栢壙君其啟惠心慰彼九泉望)網(巫放切樓鑰詩當為
不可勝有和謹母倡千載羊叔子制敵恢天綱行将友斯人山川固無恙載復古詩我翁本持仙游戯滄海上
引手掣鯨鯢失脚墮塵網身窮道則腴年髙氣彌壮)壤(人漾切王褒四子講徳論大化隆洽男女條暢家給
年豐咸則三壤蘇軾詩哀哉命不偶每以才得謗竟使落窮山青衫就黄壤宦遊久不樂江海永相望戴復古
詩搜求二十年痛淚濕黄壤君家圖書府墨色照青嶂我翁有遺迹數紙古田様)賞(去聲文同詩今宵東
嶺外灔灔金波漲人間重此夕一歲號佳賞唐庚詩年來官職如水様只有登臨作酧賞好山一一如佳士令
人欲作傾家釀戴復古詩託君名不朽斯文豈天相舊作忽新傳識者動慨賞)往(韻註音旺詩國步蔑資天
不我将靡所止疑云徂何往将音醬禮記束帛加璧往徳也徐邈讀史記孔子世家賛雖不能至然心鄉往之
釋惠洪詩好山不知源勝處藏叠嶂興來理清遊意適爭勇往戴復古詩于兹見筆法可想翁無恙幽居寂寞
鄉風月共來往衆醜成獨妍羣瘖怪孤唱)梗(韻補口浪切詩君子實維秉心無競誰生厲階至今為梗競强
去聲周禮女祝掌以時招梗禬禳之事鄭興讀)永(詩經集傳弋亮反周南見廣字注)猛(韻補眉旺切太
元小子牽象婦人徽猛君子養病病被旺切)竝(類篇旁去聲史記秦始皇帝紀北據河為塞竝隂山至遼
東正義竝白浪反漢書鮑宣傳貪吏竝公受取不已顔師古讀)夢(韻補莫浪切道藏歌絳衣表羣㑹生始似
久夢徳隱冲内迹至寂不覺當)用(音漾李觀苦雨賦謂之合徳則非應謂之合明則非嚮豈大人之徳有時
而不合天地之徳有時而妄用)絳(通漾韻黄庭經宅中有士常衣絳子能見之可不病横立長尺約其上子
能守之可無恙病音傍)降(字典餘亮切習鑿齒詩煌煌問夜燈修修樹間亮燈隨風煒爚風與燈升降)
巷(絳韻通漾韻白居易詩張賈弟兄同里巷乗閒數數來相訪雨天連宿草堂中月夜徐行石橋上王禹偁
詩前日訪潘閬下馬入窮巷忽見雙笋石卧向青苔上歐陽修詩軒裳徳不稱徒自取譏謗豈若常夫子一瓢
安陋巷身雖草莽間名在朝廷上張耒詩喬林多疾風寒澗有餘漲棘籬蔽茅屋雞犬入村巷主人掃土塌秣
馬具朝餉)斷(他浪切釋惠洪詩欲使開笑齒説法人天上掉頭掣肘去不顧西興浪登舟翻然行萬衆皆目
斷)段(徒浪切釋惠洪詩阿祐華林風媚秀得妍状忠禪等鵠清精神照氷段住山巽比丘韻出羲皇上)
命(韻補眉旺切郭璞不死國賛有人爰處員丘之上赤泉駐年神木養命)鏡(韻補居亮切道藏歌風雲
隱宛微講論五岳近硨磲精玻璃琥珀金剛鏡)映(韻補於亮切郭璞江賦青綸競糾縟組爭映紫菜熒曄以
叢被緑苔鬖髿乎研上鮑照園葵賦既區既鉏乃露乃映句萌欲伸叢牙将放)病(韻補被旺切老子知不知
尚矣不知知病矣莊子下而不上則使人善忘不上不下中身當心則為病淮南子大㦸去水亭歴愈張用之
不節乃反為病張去聲易林延頸逺望昧為目病急就篇瘧瘚瘀痛瘼温病消渇歐逆欬懣讓黄庭經見絳字
注)柄(必漾反參同契反者道之騐弱者徳之柄耕耘宿汙穢細微得調暢亦作枋儀禮柶覆加之面枋注
枋音彼向反)競(韻補其亮切開元五經文字讀强去聲詩秉心無倞又無倞惟人今作競黄庭經三神還
精朽方壯魂魄内守不爭競抱朴子曩六國相吞豺虎力競髙權詐而下道徳尚殺伐而廢退讓)竟(韻補
居亮切漢北海相景君銘分明好惡先以敬讓殘僞易心輕黠踰竟鴞梟不鳴分子還養黄庭經精神還歸老
復壯俠以幽闕流下竟郭璞不死國賛有人爰處員丘之上稟此遐齡悠悠無竟)孟(唐韻正古音莫浪反
莊子孟浪之言注武葬反史記司馬相如子虛賦遊孟諸正義周禮職方氏青州藪曰望諸鄭康成云望諸孟
豬也)泳(韻註于放切詩見廣字注郭璞江賦紫菜熒曄以叢被緑苔鬖髿乎研上石帆蒙蘢以蓋嶼萍實時
出而漂泳)怲(韻補被旺切詩見臧字注)
漴(集韻助亮切雨疾下)泱(集韻於浪切水貌)莊(集韻側亮切恭也)殤(集韻式亮切未成人死者)
狂(集韻古况切惑也)荒(廣韻呼浪切艸多貌)羌(集韻許亮切羌量鳥雛飢困貌)煌(集韻胡曠切耀
也)簹(集韻下浪切車當)滄(韻㑹小補楚亮切同凔)鋼(集韻居浪切堅也)汪(廣韻烏浪切水
臭)昂(集韻魚向切昻昻君之徳也)湟(韻㑹小補許放切)蹌(集韻七亮切走也)瀼(韻㑹小補
人様切水名在蜀)汒(廣韻巫放切谷名在京兆)䭹(集韻魚浪切䭹䭹馬怒貌)殭(韻㑹小補居亮切)
粻(集韻知亮切糧也)掆(韻㑹小補古浪切捎掆舁也)桄(集韻古曠切充也)讜(集韻丁浪切言
中理也)慌(集韻呼浪切惚也)廠(集韻尺亮切露舍也)□(集韻側亮切妄彊也)詠(唐韻正羊向切)
欽定叶韻彚輯卷四十三
