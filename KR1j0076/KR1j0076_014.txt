欽定叶韻彚輯卷十四
十一尤
尤(羽求切過也甚也怨也多也異也又姓韻㑹通作郵)郵(羽求切境上舍亦督郵古官號又姓)優(於求
切饒也亦優倡又姓)憂(於求切愁也又姓)流(力求切演也求也覃也放也說文水行也古文作㳅)斿
(以周切旌旗之末垂者)旒(力求切旗旒說文垂玉也)留(力求切住也止也本作畱亦姓)榴(力求切石
榴果名)騮(力求切驊騮周穆王馬韻㑹或作駵)劉(力求切尅也陳也殺也亦劉子木名又姓韻㑹本作
鎦)由(以周切從也經也用也)油(以周切水名出武陵又油脂)游(以周切浮也放也又姓同遊)
猷(以周切謀也已也圖也若也道也說文玃屬隴西謂犬子為猷集韻通作猶)悠(以周切逺也遐也思
也憂也)攸(以周切所也又姓)牛(語求切大牲也又姓)修(息流切理也說文飾也韻㑹通作脩)脩
(息流切脯也又長也又姓)羞(息流切恥也進也又致滋味為羞)秋(七由切禾穀熟也又姓)楸(七由
切木名)周(職流切周匝也又至也備也徧也宻也又姓)州(職流切州郡周禮五黨為州又姓)洲
(職流切渚也水中可居者曰洲)舟(職流切說文船也又帶也又姓)酬(市流切周也報也以財貨曰酬又酬
酢同醻)讎(市流切匹也仇也說文猶譍也韻㑹又償也校也)柔(耳由切順也說文木曲直也)儔
(直由切儔侶也)疇(直留切誰也等也壅也田疇也說文耕治也田也)籌(直由切籌算)稠(直由切穊
也多也韻㑹通作綢)邱(去鳩切聚也空也大也又邱陵亦姓)抽(丑鳩切拔也引也)瘳(丑鳩切病愈)
湫(七由切水池名)遒(即由切盡也又音酋)収(式州切斂也捕也)鳩(居求切鳥名又聚也)不(甫鳩
切弗也又姓說文鳥飛翔不下也韻㑹未定之詞也)&KR0679;(所鳩切索也求也聚也同搜)騶(側鳩切廐御又
騶虞仁獸又姓越王之後)愁(士尤切憂也悲也苦也)休(許尤切美也善也慶也息止也又木名)囚
(似由切拘也繫也)輈(張流切車轅也)求(巨鳩切索也又姓)裘(巨鳩切皮衣又姓裘同)毬(巨鳩
切毛毬打者)仇(巨鳩切讎也又姓□同)浮(縛謀切汎也)謀(莫浮切謀計也又姓)牟(莫浮切說
文牛鳴又過也陪也進也大也又姓)眸(莫浮切目瞳子)侔(莫浮切等也均也齊也)矛(莫浮切戈矛說
文酋矛也建於兵車長二丈)侯(戸鈎切候也何也美也辭也爾雅公侯君也又乃也鄭司農云方十尺曰
侯四尺曰鵠本作矦又姓)猴(戸鈎切獼猴猱也)喉(戸鈎切咽喉)謳(烏侯切吟也歌也)漚(烏侯
切浮漚)鷗(烏侯切水鳥說文水鴞也)甌(烏侯切瓦器又甌閩又姓)樓(落侯切亦作婁重屋也又姓又
複姓有蓋樓氏賀樓氏)婁(落侯切空也又星名亦姓邾婁國之後)陬(子侯切隅也又聚居)偷(託侯
切盗也佻偷也)頭(度侯切說文頭首也釋名頭獨也於體髙而獨也)投(度侯切託也弃也合也擿也又
姓)鉤(古侯切曲也又劍屬)溝(古侯切溝渠爾雅水注谷曰溝釋名田間水曰溝溝搆也縱横相交搆也)
韝(古侯切臂捍又苦侯切)幽(於虯切深也微也隱也亦州名又姓)虯(渠幽切又居幽切無角龍也韻
㑹俗作虬)彪(甫烋切虎文也韻㑹小虎也)疣(羽求切結病也肬□同)訧(羽求切過又惡也)耰
(於求切覆種)麀(於求切牝鹿或作□)䬟(力求切風行聲又音栁)綢(直由切綢繆猶纏綿也)叴
(巨鳩切叴猶縣屬臨淮郡又詩&KR2316;矛鋈錞𫝊叴三隅矛又說文氣髙也同&KR2316;)嚘(於求切欭嚘歎也)鏐
(力幽切紫磨金也)遛(力求切逗遛)飂(力求切髙風也亦作飀)瀏(力求切水清)鶹(力求切鶹
離鳥名少美長醜亦作流)瘤(力求切肉起疾也釋名瘤流也流聚而生腫也)鰌(自秋切魚名二月有之同
鰍)鞦(七由切說文馬絆也又鞦韆繩戯鞧緧□並同)鶖(七由切秃鶖鳥亦作□)蝣(以周切蜉蝣朝
生暮死)槱(夷周切韻㑹燎柴也或作楢)猶(以周切同猷又尚也似也韻㑹通作由)蕕(以周切水
邊草又臭草韻㑹或作□案爾雅作□)輶(以周切輶車韻㑹輕也)啾(即由切啾唧小聲)揫(即由
切束也聚也韻㑹或作愁)酋(自秋切長也說文繹酒也)犨(赤周切白色牛說文牛息聲也又姓同犫)賙
(職流切賙贍也)售(時流切韻㑹賣物去手也)浟(以周切水流貌韻㑹或作滺通作浟)蹂(耳由切踐蹂)
揉(耳由切捻也又順也詩揉此萬邦)捄(巨鳩切長匕貌)蒐(所鳩切茅蒐草又春獵曰蒐)䬒(所鳩
切䬒飋風貌凡從叜者作叟同)叟(先侯切韻㑹尊老之稱)䤹(所鳩切馬金耳飾亦作鎪韻㑹鏤也)廋
(所鳩切匿也凡從叜者作叟同)溲(所鳩切說文浸沃也又溺)鄒(側鳩切縣名屬兖州又姓鄹同)搊(楚鳩
切手搊也)篘(楚鳩切酒篘同醔)貅(許由切貔貅猛獸)髤(許由切周禮駹車有髤飾注謂髤漆赤多
黑少也或作髹䰍同)庥(許尤切爾雅庇庥䕃也郭璞曰今俗呼樹䕃為庥)咻(許尤切口病聲也集韻通
作休)泅(似由切人浮水上)紬(直由切大絲繒又音抽)裯(直由切襌被也)幬(直由切襌帳也同□)
鯈(直由切魚子又魚名也)啁(張流切啁噍鳥聲)球(巨鳩切美玉貌說文玉磬也璆同又居幽切)
逑(渠尤切匹也說文聚斂也)絿(巨鳩切引急也同䊵)銶(巨鳩切鑿屬)觩(渠幽切匕曲貌)俅(巨鳩
切戴也)賕(巨鳩切財賄)蜉(縛謀切蚍蜉)桴(縛謀切屋棟曰桴)罦(縛謀切覆車網也)罘
(縛謀切兔罟也)麰(莫浮切大麥又短粒麥韻㑹通作牟)蛑(莫浮切蝤蛑似蟹而大)鍪(莫浮切兜鍪首
鎧鍑屬也)篌(戸鉤切箜篌)餱(戸鉤切乾食)鍭(户鉤切箭鏃)歐(烏候切歐陽複姓)膢(落侯
切八月祭名)慺(落侯切慺慺謹敬之貌)摟(落侯切探取)寠(郎侯切韻㑹甌寠髙地狹小之田)
彄(恪侯切弓彄)摳(恪侯切摳衣挈衣也)牏(度侯切築垣短版)軥(古侯切車鉤心木又夏后之輅
曰軥也)裒(簿侯切聚也)□(居求切□取也又音糾)髏(落侯切髑髏)螻(落侯切螻蛄一名仙
姑一名石鼠)璆(居幽切玉名又巨鳩切同球)兜(當侯切兜鍪首鎧也)句(古侯切曲也髙句驪國名
句龍社神名亦姓韻㑹俗作勾)妯(丑鳩切動也悼也)惆(丑鳩切惆悵)菆(側鳩切草名又矢之善者
說文麻蒸也一曰蓐也)疁(力求切田不耕而火種)褠(古侯切襌衣)篝(古侯切燻籠)抔(薄侯
切手掬物也)&KR0687;(於糾切鹿鳩)緱(古侯切刀劍頭纏絲為緱又姓)&KR3864;(莫浮切髮至眉或作髳)嘔
(烏侯切嘔唲小兒語也)媮(託侯切薄也又巧黠也)繆(武彪切說文枲之十絜也)諏(將侯切韻㑹咨
事為諏)繇(以周切猶也)蓲(去鳩切烏蓲草名)睺(戸鉤切半盲)僂(落侯切軀僂韻㑹身向前
也)枹(縛謀切鼓槌)樛(居虯切下句曰樛木下曲也)艛(落侯切舟名)剾(烏侯切剾㓱又格侯
切)䁱(烏侯切深目貌一作瞘又若侯切)鯫(徂鉤切魚名)掫(子侯切夜戒手有所擊也)吺(當侯
切輕出言也)齁(呼侯切齁䶎鼻息也)䚧(力求切觩䚧角貌)□(以周切氣行貌或作逌)琈(縛謀
切玉名)烰(縛謀切火氣)粰(縳謀切粰梳)簍(落侯切籠也)蔞(落侯切蔞蒿)鄾(於求切邑
名在鄧)噍(將由切韻㑹啁噍燕雀聲)鶔(耳由切鶝鶔鳥)鴀(甫鳩切鴀鳩鳥也)紑(甫鳩切潔鮮兒)
鵂(許尤切鵂鶹鳥也)摎(力求切絞縛殺也又姓)脙(許由切瘠也又音求同□)馗(巨鳩切爾雅中
馗菌今土菌可食)鞻(落侯切)蟉(居幽切&KR1894;蟉龍貌又翹糾力幽二切)髟(甫鳩切髮垂)&KR3001;(息流
切木名)篍(七由切說文吹笛也玉篇吹簫也)抌(以周切抒臼出周禮一作揄又作舀)蘨(以周切草
盛也)冘(以周切冘豫不定)蚰(以周切蚰蜒)卣(以周切中樽樽有三品上曰彛中曰卣下曰罍)庮
(以周切久屋木周禮牛夜鳴則庮鄭司農云朽木臭也)瞅(自秋切又即由切耳鳴聲)魗(市流切惡也棄
也)鍒(耳由切鐡之耎也)鞣(耳由切熟皮)㽥(耳由切良田)腬(耳由切肥貌)涑(速侯切澣
也)□(許由切馬名)調(張流切朝也詩云惄如調飢本又音條)鵃(之由切韻㑹鶻鵃)棷(子侯
切薪别名)謅(楚鳩切謅䜉隂私小言)鍮(託侯切鍮石似金陶之則分一作鋀)篼(當侯切飼馬籠也)
怮(於求切含怒不言又憂貌)龜(居求切)瀌(皮彪切雨雪貌)&KR1636;(自秋切&KR1636;液周禮音糟)&KR2542;(息流
切&KR2542;饙一作□)瞀(莫浮切韻㑹目不明又低目俯視也)區(烏侯切姓也)緅(子侯切青赤色也再染曰
緅)骰(度侯切骰子博陸采具)勠(力求切并力也)䲖(陳留切韻㑹魚名)鮋(以周切鮂鮋小魚䱔
同)侜(張流切壅蔽也)頄(巨鳩切頰間骨也)艽(巨鳩切逺荒之地詩云至于艽野又獸蓐也)芣
(縛謀切芣苢車前也江東謂之蝦蟇衣)□(戸鉤切地名)䝏(落侯切求子豬也)
尤叶韻
蒙(韻注音謀書曰雨曰霽曰蒙徐邈讀)叢(韻註音鄒史記王子侯表叢侯劉信索隱叢音緅漢表作菆)
雺(韻㑹迷浮切爾雅天氣下地不應曰雺)農(韻𥙷奴侯切束晢勸農賦惟百里之置吏各區别而異曹
考治民之賤職美莫當兮勸農曹祖侯切)逢(韻㑹小𥙷將侯切易林衣繡夜遊與君相逢除患解惑使君不
憂)譨(韻補奴侯切王逸九思令尹兮謷謷羣司兮譨譨哀哉兮淈淈上下兮同流)之(韻略音周屈原
九章吕望屠于朝歌兮甯戚歌而飯牛不逢湯武與桓繆兮世孰云而知之易林三足無頭不知所之劉向九
歎哀余生之不當兮獨蒙毒而逢尤雖蹇蹇以申志兮君乖差而屏之)時(韻略音酬詩見又字注賈誼鵩
賦天不可預慮兮道不可預謀遲速有命兮焉識其時易林興役不休與民爭時牛生五趾行危為憂曹大家
東征賦貴賤貧富不可求兮正身履道以俟時兮王逸九思悲兮愁哀兮憂天生我兮當闇時被諑譛兮虛𫉬
尤參同契能存能亡長樂無憂道成徳就潛伏俟時大乙乃召移居中洲)詩(文選章句式州切班固東都賦
今論者但知講虞夏之書詠殷周之詩講羲文之易論孔氏之春秋)棊(渠尤切魏文帝豔歌何嘗行小弟雖
無官爵鞍馬□□往來王侯長者遊但當在王侯殿上快獨摴蒱六博對坐彈棊男兒居世各當弩力䠞廹日
暮殊不久留)旗(韻補渠尤切司馬相如上林賦乗鏤象六玉虯拖蜺旌靡雲旗前皮軒後道游班固西都
賦行輚輅登龍舟張鳳葢建華旗)期(韻補渠尤切莊子不思慮不豫謀光矣而不耀信矣而不期其寢不
寐其覺無憂易林冠帶南遊與福喜期班媫妤自悼賦奉供養于東宫兮託長信之末流共灑埽于帷幄兮永
終死以為期梁竦悼騷賦彼皇麟之髙舉兮熈太清之悠悠臨岷川以愴恨兮指丹海以為期)基(詩經集𫝊
叶紑韻周頌絲衣其紑載弁俅俅自堂徂基自羊徂牛李尤函谷關賦睢背魏而西逝託衾衣以免搜大漢承
弊以建徳革厥舊而運修準令宜以就制因兹勢以立基)疑(韻略音牛汲冡周書見麃字注賈誼鵩賦徳人
無累知命不憂細故芥蔕何足以疑)箕(詩紀渠尤反列子引逸詩良弓之子必先為箕良冶之子必先為裘)
逵(字典岐尤切詩肅肅免罝施于中逵糾糾武夫公侯好仇)鼒(詩經集傳叶紑韻周頌鼐鼎及鼒兕觥其
觩)魚(韻補語鳩切易林循河榜舟旁淮東遊漁父舉網先得大魚陳琳武軍賦馬則飛雲絶景直鬐騧駵
駮龍紫鹿文的&KR2025;魚走駿驚飈步象雲浮庾闡詩煉形去人俗飄忽乗雲遊暫憇扶桑隂忽見東岳魚)舒
(式州切漢書廣川王歌愁莫愁居無聊心重結意不舒聊力求切)居(音鳩易林汎汎栢舟流行不休耽耽
寐寐公懷大憂仁不遇時退隱窮居又天災所遊凶不可居轉徙獲福留止危憂)輿(韻注音由宋玉小言
賦析飛塵以為輿剖粃糠以為舟汎然投乎杯水中澹若巨海之横流張耒大禮慶成賦翳青雲之屋乗雕玉
之輿應龍受轡招摇翼輈建虹蜺之修竿兮颺彗星之飛斿)餘(韻補尼周切太元戴威滿頭君子不足小
人有餘韓愈詩嘶鳴當大路志氣若有餘騏骥生絶域自矜無匹儔)疎(所鳩切陳琳武軍賦矢則申息肅慎
箘簵空疎焦銅毒鐵麗轂撻輈)虛(韻注音邱史記五帝本紀夜中星虛索隱虛舊依字讀而鄒誕生音邱按
虛星主墳墓鄒民頗得其理易林販馬買牛㑹值空虛利得尠少留連為憂)豬(職流切揚雄上林苑令箴
昔在帝羿共田從游弧矢是尚而射夫封豬不顧於愆卒遇後憂)墟(韻補渠尤切禮記墟墓之間陸徳明
讀邱易林則天順時周流其墟與樂並居無有咎憂)篨(直由切急就篇竹器簦笠簟籧篨𥫱篅箯筥䉛箅篝
簁箄箕帚筐篋簍顔師古注篨叶篝)愚(韻補魚侯切易林懿公淺愚不受深謀華覈自責文聖恩雨注哀棄
其尤猥命草對潤被下愚隂長生詩逍遥太極何慮何憂遊戲仙都顧愍羣愚)娛(以周切雲林右英夫人詩
佳人雖兼忘而未放百憂長林眞可靜岩中自多娛)隅(韻補魚侯切揚雄反離騷有周之嬋娟兮或鼻祖于
汾隅靈宗初諜伯僑兮流于末之陽侯梁鴻詩過季札兮延陵去魯連兮海隅雖不察兮光貌幸神靈兮與休)
芻(韻補初尤切韓愈詩力小苦易制價微良易酬渇飲一斗水饑食一束芻)無(轉注古音略武侯切雲林
右英夫人詩玉葢䕃七景鼓翼霄上浮九音朗紫空玉璈洞太無盧仝詩左道官雖樂剛腸得健無功名生地獄
禮教死天囚)衢(韻補渠尤切陳琳詩春天潤九野卉木渙油油紅華紛曄曄發秀曜中衢)濡(韻補而尤
切詩見渝字注易林有雨不濡心樂無憂參同契伏食三載輕舉遠遊跨火不焦入水不濡能存能亡長樂無
憂隂長生詩青腰垂翼與我為仇入火不灼入水不濡)襦(韻補而尤切左傳見跦字注易林鴻盗我襦逃
于山隅不見虎跡使我不憂隅魚侯切)須(韻補思留切陸雲九愍生遺年而有盡居靜言其何須將輕舉
以遠覽眇天路而髙遊)鬚(韻補思留切釋名鬚秀也物成乃秀人成而鬚生也息夫躬絶命詞嗟若是兮
欲何留撫神龍兮擥其鬚易林引髯牽鬚雖懼無憂)誅(韻補之由切易林神背西顧命絶衰周亳社災燒宋
人夷誅華覈自責文不敢違敕懼速罪誅冐承朝命魂逝形留韓愈平淮西碑帝為不聞與神為謀乃相同徳
以訖天誅孫樵大明宫賦義甲憤徒起帝仆周吾則械二黠雛俾即其誅)殊(韻補時留切易林見佑字注陳
琳詩沉淪衆庶間與世無有殊紆欎懷傷結舒展有何由潘岳螢火賦喜熠燿之精將與衆類乎超殊東山感
而增歎行士慨而懷憂翔太隂之元昧攄夜光以清遊)榆(韻補夷周切詩山有樞隰有榆子有衣裳弗曳
弗婁樞音歐)愉(韻補他侯切詩他人是愉注愉讀如偷)腴(韻補夷周切陳琳詩轗軻固宜然卑陋何
所羞援兹自抑慰研精于道腴)驅(韻補祛尤切詩載馳載驅歸唁衛侯陸雲九愍昶愁心以目邁肅榜人以
曽驅詔河馮以清川命湘娥而安流)軀(韻補祛尤切楊方詩見杯字注)朱(韻注音兠山海經讙頭國或曰
讙朱國注即讙兠堯臣也)珠(韻補之由切易林老猾大偷東行盗珠太元男子目珠婦人啑鈎參同契三光
陸沈温養子珠視之不見近而易求潘岳螢火賦熲若飛電之宵逝嘒似移星之雲流動集揚暉灼如隨珠)
趨(韻補雌由切易林車馳人趨卷甲相仇齊魯冦戰敗于大邱陸機樂府楚妃且勿歎齊娥且莫謳四坐並
清聽聽我歌吳趨雲林右英夫人詩妙唱不我對清音與誰投雲中騁瓊輪何為塵中趨)扶(韻補芳尤切陸
雲詩昔我先公爰造斯猷令我六蔽匪崇克扶韓愈故相權公墓碑甘泉始侯以及安邱詆訶浮屠皇極之扶)
符(韻補芳尤切陳琳大荒賦考律歴于鳳凰兮問民事于五鳩傷典墳之圮墜兮關大聖之顯符)敷(甫鳩
切魏公卿上尊號奏且有熊之興地出大螻夏后承統木榮冬敷殷湯革命白狼銜鈎)夫(房尤切易林長女無
夫左手搔頭)膚(韻略房鳩切易林范子妙才戮辱傷膚後相秦國封為應侯)樞(韻補烏侯切詩見榆
字注易林据斗運樞順天無憂王逸九思將喪兮玉斗遺失兮紐樞我心兮煎熬惟是兮用憂)厨(韻補陳留
切屈原九章獨障壅而蔽隱分使貞臣而無由聞百里之為虜兮伊尹烹于庖厨)駒(韻補居侯切易林川
淵難游水為我憂多言少實命鹿為駒)圖(度侯切參同契太乙乃召移居中洲功滿上升膺籙受圖栁宗
元弔萇叔文有周之羸兮邦國異圖臣乗君則兮王易為侯威强逆制兮欎命轉幽)屠(度侯切韓愈王仲舒
碑銘方乎所部禁絶浮屠風雨順易秔稻盈疇人得其所乃恬乃謳)租(韻㑹將侯切周禮司巫蒩館注或書
為租劉音緅)蘇(息流切栁宗元御史馬君墓銘不懈于位不替于謀慮敵以平撫民以蘇僣火不孽悍吏
不牟)都(當侯切易林張陳嘉謀贊成漢都主歡民喜其樂休休)誣(縛謀切易林威約拘囚為人所誣)
揄(韻補夷周切詩或舂或揄或簸或揉淮南子揄䇿于廟堂之上注音兠)&KR2023;(廣韻以周切李白詩謔浪
掉海客喧呼傲陽侯半道逢吳姬捲簾出揶&KR2023;蘇舜欽詩又疑天憎善專與惡報仇二豎潛膏肓衆鬼來揶&KR2023;
棄局奔南陽後事得所投歐陽修詩以示世俗遭揶&KR2023;明堂朝㑹享諸侯)渝(韻補夷周切詩羔裘如濡洵直
且侯彼其之子舍命不渝濡而由切)夫(韻補房尤切陳琳詩仲尼以聖徳行聘徧周流遭斥厄陳蔡歸之命
也夫)孚(韻注音浮詩王配于京世徳作求永言配命成王之孚禮記孚尹旁達注讀浮太元鼎血之蕕九宗
之好乃後有孚)蹰(韻補陳留切易林躑躅踟蹰撫心搔頭五晝四夜賭我齊侯鄭曼季詩誰謂河廣曽不容
舟企予望之搔首踟躕)拘(韻㑹居侯切禮記以袂拘而退又則自下拘之釋文並古侯切荀子其流也埤
下裾拘必循其理似義楊倞注拘讀為鈎)毋(韻會迷浮切冠名禮記毋追夏后氏之道也)齵(韻會魚侯
切齒牙參差謂之齵考工記輪人察其菑蚤不齵則輪雖敝不匡)羭(詩紀夷周反左傳繇曰專之渝攘公
之羭一薰一蕕十年尚猶有臭渝夷周反臭丑鳩反)䴸(韻補芳尤切晉童謡昔年食白飯今年食青䴸天公
誅謫汝教汝捻龍喉)蒩(字彚補子侯切周禮司巫蒩館劉昌宗讀)杸(音投急就篇弓弩箭矢鎧兠鉾鐵鎚
檛杖梲柲杸)趎(轉注古音畧音疇莊子有南榮趎淮南子趎作疇)獳(韻㑹奴侯切左傳晉侯獳卒)
跦(韻略張流切左傳童謡鸜鵒跦跦公在乾侯徵褰與襦襦音柔)侏(韻㑹小補張流切劉琨荅盧諶詩序
自頃輈張困於逆亂注揚雄國三老箴曰姦冦侏張輈與侏古字通)緰(轉注古音略音勾太元蜘蛛之務不
如蠶之緰務迷侯切)犁(集韻音留莊子犁然有當于人心音義力牛反)兮(字典與侯通史記樂書髙祖過
沛詩三侯之章索隱沛詩有三兮故曰三侯即大風歌)灰(韻補呼侯切楊方詩生為併身物死為合槨灰
秦氏自言至我情不可儔)媒(韻補迷侯切易林氓伯以婚抱布自媒棄禮急情卒罹悔憂陳琳止欲賦惟今
夕之何夕兮我獨無此良媒雲漢倬以昭回兮天水混而光流)杯(韻補逋侯切楊方詩同聲好相應同氣自
相求我情與子親譬如影追軀食共並根穗飲共連理杯軀祛尤切)才(韻補徂侯切易林季子多才使我不
憂)材(韻注音搊易林砥徳礪材果當成周拜受大命封為齊侯)來(韻注音婁易林太乙駕騮從天上來
徵我叔季封為魯侯無有凶憂)災(韻補將侯切易林張羅捕鳩鳥麗其災又投杼之憂不成禍災班彪北征
賦余遭世之顚覆兮罹填塞之阨災舊室滅以邱墟兮曽不得乎少留)培(韻注音浮漢書儒林傳言詩于
魯則申培公蕭該讀)秦(文選章句讀若遒張衡西京賦並為强國者有六然而四海同宅西秦六叶音留)
僎(韻注音鄒禮記介爵酢爵僎爵皆居右鄭康成注僎讀騶)敦(集韻陳留切覆也周禮司几筵每敦一几
劉昌宗讀)蕭(韻補疎鳩切詩冽彼下泉浸彼苞蕭愾我寤歎念彼京周屈原九歌風颯颯兮木蕭蕭思公子
兮徒離憂)簫(韻補音修劉劭趙都賦擊靈鼔鳴籟簫乗素波鏡清流)鵰(當侯切枚乗梁王兔園賦西望
西山山鵲野鳩白鷺霜鶻鸇鶚鷂鵰易林仲冬兼秋鳥散飲憂困于米食數驚鸇鵰)條(韻補徒鏐切王褒九
懐秋風兮颼颼舒芳兮振條張衡思元賦魚矜鱗而并凌兮鳥登木而失條坐大隂之屏室兮慨含欷而増愁
繁欽秋思賦何晏秋之憯悽處閒夜而懷愁風清涼以激志兮樹動葉而鼓條雲朝隮于西氾兮遂濆薄于丹
邱陸雲夏府君誄百行殊揆君望斯周棲儀初九戢翼洪條)蜩(韻補陳留切王褒九懷林不容兮鳴蜩余
何留兮中州陶嘉月兮總轡搴玉英兮自修)聊(韻補力虯切戰國䇿蘇秦書曰上下相愁民無所聊屈原
九章君無度而弗察兮使芳草為藪幽焉舒情而抽信兮恬死亡而不聊劉安招隱士嵗暮兮不自聊蟪蛄鳴
兮啾啾王褒九懐將息兮蘭臯失志兮悠悠蒶藴兮黴黧思君兮無聊易林亂頭多憂搔蝨生愁膳夫仲年使
我無聊嵇康詩奈何愁兮愁無聊恒惻惻兮心若抽)遼(韻注音留易林道路辟除南至東遼衛子善辭使國
無憂)寥(韻補音流宋玉大招東有大水溺水浟浟只螭龍並流上下悠悠只霧雨淫淫白皓膠只魂乎無東
湯谷寂寥只膠音鳩蘇軾後赤壁賦反而登舟放乎中流聽其所止而休焉時夜将半四顧寂寥)僚(韻補
力虯切班彪冀州賦徧五岳與四瀆兮觀滄海以周流鄙臣恨不及事兮陪後乗之下僚韓愈祭穆員外文留
守無事多君子僚罔有疑忌維其嬉遊)消(息流切司馬相如大人賦莅颯芔歙焱至電過兮煥然霧除霍然雲
消邪絶少陽而登太隂兮與真人乎相求易林忍醜少羞無面有頭耗減寡虛日以削消)霄(韻補音搜陸機詩恢
恢天網飛沉是收爰兹下臣騰光清宵)朝(韻補音周韓愈祭穆員外文見鑣字注)朝(音儔易林執贄入朝
獻其狐裘梁武帝鳳臺曲鳳臺上兩悠悠雲之際神光朝)驕(韻略音憂易林路與縣休侯伯恣驕)燋(韻補将由
切盧仝詩憶昔堯為人十日燒九州金爍水銀流玉熠丹砂燋六合烘為窰堯心増百憂)饒(韻補而由切崔駰反
都賦開酆鄗之富散紫苑之饒踐宜春之囿轉胡亥之邱)遥(韻補夷周切易林登髙望家役事未休王政靡盬不
得逍遥)摇(韻補尼周切武王戸銘若風将至必先摇摇雖有聖人不能為謀也易林童女無寐不宜動摇安其
屋廬傅母何憂)謡(韻補尼周切班固幽通賦嬀巢姜于孺筮兮旦算祝于契龜宣曹興敗于下夢兮魯衞名溢于
銘謡龜音鳩)昭(韻補之由切屈原九章臨沅湘之元淵兮遂自忍而沉流卒殁身而絶名兮惜壅君之不昭太
元炳如彪如尚文昭如王逸九思倚此兮岩穴永思兮窈悠嗟懷兮眩惑用志兮不昭)招(韻補之由切韓愈祭
穆員外文于後八年君從林侯我時在洛亦應其招)鑣(韻補必幽切韓愈祭穆員外文罔有疑忌惟其嬉遊草生
之春鳥鳴之朝我轡在手君揚其鑣朝音周)苗(韻補眉彪切韋孟詩務此鳥獸忽此稼苗蒸民以匱我王以媮
韓愈楚國夫人墓銘髙陵相漢義以家酬遷于南陽始自郎苗)妖(以周切易林四尾六頭為凶作妖盧仝詩勃然
發怒決洪流立擬沃殺九日妖天髙日走沃不及但見萬國赤子戢戢生魚頭)翛(韻注音修莊子翛然而往
李軌讀)僥(韻注音柔山海經僬僥之國郭璞讀)颻(以周切魏文帝述征賦伐靈鼓之硼隱兮建長旗之
飄颻躍甲卒之晧旰兮馳萬騎之瀏瀏)陶(韻補尼周切詩淑問如臯陶在泮獻囚易林兹基逢時稷契臯
陶貞良得願微子解囚杜篤吳漢誄堯隆稷契舜喜臯陶伊尹佐殷吕尚翼周)麃(必幽切汲冢周書太子晉
詩曰馬之剛矣轡之柔矣馬亦不剛轡亦不柔志氣麃麃取與不疑疑宜尤反)怊(韻補丑鳩切皮日休悼賈
文浮沅波之翕洫兮或漾棹以夷猶望靈均之殁所兮䚔其心之怊怊)繚(韻補力虯切劉安招隱士桂樹
叢生兮山之幽偃蹇連卷兮枝相繚)巢(韻補鋤尤切宋玉髙唐賦王睢鸝黄正㝠楚鳩柹歸思婦垂鷄髙巢
易林茒如本居與類相投願慕羣旅不離其巢揚雄豫州牧箴夏宅九州至于季世放于南巢)郊(韻略居由
切易林明傷之初為穆出郊以讒復歸名曰豎牛剝亂叔孫飫于空邱)茅(韻補迷侯切詩英英白雲露彼
菅茅天步艱難之子不猶離騷時繽紛以變易兮又何可以淹留蘭芷變而不芳兮荃蕙化而為茅左思吳都
賦綸組紫絳食葛香茅石帆水松東風扶留布濩臯澤蟬聨陵邱)包(韻補房尤切易包䝉吉鄭康成注包
當作彪文也春秋公及莒人盟于包來左傳作浮)膠(韻補音鳩詩隰桑有阿其葉有幽既見君子徳音孔
膠宋玉大招見寥字注急就章縛束脫漏亡命流攻擊刼奪檻車膠)苞(韻補逋侯切詩如山之苞如川之流
太元蒼木維流厥美可以達于𤓰苞)匏(韻補蒲侯切詩執豕于牢酌之用匏牢讀如樓)炮(韻補蒲侯切詩
有免斯首燔之炮之君子有酒酌言醻之)烋(韻補音謳左思魏都賦尅翦方命吞滅咆烋雲徹叛換席捲䖍
劉)怓(韻補尼猶切詩惠此中國以為民逑無縱詭隨以謹惽怓式遏冦虐毋俾民憂)咆(韻㑹小補蒲侯
切劉安招隱士攀援桂枝兮聊淹留虎豹鬬兮熊罷咆劉楨魯都賦晝藏宵行俯仰哮咆禽獸怖竄失偶喪儔)
謷(韻注語虯切爾雅仇仇敖敖傲也疏引詩執我仇仇傳仇仇猶謷謷也王逸九思見譨字注)掊(唐韻
步侯切詩曽是掊克史記封禪書見地如鈎狀掊視得鼎又與裒通易君子以裒多益寡古本作掊)髦(集韻
迷浮切詩雨雪浮浮見晛曰流如蠻如髦我是用憂疏牧誓曰及庸蜀羌髳微盧彭濮彼髳此髦音義同也)
褎(韻補逋侯切歐陽修遂國公銘中充實外譽優見于言帝所褎)漕(韻補徂侯切詩驅馬悠悠言至于漕
大夫跋涉我心則憂)旄(武彪切淮南子西方多旄犀注音繆)袍(韻補蒲侯切詩豈曰無衣與子同袍王于
興師修我戈矛與子同仇)蒿(韻補呼侯切易林堅冰黄鳥常哀悲愁不見甘粒但見藜蒿數驚騺鳥為我心
憂)濤(韻補陳留切嵇康琴賦觸岩觝隈欎怒彪休洶涌騰薄奮沬揚濤木華海賦于是鼓怒溢浪揚浮更
相觸摶飛沬起濤顧顗之觀濤賦水無涯而合岸山孤映而若浮既藏珍而納景且激波而揚濤)號(韻補
胡鈎切皮日休悼賈文臨汨羅之浩漾兮想懷沙之幽憂森樛蘿以蓊欎兮時迸狖以相號)曹(韻補徂侯
切劉安招隱士禽獸駭兮亡其曹王孫兮歸來山中不可以久留急就篇犯禍事危置對曹謾訑首匿愁勿聊
縛束脫漏亡命流聊音留柳宗元柳評事墓銘惟君是嗣其政克俢儲闇補吏環衞分曹李商隱劒州重陽亭
銘亦既三年民走乞留伯氏南梁重弓二矛古有魯衛惟我之曹)遭(韻補將侯切易林依宵夜遊與君相
遭除解煩惑使心不憂)髙(韻補居侯切柳宗元柳評事墓銘柳族之分在北為高充于史氏世相重侯蘇
軾富鄭公碑維嶽降神今歸不留臣軾作頌以配崧髙)毛(莫浮切欎林異物志曰州留者其實水牛蒼毛
豕身用若擔毛衛䕶其犢與虎為讐)滔(韻補他侯切詩江漢浮浮武夫滔滔匪安匪遊淮夷來求)騷(韻補
先侯切詩匪紹匪遊徐方繹騷張衡思元賦見糾字注)牢(韻補郎侯切詩見匏字注易林婚姻合配同枕
共牢以降休嘉子孫封侯薛季宣詩此心莫與明愁來壓人頭逃形入㝠室關閉一已牢周遮四壁間羅幕宻
以綢)醪(力求切桓譚仙賦潄玉漿飲金醪出宇宙與雲浮)綯(韻補徒侯切楊方詩衣用雙絲綫寢共無
縫綯子靖我不動子遊我無留)勞(韻注音婁易林依束牆隅志下心勞楚亭晨食韓子低頭參同契可以無
思難以愁勞神氣滿室莫之能留)簩(韻補郎侯切皮日休悼賈文香依依兮杜若韻凄凄兮篻簩山隱隱
兮埽空烟澹澹兮横秋)慆(韻補他侯切詩蟋蟀在堂役車其休今我不樂日月其慆)饕(託侯切易林王
母貪饕盗我犁牛)臊(所鳩切易林東家殺牛汚臰腥臊神背西顧命絶衰周)檮(韻注音儔漢書藝文
志公檮生終始十四篇顔師古注音儔案杜預左傳注檮杌凶頑無儔匹也則亦當音儔)鼛(韻㑹小補居侯
切詩鼓鐘伐鼛淮有三洲憂心且妯)嘷(韻補胡鉤切劉安招隱士猨狖羣嘯兮虎豹嘷攀援桂枝兮聊淹留
王褒九懷元鳥兮辭歸飛翔兮靈邱望谿兮滃欎熊羆兮呴嘷)那(轉注古音略音仇左傳權遷於那處)心
(字典桑鳩切荀子鳳凰秋秋其翼若干其聲若簫有鳳有凰樂帝之心簫疏鳩切)棓(韻㑹蒲侯切公羊傳
踊于棓而闚客)嶁(韻注音婁韓愈詩岣嶁山尖神禹碑注音炬吕方翥詩如讀岣嶁神禹碑又作平聲音鉤
樓)取(韻注音秋漢書地理志臨淮郡屬縣取慮顔師古注取又音秋)呴(韻注音齁史記匈奴傳呴犁湖
單于立注呴音鈎郭璞江賦湓流雷呴而電激)蓼(字典音鏐糾蓼相引也司馬相如大人賦糾蓼叫奡)窈
(字典讀如幽淮南子可以窈可以明注讀幽)昴(韻補力求切詩嘒彼小星惟參與昴肅肅宵征抱衾與裯
薛季宣詩上有青山下有滄洲步有回波面有紅流吞吐風雲呼吸觜昴審能處之可銷憂)擣(集韻陳留
切史記龜䇿𫝊上有擣蓍下有神龜索隱擣古稠字)有(詩經集𫝊音由大雅人有土田女反有之與此宜無
罪女反收之叶)手(轉注古音略平聲易林邑姜叔子有文在手實沈參墟封為晉侯)口(轉注古音略音
彄秦甘泉歌運石甘泉口渭水不敢流梁法雲三洲歌三洲斷江口水從窈窕河旁流)久(韻注音留山海
經爰有文貝離俞□久郭璞注□久即鵂鶹)醜(韻注音讐詩方叔元老克壯其猶方叔率止執訊𫉬醜孟
子今天下地醜徳齊趙岐讀)九(集韻居尤切莊子禹親自操槀耜而九雜天下之川郭𧰼讀史記殷本紀
以西伯昌九侯鄂侯為三公鄒誕生讀仇)藪(所鳩切樂府湖就姑曲赤山湖就頭孟陽二三月綠蔽賁荇藪)
笱(字典音鉤莊子鉤餌網罟罾笱之知多音義古侯切)糾(韻補居由切張衡思元賦行稜冰之磑磑兮清
泉沍而不流寒風凄其永至兮拂穹岫之騷騷元武縮于殻中兮騰蛇蜿而自糾騷音搜嵇康琴賦瀄汨澎湃
䖤蟺相糾放肆大川濟乎中州)嗾(韻注音搜左傳公嗾夫獒焉杜預讀)懰(韻注音留漢武帝悼李夫人賦
懰慄不言倚所恃兮顔師古讀)吽(集韻魚侯切漢書東方朔傳狋吽牙者兩犬爭也注吽五侯反)鼻(韻補
渠幽切易林長面大鼻未解己憂)務(字典迷侯切太元見緰字注王逸九思進惡兮九旬復顧兮彭務擬
斯兮二蹤未知兮所投劉楨𤓰賦豐細異形圓方殊務揚輝發藻九采雜糅糅音柔)霧(迷侯切劉向九歎譬
彼蛟龍乗雲浮兮汎淫澒溶紛若霧兮)漏(正韻盧侯切禮記馬黑脊而般臂漏注漏讀螻如螻蛄臭也按
周禮内饔作螻)狩(式州切易林辰次降婁王駕巡狩廣施徳惠國安無憂)晝(轉注古音略音周易晉晝
也明夷誅也誅之由切)岫(韻補徐由切庾闡詩崢嶸激清崖蒙籠䕃巖岫咀嚼延六氣俛仰以九周)救
(韻補居尤切詩何有何亡黽勉求之凡民有喪匍匐救之武王盤銘溺于淵尚可遊也溺于人不可救也三略
使讐治讐其禍不救吳越春秋同病相憐同憂相救瀬下之水因復俱流魏文帝煌煌京洛行賢矣陳軫忠而
有謀楚懷不從禍卒不救)臭(韻補丑鳩切詩上天之載無聲無臭儀刑文王萬邦作孚孚房尤反左傳見羭
字注)佑(以周切易林狼戾美謀無言不殊允厭帝心悦以獲佑殊音仇)右(詩經集傳音由周頌我將我享
維羊維牛維天其右之韓詩有杕之杜生于道右彼君子兮噬肯來遊按今毛詩作周)豆(字彚補思留切
周禮腊人凡祭祀共豆脯注脯非豆實豆當為羞聲之誤也釋文豆音羞)溜(集韻力求切與留同戰國䇿成
臯石溜之地注古作石留又與流通靈樞經所溜為滎注溜流同)霤(韻補力侯切何晏瑞頌交交黄鳥信
我中霤儵儵嘉苗吐穎田疇)瘦(韻注音搜太元山殺瘦澤増肥王涯注瘦讀平聲漢書西域烏孫傳其子
細沈瘦注音搜)潄(韻注音搜禮記諸母不潄裳陸徳明讀韓維詩抱疾伏田里晨昏結煩憂如彼衣上垢嵗
久不可潄忽聞車馬音來過吾廬幽)鏤(音婁左傳使賜之屬鏤以死注鏤又音力侯反)貿(字典莫浮切禮
記貿貿然來釋文貿一音牟)糅(集韻而由切劉楨𤓰賦見務字注)謬(韻補眉侯切韓愈鄭夫人殯表
道順徳嚴顯且裕宜壽而貴今何謬永貞冬至前四日寓殯墳此非其邱)皺(集韻菑尤切貫休詩人誰知此
意舊業在湖頭饑鼠掀菱殻新蟬避栗皺不知江海上戈甲幾時休)廖(集韻丑鳩切春秋周有瑕廖三國志
王平傳注時人語曰前有王句後有張廖)又(韻注音由詩賔載手仇室人入又酌彼康爵以奏爾時時音酬)
懤(韻補陳留切王褒九懷決莽莽兮究志懼吾心兮懤懤步余馬兮飛柱覽可與兮匹儔)肉(韻㑹而由
切爾雅肉倍好謂之璧)軸(唐韻正音稠釋名軸抽也入轂中可抽也)宿(韻注音修莊子至無而供其求
時騁而要其宿漢書百官公卿表水衡都尉屬官有上林均輸御羞如淳注御羞地名揚雄傳謂之御宿顔師
古注羞宿聲相近故或云御羞或云御宿耳)讀(韻注音由莊子因其大以號而讀之則可也郭象注音猶)
復(唐韻正扶鳩反夏侯湛昆弟誥明徳復哉家道休哉世祚悠哉百祿周哉)六(文選章句音留張衡西京
賦見秦字注)縮(音收太元陽氣能剛能柔能作能休見難而縮)戮(力求切揚雄將作大匠箴母云我富
淫作極遊在彼牆屋而忘其國戮作臣司匠敢告執猷)祝(唐韻正音州春秋衛州吁弑其君完穀梁傳作
祝吁)蹙(唐韻正音秋釋名蹙遒也遒迫之也)覆(韻注音浮罘罳亦作覆思宋玉大言賦大笑至兮摧覆思
按釋名罘罳在門外罘復也臣將入請事于此復重思之也)燠(韻注音憂左傳民人痛疾而或燠休之徐
仙民讀)鞠(古音餘音求劉向别錄蹴鞠黄帝兵勢也初學記鞠即毬字)朴(集韻披尤切魏志建安二
十年巴夷王朴胡舉巴夷來附)謖(韻注音休儀禮尸謖鄭康成注謖古文作休)橚(集韻與楸同山海經
華陽之山其隂多苦辛其狀如橚其實如𤓰食之已瘧注橚即楸字)徳(韻略當侯切易不恒其徳或承之羞)
集(韻注音讐詩我龜既厭不我告猶謀夫孔多是用不集)
慒(集韻徐由切慮也)脽(集韻之由切尻也)腄(集韻于求切縣名在東萊)秠(集韻披尤切禾一稃
二米)稵(集韻將由切禾生貌)紆(集韻烏侯切陽紆山名)嵎(集韻魚侯切□嵎山貌)俞(集韻夷周
切然也)逾(集韻徒侯切車米數名)窬(廣韻度侯切穿也)歈(廣韻度侯切歌也)嶇(韻㑹小𥙷
烏侯切)莩(集韻房尤切草名)褕(集韻徒侯切□褕短袖襦)稃(集韻房尤切穀皮也)泭(集韻房尤
切併木以渡)刳(集韻墟侯切剾剜也或作刳)腢(集韻魚侯切肩頭也)㪺(集韻墟侯切挹也)咮
(集韻張流切鳥喙)鴝(廣韻古侯切鴝鵒鳥名)薷(集韻而由切香葇菜名或作薷)醅(集韻披尤切醉
飽也)衃(集韻披尤切肧胎未成物之始或从血作衃)焦(集韻將由切)要(古音叢目音憂)憀(韻㑹
力求切悲恨)鐎(集韻將由切釡屬)荍(集韻口周切艸名荆葵也)蟭(集韻將由切蟲名&KR2159;蟭螵蛸也)
胞(集韻方鳩切胎衣也)聱(集韻倪虬切又聱耴魚鳥狀不入人語也)猱(集韻而由切玃猱彌猴𩔖)獶
(集韻奴侯切南越謂犬為獶獀)螬(集韻字秋切蟲名說文蝤□也𨽻從曹)鷔(集韻倪虬切)囮(廣韻
以周切鳥媒)耩(韻㑹小補古侯切)氿(韻㑹小補巨鳩切水涯也)杵(韻㑹小補莫浮切桙或作杵)
縷(集韻郎侯切博雅袵謂之褸或作縷)□(廣韻以周切)抱(集韻房尤切)臼(古音叢目平聲)苟
(古音叢目音鈎苟吻艸名)郈(集韻胡溝切鄉名在東平)岣(𩔖篇居侯切)嫗(集韻墟侯切)婺(集韻
迷浮切女貌)□(集韻蒲侯切□□食臼)蕢(古音叢目臼平聲)汶(古音叢目同浟行水也)䐹
(集韻疎鳩切乾魚尾䐹䐹也)筄(集韻夷周切爾雅屋上簿謂之筄)奥(集韻於求切燠休痛念聲或作
奥)燾(集韻陳留切溥覆照也)鬬(集韻當侯切交爭也)□(集韻于求切同鵂怪鴟也)岫(集韻夷周
切山有穴為岫)柚(韻㑹小補以周切柚梧竹名一曰橘屬)逗(集韻徒侯切射也)搆(集韻居侯切牽
也)覯(集韻胡溝切)冓(集韻居侯切十秭曰冓一曰邑名漢有邯冓侯)購(集韻居侯切贖取也)彀
(集韻居侯切張弓也)鷇(集韻墟侯切鳥哺)袤(集韻迷浮切長衣)鷚(廣韻武彪切天鸙鳥)逅(韻會
小補戸鉤切邂逅解説䫉一作不固之䫉)&KR0740;(古音餘苦侯反水名)夠(集韻墟侯切多也)梵(韻㑹小
補縛謀切木得風也)竹(唐韻正音州)育(唐韻正音油)慉(唐韻正許鳩反)鱐(古音略所留切乾魚
也)槭(集韻甾尤切木名可作大車輮)毒(唐韻正徒留反)爵(古音叢目音緅爵頭色也)踣(集韻蒲侯
切斃也)
欽定叶韻彚輯卷十四
