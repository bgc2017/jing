儀禮石本誤字(附)
唐石經當時學者以為蕪累至於今日已為老成典
型矣乃儀禮亦不免多誤逮補字承譌則又魯魚莫
辨兹因校正監本誤字遂並及之
士冠禮
啐醴捷柶興作建柶(醴冠者節捷初洽反)
士昏禮
降階受笲腵脩腶誤作□(婦見舅姑節)
某得以為昏姻之故監本作某以得為昏姻之故(記文)
(監本似長)
士相見禮
鄉飲酒禮
執觶興盥洗北面坐奠觶于其所疏云案鄉射大射
禮皆直云取觶洗南面反奠于其所不云盥此俗
本有盥者誤(司正表位節)
若有諸公大夫則使人受俎如賓禮受誤作授(徹俎節)
鄉射禮
司射適堂西袒決遂袒誤作祖(補字請射節)
楅髤横而奉之奉誤作拳(記)
大夫與士射袒纁襦纁誤作薰(記)
燕禮
司宫筵賓于戶西東上筵誤作之(陳饌節)
卿升席坐左執爵右祭脯醢脯誤作酺(獻卿節)
小臣又請媵爵者二大夫大夫媵爵如初監本吳本
俱不再出大夫二字(再媵爵節)
閽人為大燭於門外無大字(終燕節)
大射儀
兩圜壺兩壺獻酒俱誤作壼(陳饌節)
主人卒洗賓揖升監本吳氏本俱賓揖乃升(獻賓節)
賓升成拜拜誤作敗(補字公酬賓節)
坐授瑟乃降授誤作受(補字席工節)
主人洗升實爵實誤作賓(補字獻工節)
南面坐奠觶興奠誤作取(補字司正表位節)
司射適次袒決遂袒誤作祖(補字請射節)
南揚弓命去侯侯誤作俟(補字三耦射節)
聘禮
夫人使下大夫勞以二竹簠方簠作簋(郊勞節檡文云簠音甫或)
(作簋固己叠簋不從)
若賓死未將命未誤作來(賓介死節)
使者旣受行日脱旣字(記)
繅三采六等朱白蒼蒼誤作倉(記)
又齎皮馬齎誤作賫(記)
對曰非禮也敢誤作敢辭(記)
賓旣將公事復見訝以其摯訝誤作之(記)
自西階升受階誤作門(記)
公答再拜再誤作爯(記)
聘日致饔日誤作自(記)
公食大夫禮
陳鼎于碑南南面西上脱一南字(載俎節)
如受饔禮無儐儐誤作擯(若不親食節)
覲禮
侯氏亦皮弁迎于帷門之外帷誤作惟(補字郊勞節)
天子賜舍曰伯父脱曰字(賜舍節)
天子曰非他伯父實來脱曰字(補字入覲節)
几俟于東箱俟誤作侯(記補字)
喪服
若是則生養之終其身如母如誤作慈(齊衰三年章補字)
士喪禮
祭服不倒倒誤作到(小斂節)
若不從卜擇如初儀擇誤作宅(卜日節)
旣夕
御者四人皆坐持體之下脱男女改服四字(記)
鹿淺幦干笮干誤作干(記補字)
士虞禮
特牲饋食禮
主婦設兩敦黍稷于俎南西上及兩鉶鉶芼設于豆
南監本吳氏本止一鉶字(隂厭節)
少牢饋食禮
明日朝服筮尸脱服字(筮尸節)
如筮日之儀儀作禮(筮尸節)
司宫摡豆籩勺爵觚觶几洗篚于東堂下几誤作凡
(視濯節)
主婦被錫衣移袂主婦贊者一人亦被錫衣移袂
監本作侈袂當從(隂厭節)
祝延尸延誤作筵(尸入節)
有司徹
有司徹第十七脱徹字(篇目)
二手執挑匕枋以挹湆挑誤作桃(薦尸節)
尸郤手受匕枋受誤作授(薦尸節)
主婦洗爵于房中脱爵字(主婦獻尸節)
主婦北面答拜受爵尸降筵受主婦爵以降誤作受
尸爵(主婦致爵于主人節)
主人降洗爵作洗觶主人實爵作實觶(主人酬尸節)
賓坐左執爵右取脯㨎于醢祭之脯誤作肺(主人獻賓節)
主人降洗升獻私人于阼階上阼誤作降(補字獻私人節)
主人拜受爵尸拜送脱爵字(旅酬節)
主婦受爵酌獻二佐食婦誤作人(不賓尸主婦亞獻節)
佐食設俎于豆東羊臑豕折羊脊脅祭肺一脱祭字
(不賓尸賓致主婦節)
