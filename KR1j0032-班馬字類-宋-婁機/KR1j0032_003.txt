班馬字類第三
上聲(補遺附)
一董
挏(漢書百官公卿表武帝官有丨馬徒孔反主乳馬以韋革爲夾兠受數斗盛馬乳丨取其上肥晉灼音挺)
(丨之挏禮樂志音動馬酪味如酒)
惣(史記大宛傳其大丨)
總(漢書地理志丨率諸侯)
空(漢書張騫傳當丨道鮑宣傳衣又穿丨讀作孔補遺史記五帝紀舜穿井爲匿丨旁出音孔)
鴻濛(漢書揚雄傳丨丨沆茫上胡孔反下莫孔反)
巃嵸(漢書司馬相如傳丨丨崔巍音籠緫補遺史傳同無音)
蘢茸(漢書司馬相如傳叢以丨丨上來孔反下而孔反補遺史傳同無音)
補遺
塕(史記司馬相如傳觀衆樹之丨薆兮)
蓊(漢書司馬相如傳丨薆烏孔反薆音愛)
鴻溶(漢書司馬相如傳僸祲尋而髙縱兮紛丨丨而上厲上胡孔反下弋孔反史傳作鴻涌無音當)
(從上聲讀)
蒙(史記司馬相如傳蔑丨踊躍騰而狂趡飛揚也漢傳薎丨與蠓同揚雄傳浮薎蠓而蔽天)
二腫
宂(漢書成帝紀流丨者衆食貨志丨作縣官衣食之人勇反)
茸(史記賈生傳闒丨尊顯兮而勇反下材不肖之人也漢書人勇反)
&KR0719;(漢書刑法志丨之以刑古竦字又所項反)
奉(史記藺相如傳身所丨飯音捧補遺首項羽紀沛公丨巵酒髙祖紀丨玉巵起爲太上皇壽漢書髙帝)
(紀同)
匈(史記項羽紀天下丨丨數歳漢書髙帝紀同師古曰喧擾之意雖無音當作上聲讀)
兇(漢書翟方進傳羣下丨丨亦當作上聲讀)
軵(漢書馮奉世傳再三發丨推也淮南子内郡丨車而餉而隴反)
從容(史記衡山王傳日夜丨丨王謀反事上子勇反下讀曰勇謂勸獎也)
縱臾(漢書衡山王傳日夜丨丨王謀反音與史傳同勉強也)
桶(史記商君傳平斗丨權衡丈尺音勇今之斛也索隱音統)
泛(漢書武帝紀丨駕之馬食貨志大命將丨方勇反覆也字作覂後通用補遺史記髙后紀太后廼恐自)
(起丨孝惠巵音捧)
廱(漢書五行志丨河三日不流又岷山崩丨江水水逆流讀作壅)
雍(漢書武紀丨於上聞讀曰壅元紀丨蔽沙石丨覇水補遺史記始皇紀先王知丨蔽之傷國)
雍(漢書揚雄傳丨神休讀作擁補遺史記夏侯嬰傳靣丨樹乃馳漢傳靣丨樹馳讀曰擁)
邕(漢書王莽傳長平館西岸崩丨河水不流讀作壅)
𥙷遺
容(漢書禮樂志旌丨丨音勇一讀如字)
壟(漢書叙傳隗嚻據丨)
衝蓯(史記司馬相如傳騷擾丨丨上昌勇反下息冗反漢傳同)
嵱嵷(漢書揚雄傳陵髙衍之丨丨音踊竦)
涌趯(漢書李尋傳丨丨音踊躍)
踊(漢書天文志水泉丨又川水漂丨李㝷傳丨溢)
三講
顜(史記曹相國世家丨若畫一)
棓(漢書天文志右四星曰天丨白講反補遺史記天官書音剖)
蜯(漢書叙傳丨蛤即蚌字)
𥙷遺
缿(史記酷吏傳投丨音項又胡江反漢書趙廣漢傳丨筩音項筩音同)
四紙五旨六止
抵(漢書朱博傳奮髯丨几揚雄傳丨穰侯而代之並音紙)
氏(漢書地理志至玄孫丨爲莊公師古曰與是同古通用)
厎(漢書律歷志其道如丨音指晁錯傳丨厲其節與砥同梅福傳爵禄者天下之丨石孟子周道如丨補)
(遺史記夏紀東原丨平又平準書省丨柱之漕)
伎(史記孟甞君傳無他丨能通作技補遺漢書鼂錯傳丨藝過人絶逺)
躧(史記魏世家若脫丨漢書地理志彈弦跕丨與屣同補遺史記首武帝紀吾視去妻子如脫丨耳漢書雋)
(不疑傳丨履起迎別本書作躧)
轙(漢書禮樂志象輿丨僕人嚴駕待發之意音蟻補遺丨亦音儀案下韻云與逶蛇及歸衰字協宜作平)
(聲讀廣韻丨平上聲通)
檥(史記項羽紀烏江亭長丨船待附船著岸也音蟻漢傳同)
蛾(史記五帝紀鳥獸蟲丨漢書揚雄傳扶服丨伏與蟻同春秋左氏傳丨析音蟻)
儗(漢書淮南王傳爲黄屋蓋丨於天子丨比也史記作擬補遺漢書首髙帝紀位號比丨亡上下之分與)
(擬同)
儗(漢書食貨志黍稷丨丨盛貌音擬)
疑(漢書食貨志逺方之能丨者讀曰擬僣也又谷永傳費丨驪山讀作儗補遺史記蘇秦傳丨於王者讀)
(作擬)
狧(漢書呉王濞傳丨糠及米古&KR1851;字史記作舐)
阯(漢書疏廣傳頗立産業基丨補遺史記五帝紀南撫交丨武帝紀禪泰山下丨漢書紀同)
憙(史記周紀無不欣丨髙祖紀秦人丨漢書郊祀志天子心獨丨讀曰喜)
竢(漢書賈誼傳共承嘉惠兮丨罪長沙師古曰古俟字待也補遺人表夷丨郊祀志以丨天神)
㠯(史記五帝紀軒轅乃習用干戈丨征不享漢書髙帝紀丨竹皮爲冠古以字)
訾(漢書揚雄傳詆丨毀也音紫補遺首地理志好丨毀師古曰以言相毀曰丨子爾反)
罷(漢書髙五王傳封王諸子丨軍等皮彼反)
補遺
枳(漢書髙帝紀秦王子嬰降丨道旁與軹同)
砥(史記五帝紀日月所照莫不丨屬音止平也)
砥(史記夏紀丨柱河渠書丨柱之限尚書作厎柱)
攱(史記梁孝王傳義格如淳曰丨閤不得下字林音紀又音詭)
枳(漢書地理志巴郡丨音徙又音抵師古之爾反)
緇(漢書叙傳涅而不丨合韻側仕反)
旖旎(史記司馬相如傳丨丨上於氏反下諾氏反)
猗柅(漢書司馬相如傳丨丨猶阿郍也音與史傳同)
卑(史記夏紀稻可種丨濕司馬相如傳丨溼音婢下也漢書地理志江南丨濕無音)
汜(史記項羽紀兵渡丨水音祀漢書髙帝紀音凡)
靡(漢書揚雄傳回戈邪指南越相夷丨節西征羌僰東馳又日未丨旃即與弭同)
柴虒(漢書揚雄傳丨丨參差上初蟻反下音豸)
儀(漢書外戚傳皆心丨霍將軍女音螘謂附向之)
鰓(漢書刑法志丨丨常恐天下之一合而共軋己也音葸師古先祀反)
茞(史記吕不韋傳㑹葬丨陽餘傳芷陽)
非(漢書鼂錯傳丨謗不治讀作誹)
棐(漢書食貨志賦入貢丨竹噐也讀與篚同地理志厥丨織文)
棐(漢書燕剌王傳毋作丨德古匪字叙傳丨諶)
依(漢書嚴助傳負黼丨隱豈反讀曰扆補遺史記魯世家南靣倍丨以朝諸侯)
愇(漢書叙傳丨世葉之可懷古韙字)
&KR2242;(史記殷紀中丨作誥孔安國曰仲虺湯左相補遺索隱曰丨作壘音如字)
芔(史記司馬相如傳藰莅丨歙古卉字漢書同)
補遺
圄(漢書藝文志列子名丨㓂音禦)
圉(漢書陳咸傳賛可謂不畏强丨讀作禦)
御(漢書五行志共丨讀曰禦言恭己以禦災補遺史記五帝紀以丨魑魅)
蘌(史記建元年表丨兒正義曰禦兒在嘉興今爲語兒郷補遺漢書閩粤傳語兒侯師古曰字或作籞籞)
(音同東粤傳禦兒)
鄦(史記鄭世家丨公音許)
䰞(漢書邢法志因官器作丨鹽古煑字)
陼(史記司馬相如傳且齊東丨鉅海音渚漢書同)
予(史記夏紀稷丨衆庶難得之食通作與詩賚丨也補遺首五帝紀丨牛羊漢書食貨志縣官嘗自漁魚)
(不出後復丨民魚廼出)
𥙷遺
圄(漢書地理志天水郡冀注朱丨與圉同)
鉅(史記禮書冝丨者丨宜小者小漢書刑法志事丨敵堅即巨同)
鉅(史記司馬相如傳撞千石之鍾立萬石之丨漢傳正作虡)
圉(漢書東方朔傳囹丨空虚)
距(史記殷紀知足以丨諌又丨之牧野漢書髙紀丨破之又卜險即與拒通)
沮(史記絳侯世家丨陽音阻衛靑傳將軍李丨漢書百官表李丨地理志丨陽並音組)
壻(漢書郊祀志丨山之屬音胥史記封禪書作&KR2818;先許反)
著(史記貨殖傳積丨之理張吕反又廢丨鬻財讀曰貯漢傳作貯)
侣(史記楚世家莊王丨立案春秋左氏傳楚莊王名旅此丨字假借或書作佀誤)
遽(漢書揚雄傳虎豹之凌丨音距)
九麌十姥
姁(史記酷吏傳義縱姊丨音翊補遺首外戚世家漢興吕娥丨况羽反漢書義縱傳丨許于反)
拒(史記樊酈傳攻其前丨謂方陳音矩春秋左氏傳曼伯爲右丨)
憮(漢書張敞傳京兆眉丨音嫵)
父(史記始皇紀梁丨音甫髙祖紀單丨人吕公音斧漢書武帝紀至于梁丨詩家丨補遺史記首周紀祭)
(公謀丨秦紀衡丨造丨又屈原傳漁丨並音甫)
嘸(漢書韓信傳丨然陽應文府反)
俛(史記陳渉世家丨首音俯淮隂侯傳丨出跨下漢書同亦俯字補遺史記首秦紀賛丨首係頸又鼂錯)
(傳丨卬之間漢書蔡義傳行歩丨僂)
捬(史記司馬穰苴傳身自丨循之音撫漢書趙充國傳丨循和輯古撫字)
頫(漢書項籍傳賛丨首係頸古俯字貨殖傳丨有拾卬有取)
㝡(史記殷紀大丨樂戲於沙丘本或作最並古聚字補遺與去聲通)
藪(漢書東方朔傳窶丨戴噐也音數錢之數楊惲傳䑕不容穴衘窶數)
斗(史記張儀傳令工人爲金丨長其尾音主凡方者爲丨若安長柄則爲枓音斗周禮鬯人設丨)
柱(漢書地理志漢中淫失枝丨言意相節卻不順從朱雲傳連丨五鹿君刺也距也竹甫反)
拄(漢書西域傳以道當爲丨置竹羽反支柱也)
睹(史記封禪書未有丨符瑞見而不臻乎泰山者漢書武帝紀此子大夫之所丨聞也古覩字補遺史記)
(首歷書未能丨其眞也)
俞(漢書禮樂志丨甚而無益讀曰愈又音踰食貨志民丨勤農與愈同)
瘉(漢書髙帝紀漢王疾丨藝文志不猶丨於野乎郊祀志上病丨汲黯傳亡以丨人並與愈同)
瘐(漢書宣帝紀繫者苦飢寒丨死獄中字作瘉)
鹵(史記髙祖紀所過無得掠丨汲黯傳丨獲因與之與虜同漢書髙帝紀同)
故(漢書儒林傳訓丨舉大誼讀作詁補遺首藝文志魯申公爲訓丨讀曰詁廣集韻上去聲通)
賈(史記老子傳良丨深藏若虚音古漢書髙帝紀丨人母得衣錦繡春秋左氏傳鄭丨人補遺史記首秦)
(紀販賣丨人弦髙)
觕(漢書藝文志得麤丨叙傳丨舉僚職才戸反與粗同謂大略也)
&KR1423;(漢書王陵傳杜門不朝請字本作丨)
蔀(漢書律歷志以閏餘一之歳爲丨首音剖又音部)
苦(史記五帝紀器音不丨窳音古麤也讀同盬補遺漢書禮樂志夫婦之道丨而滛辟之罪多)
苦(史記老子傳楚丨縣音怙補遺漢書地理志丨屬淮陽國有頼郷老子所生)
裋(漢書貢禹傳丨褐不完音竪謂童竪所着布長襦也補遺史記始皇紀賛寒者利丨褐謂褐布竪裁爲勞)
(役之衣)
補遺
距(漢書叙傳疆土踰丨法制也即與矩同)
偊旅(漢書東方朔傳遺蛇其迹行歩丨丨上音禹曲躬貌)
萭(漢書古今人表師氏丨與同游俠傳丨章音拒)
斧(漢書王莽傳負丨依南靣而立)
府(漢書藝文志五藏六丨)
曲(史記髙祖紀戰丨遇東音齲顒漢紀同丘羽反)
娬(史記司馬相如傳丨媚漢傳嫵媚)
蔞(史記楚世家辟在荆山蓽露藍丨言衣敝壞其丨藍然春秋左氏傳作篳路藍縷)
廡(史記武帝紀仰爲百姓育榖今歳豐丨美也宋世家庶草繁丨滋豐也尚書庶草蕃丨)
釜(史記魏世家絶漳丨水趙世家漳滏)
夏(史記始皇紀北過大丨協韻音户)
馬(史記始皇紀澤及牛丨恊韻音姥)
庾(史記匈奴傳北服渾丨漢傳作窳)
踰(史記汲黯傳居官無以丨人音庾)
鹵(史記㳺俠傳丨公孺漢傳魯公孺)
尃(史記衛世家石曼丨音圃即春秋左氏傳石圃)
溥(漢書董仲舒傳丨愛而亡私魏相傳丨被災害與普同詩丨天之下)
杜(漢書古今人表楚丨敖即堵敖)
虎魄(漢書西域傳丨丨即琥珀)
鹵(史記始皇紀血流漂丨)
櫓(史記陳渉世家血流漂丨大楯也)
鼓&KR1621;(漢書古今人表丨丨生舜象)
鄠(漢書地理志右扶風丨注有扈國)
拘(漢書地理志魏郡武始注丨澗水音矩)
十一薺
洒(漢書司馬相如傳滌器市中注丨也先禮反補遺史記貨殖傳丨削薄枝也漢書首平帝紀丨心自新)
詆(史記酷吏减宣傳下吏丨罪杜周傳盡丨以不道即與抵同)
醴(史記夏紀又東至于丨漢書地理志同尚書字作澧)
十二蟹十三駭
解廌(漢書司馬相如傳弄丨丨上音蟹下丈介反史傳作解豸)
洒埽(漢書東方朔傳不勝丨丨之職先禮反古文爲灑埽字灑汛也所蟹反詩弗丨弗丨)
補遺
解(漢書揚雄傳勃丨之鳥與渤澥同)
解(漢書律歷志取竹丨谷即與嶰同)
傰(漢書王尊傳南山羣盗丨宗等音倍)
縡(漢書揚雄傳上天之丨讀與載同去聲通)
補遺
畏累(史記莊子傳丨丨虚上烏罪反下路罪反)
魁絫(漢書古今人表鄭丨丨音擕上口賄反下音磊)
礨(史記司馬相如傳丘虚堀丨音磊漢書丘墟崫&KR1041;)
餧(漢書魏相傳發倉廪振乏丨乃賄反按經典多以餒爲飢餒字此丨字作餧飼字今假借用)
萯(漢書宣帝紀丨陽宫音倍東方朔傳五柞倍陽)
愷(史記五帝紀八丨漢書主父偃傳天子大丨即與凱同)
采(史記項羽紀望其氣皆成龍虎五丨呉世家衣不重丨漢書宣帝紀神爵五丨)
采(史記殷紀賛丨於詩書武帝紀丨芝藥漢書景帝紀丨黄金珠玉)
采(史記始皇紀丨椽不刮今之櫟木也漢書司馬遷傳棌椽不斵柞木也音采又音菜其字從木)
芷(史記漢興功臣表以丨陽郷爲覇陵音止又昌改反)
十六軫十七凖
螾(史記封禪書黄龍地丨見與蚓同補遺律書寅言萬物始生丨然也漢書郊祀志地丨音引)
霣(史記宋世家丨星如雨音隕太史公自序早丨漢書司馬相如傳丨隊春秋左氏傳有死無丨)
閔(漢書髙惠功臣表聖朝憐丨與憫同補遺首成紀朕甚丨焉史記周紀穆王丨文武之道缺)
惽(漢書劉向傳臣甚丨焉音昏又古閔字)
緡(漢書律歷志詎丨公七十六歳讀與愍同)
愍(史記太史公自序丨學者之不逹補遺首屈原傳離丨之長鞠漢書髙帝紀齊丨王昭帝紀朕甚丨焉)
盾(漢書王莽傳數遣中丨讀曰允)
允(漢書匈奴傳唐虞以上有山戎獫丨補遺首衛靑傳薄伐獫丨)
侯(漢書董賢傳發棺丨視驗也音畛)
僒(漢書賈誼傳丨若囚拘說文渠隕反補遺蘇林欺㐱反師古曰蘇音是)
補遺
耘(史記閩越傳不戰而丨漢書作運義當取丨除或言于紛反楚人聲重耳丨隕同音但字假借)
湣(史記髙祖紀齊丨王齊世家魯丨公屈原傳離丨而不遷兮)
閔免(漢書谷永傳丨丨遁樂師古曰黽勉也)
&KR2635;(史記鄒陽傳司馬喜丨脚於宋漢書刑法志丨罰之屬司馬遷傳孫子丨脚與臏同)
巻(漢書地理志眴丨音箘)
純(漢書刑法志赭衣而不丨之允反)
十八吻十九隱
歾(史記循吏傳自丨亡粉反字或作刎)
攈(漢書刑法志丨摭秦法舉藴反)
殷(史記封禪書其聲丨云野雞夜雊音隱漢書禮樂志丨丨鍾石鳴音隱聲盛也詩丨其靁)
蚡(漢書武帝紀田丨音鼢䑕之鼢亦鼢字扶粉反補遺史記楚世家丨冒古本作羒音憤田丨同)
補遺
隱(史記司馬相如傳丨天動地漢傳作殷天)
蚠(漢書古今人表楚丨冒扶粉反)
二十阮二十一混二十二很
菀(漢書王嘉傳詔書罷丨而以賜賢與苑同補遺首百官表牧師丨令五行志起丨方三百里)
煖(漢書昭紀後宫遺腹子丨許逺反補遺史記燕世家龐丨况逺反)
匽(史記魯世家子丨立漢書禮樂志興文丨武古偃字王吉傳風寒之所丨薄)
輓(史記貨殖傳丨近世塗民耳目音晚古字通用)
梱(漢書匡衡傳衰莫不始乎丨内與閫同門橛也苦本反)
忖(漢書律歷志丨該之積千本反)
佷(史記項羽紀丨如羊貪如狼漢書同又王莽傳貌丨自將音很)
豤(漢書劉向傳丨丨數奸死亡之誅音懇)
耎(漢書司馬遷傳怯丨人阮反柔弱也王吉傳丨脆)
補遺
蜿(史記司馬相如傳丨灗漢傳作宛潬並音婉善)
傿(漢書地理志陳留丨音偃即春秋鄭伯克段於鄢)
&KR0739;(漢書五行志丨陵之戰)
喧(漢書外戚傳悲愁於邑丨不可止許逺反師古曰朝鮮之間謂小兒啼不止爲丨)
反(史記魏世家蒲丨秦紀蒲坂甘茂傳蒲阪漢書地理志蒲丨溝洫志蒲坂)
煇(漢書司馬相如傳丨煌下本反史傳音䰟)
鮌(漢書古今人表丨即與鯀字同)
棍(漢書揚雄傳丨申椒與菌桂又紛蒙籠而丨成自然也又不可丨於世俗之目胡本反同也)
緄(史記髙祖功臣侯表要以成功爲統豈可丨乎)
渾(漢書劉向傳賢不肖丨殽又丨亂胡本反)
二十三旱二十四緩
駻(史記衛將軍傳誅獟丨音悍補遺漢書刑法志以鞿而御丨突音悍)
䍐(漢書吕后紀賛刑罰丨用補遺史記太史公自序封禪之符丨用)
竿(漢書匈奴傳生竒材木箭丨就羽工旱反)
亶(漢書賈誼傳非丨倒垂而已讀曰但補遺首五行志丨日食又諸傳多音但)
襢(史記吕后紀爲劉氏左丨亦作袒)
斡(漢書百官表丨官䥫市兩丞斡音筦補遺史記賈生傳丨棄周鼎兮寳康瓠音筦又烏活反)
筦(漢書禮樂志鍾石丨絃晁錯傳齊桓得丨子與管同補遺史記平凖書桑洪羊爲大農丞丨諸㑹計事)
幹(漢書劉向傳顯丨尚書與管同補遺首食貨志浮食竒民欲擅丨山海之貨)
懣(漢書戾太子傳王憂丨音滿又音悶)
煗(漢書王褒傳襲狐貂之丨乃短反)
並(漢書西南夷傳䍧柯同丨等邑音伴補遺首昭紀廉頭姑繒柯談指丨二十四邑皆反音伴)
補遺
旰(史記河渠書皓皓丨丨兮閭殫爲河司馬相如傳澔丨)
旱(史記賈誼傳水激則丨兮矢激則逺讀與悍同)
曼漶(漢書揚雄傳丨丨不可知音滿緩師古音莫幹反)
䵣(史記楚世家熊丨音與亶同字亦作亶)
壇(史記司馬相如傳丨以陸離音坦漢傳作痑)
煖(史記樂書丨之以日月漢書文帝紀老者非帛不丨)
竝(漢書地理志同丨音伴䍧柯縣名)
二十五潸二十六産
籑(漢書刑法志丨二百章司馬遷傳父子相繼丨其職音撰)
篹(漢書藝文志孔子丨焉音撰)
篹(漢書元后傳文母丨食堂丨具也音撰)
冠(史記始皇紀丨玉冠佩華紱正義音綰與去聲通)
柬(漢書髙惠髙后文功臣表遴丨布章古簡字)
補遺
攌(史記賈誼傳丨如囚拘華板反又音晥)
簡(漢書刑法志丨車丨徒)
譔(漢書揚雄傳丨爲十三卷與撰同)
二十七銑二十八獮
踐(史記文帝紀喪事服臨者皆無丨晉灼曰漢語作跣徒跣也補遺漢書五行志被髪徒丨)
洗(漢書髙帝紀使兩女子丨先典反律歷志三曰姑丨補遺史記髙祖紀及律書並同又汲黯傳太子丨馬)
(先典反)
先(漢書百官表太子丨馬或作洗)
洒(史記范雎傳羣臣莫不丨然變色易容先典反猶肅敬皃)
繭(漢書叙傳申重丨以存荆足下傷起如丨也補遺首禮樂志牲丨栗史記武帝紀牲角丨栗)
甽(漢書劉向傳雖在丨畒工犬反或作畎補遺首食貨志一畮三丨)
畎(史記匈奴傳丨夷氏音犬補遺漢傳同)
揃(史記魯世家乃自丨其蚤沈之河音剪西南夷傳賛後丨剽分二方)
煎(漢書趙充國傳先零豪封丨讀曰剪)
&KR1524;(漢書嚴助傳丨髮文身與剪同)
鬋(漢書韋元成傳勿丨勿伐與剪同)
選蠕(史記律書丨丨觀望上思兖反下而兖反)
耎(漢書司馬遷傳僕雖怯丨人兖反而兖反又人阮反天文志注曰退也王吉傳以丨脆之王體)
饍(史記張儀傳冨民丨兵與膳同具食也)
譱(漢書禮樂志成帝時犍爲得古磬議者以爲丨祥補遺首本志莫丨於禮)
單(史記殷紀咎丨作明居髙祖紀丨父人吕公音善漢紀同)
嬗(史記秦楚之際月表五年之間號令三丨音善)
俛(史記太倉公傳不可丨仰音免)
免(漢書項籍傳賛丨起阡陌之中者言丨脫傜役也字或作俛與俯同)
連(漢書揚雄傳孟軻雖丨蹇猶爲萬乗師易徃蹇來丨補遺史記司馬相如傳躩以丨卷音輦)
脟(史記司馬相如傳丨割輪焠讀曰臠漢書同)
剸(漢書叔孫通傳丨言故羣盗壯士進之與專同又之兖反)
傳(漢書陳湯傳丨戰大内乃轉戰也)
羡(漢書溝洫志河災之丨溢中國也尤甚讀與衍同周禮以其餘爲丨)
吮嗽(漢書鄧通傳文帝病癰通爲上丨丨之上自兖反下山角反補遺史記呉起傳卒有病疽者)
(起爲吮之)
䢖(史記髙祖紀猶居髙屋之上丨瓴水也車輦反漢書同謇翻也)
寋(漢書司馬相如傳掉指橋以偃丨兮居偃反史傳作蹇)
㿅(史記越世家齊與呉丨疥也音尠)
鱻(漢書叙傳丨生民之晦在古鮮字少也先踐反)
蜵蜎(漢書揚雄傳丨丨蠖濩之中上一兖反下下兖反)
補遺
編(史記西南夷傳丨髪歩典反漢書終軍傳解丨髮削左袵讀曰辮)
鬋(漢書韋賢傳丨茅作堂與剪同)
蓮(漢書宣帝紀嘗困於丨勺鹵中音輦灼)
雋(漢書昭帝紀丨不疑材兖反辭兖反地理志長沙下丨)
瑑(漢書董仲舒傳良玉不丨東方朔傳琱丨與篆同)
沇(史記夏紀濟河維丨州漢書禮樂志丨丨四塞天文志丨州與兖同)
燀(史記始皇紀威丨旁逹充善反)
鱄(漢書古今人表成丨上兖反)
堧(史記申屠嘉傳太上皇廟丨垣乃喚反而縁反又音軟鼂錯傳鑿廟壖垣)
僤(漢書司馬相如傳象輿婉丨於西清音善史傳作婉蟬無音)
潬(漢書司馬相如傳宛丨膠盭音婉善)
灗(史記司馬相如傳蜿丨膠戾音善)
絻(史記封禪書若人冠丨焉)
孱(漢書地理志武陵郡丨陵音踐又仕連反)
搴(史記河渠書丨長茭兮沈美王已免反漢書溝洫志音騫)
沔(史記樂書流丨沈佚)
扁(史記髙祖紀命乃在天雖丨鵲何益漢紀同歩典反)
絹(漢書揚雄傳丨嘄陽工犬反即費費也)
免(漢書薛宣傳移書勞丨之即與勉同)
二十九篠三十小
眑(漢書禮樂志清思丨丨經緯冥冥幽静也音窈)
㓜(漢書外戚傳丨眇一小反)
腰褭(史記司馬相如傳罥丨丨注神馬日行萬里音窈嫋漢書作要丨補遺舊表下字今增)
嬈(漢書鼂錯傳除苛解丨如紹反)
蹻(漢書髙帝紀可丨足待音矯舉足小髙也)
撟(漢書武帝紀丨䖍吏因乘埶㠯侵蒸庶與矯同元帝紀丨發戊己校尉屯田吏士髙五王傳丨制揚雄傳)
(丨首)
洮(漢書髙帝紀擊布軍丨水南北蘇林音兆史記音道)
繆(漢書司馬相如傳丨繞王綏音蓼)
漂(史記淮隂侯傳丨母漢書韓信傳同)
橋(史記主父偃傳嚴安書丨箭累弦漢書嚴安傳矯箭控弦)
挑(史記項羽紀願與漢王丨戰荼了反司馬相如傳以琴心丨之漢書髙帝紀欲丨戰注擿嬈敏求戰也古)
(謂之致師)
祒(史記趙世家周丨音紹戰國䇿作紹)
湫(史記封禪書丨淵祠朝那子小反子由反漢書郊祀志同人表中孫丨子小反)
蟜(史記司馬相如傳夭丨音矯漢書同)
三十一巧
蚤(史記魯世家乃自揃其丨沈之河讀曰爪)
瑵(漢書王莽傳金丨羽葆讀曰爪)
三十二皓
澔(漢書司馬相如傳丨汗音浩補遺史傳丨旰)
暭(漢書鄭崇傳丨天罔極與昊同)
顥(漢書司馬相如傳肇自丨穹生民與昊同)
藁(漢書禮樂志枯丨復産口老反讀曰槁)
稾(漢書董仲舒傳屮丨上貢禹傳又出丨稅禾稈也補遺史記蕭相國世家願令民入田無収丨漢書首)
(蕭何傳同)
騷(史記李斯傳由竈上丨除音掃黥布傳大王宜丨淮南之兵言盡舉之如埽地之爲)
&KR0708;(漢書禮樂志丨木零落晁錯傳丨木所在古草字董仲舒傳小人之德丨)
蚤(史記夏紀丨夜翊明有家文帝紀請丨建太子漢書文帝紀同師古曰古以爲早晚字天文志伏見丨晚)
(詩共伯丨死)
葆(史記魯世家毋墜天之降丨命讀如寳留侯世家見榖城下黄石取而丨祠之徐廣云史記珍寳字皆作)
(丨補遺首樂書天子之丨龜)
葆(史記魯世家成王少在強丨之中索隱曰即襁緥古字少假借用)
保(漢書司馬相如傳業隆於繦丨讀作緥)
嶋(史記田儋傳田橫與其徒屬入海居丨中集韻㠀書作丨)
隝(漢書田儋傳田橫入海居丨中丁老反)
薻(漢書叙傳摛丨如春華丨文詞也)
茆(漢書律歷志冐丨於夘䕺生也莫保反禮部韻音夘)
逃(史記髙祖紀擊布軍丨水上南北徐廣音道正義同又吐勞反蘇林音兆)
補遺
皥(史記五帝紀少丨氏樂書秋歌西丨漢書郊祀志少丨)
皓(史記天官書天丨漢書天文志天昊)
滈(史記封禪書灃丨有昭明)
鄗(史記司馬相如傳酆丨潦潏漢書郊祀志周文武郊於豐丨與滈同)
稾(史記樂書止如丨木案禮記苦老反天官書枯丨漢書天文志潤息丨枯即與槁同)
葆(史記春申君傳丨利而詳事下吏匈奴傳侵盗上郡丨塞蠻夷又見冦丨此亭即與保同)
保(史記周紀命南宫括史佚展九鼎丨玉當讀曰寶)
轑(漢書張敞傳殿屋重丨中音老)
三十三哿三十四果
旤(漢書五行志數其丨福古禍字)
果隋(史記貨殖傳丨丨蠃蛤不待賈而足正義隋徒火反漢書地理志作蓏郎果反說文木上曰果)
(地上曰蓏補遺或書作陏)
祼(漢書五行志丨蟲之孽亦臝字)
䯢(漢書叙傳么丨尚不及數子音麽)
補遺
何(漢書古今人表丨蕢丈人語荷蕢)
葰(漢書地理志太原郡丨音璅又山寡反)
佗(史記龜䇿傳醮酒丨髪徒我反)
隨(史記天官書前列直斗口三星丨北端兊他果反漢書天文志同)
隋(史記天官書廷藩西有丨星五曰少微他果反)
過(史記荀卿傳炙轂丨髠別録曰丨字作輠車之盛膏器也)
倮(史記貨殖傳烏氏丨魯可反漢書作臝)
三十五馬
堵(史記張釋之傳丨陽人音赭漢傳同音者地理志丨陽春秋左氏傳丨氏)
壄(漢書五行志逺四佞而放諸丨古野字補遺首律歷志至牧丨夜陳又乞食丨人)
埜(漢書司馬相如傳膏潤丨&KR0708;音野史記作野草)
袴(史記淮隂侯傳不能死出我丨下苦化反一作胯漢書作跨補遺廣集韻上去聲通)
補遺
裸(史記南越尉佗傳西甌駱丨國和寡反)
夏(史記項羽紀追項王至陽丨音賈漢書髙帝紀發兵距陽丨音假)
夏(漢書王吉傳廣丨之下)
舎(史記殷紀丨我嗇事呉世家乃丨之漢書禮樂志是丨所重而急所輕也)
三十六養三十七蕩
將(漢書衡山王賜傳皆丨飬勸之讀曰獎史記作從容見二腫韻)
&KR3926;(漢書揚雄傳丨華蹈衰古掌字)
鞅(史記伍子胥傳常丨丨補遺首秦紀宗室多丨丨漢書韓信傳居常丨丨於兩反)
卬(史記殷紀丨而射之漢書刑法志爲下所丨張耳傳丨視泄公讀作仰仰頭爲徤詩瞻丨昊天)
嚮(漢書宣帝紀上帝嘉丨讀曰饗補遺史記游俠傳何知仁義己丨其利者爲有德音享)
嚮(漢書異姓諸侯王表丨應㿊於謗議項籍傳賛天下雲合丨應音響)
饗(漢書禮樂志五音六律依丨韋昭讀曰響)
郷(漢書天文志丨之應聲讀作響)
薌(漢書揚雄傳丨呹肸以掍根讀與響同)
强(史記魯世家成王少在丨葆之中索隱曰即襁緥衛將軍傳作繦)
杖(漢書李㝷傳近臣已不足丨倚任也)
穰(漢書張敞傳典長安中浩丨人掌反)
攘(漢書叙傳擾丨人飬反)
放(漢書禮樂志相丨&KR1820;音昉佛猶髣髴也補遺史記始皇紀秦每破諸侯寫丨其宫室作之咸陽北阪上)
(樂書民神雜擾不可丨物音昉)
荒(史記賈生傳寥廓忽丨呼廣反漢書同又外戚傳遂丨忽而辭去音同)
怳(漢書司馬相如傳芒芒丨忽史記作恍)
&KR2651;(漢書外戚傳䆮滛敞丨古怳字)
&KR1733;(漢書傅介子傳賛陳湯儻丨不自収歛音蕩)
盪(漢書丙吉傳不得令晨夜去皇孫敖丨放也讀與蕩同補遺首諸侯王表丨滅古法食貨志丨滌煩苛)
(郊祀志丨丨如係風捕景)
讜(漢書王莽傳今日復聞丨言讀曰黨)
黨(漢書韓信傳恐其丨不就他郎反伍被傳丨可徼幸讀曰儻補遺史記淮隂侯傳同)
蕩(漢書揚雄傳爲人佚丨音䥫讜)
爌(漢書揚雄傳北丨幽都古晃字)
儻(史記司馬相如傳俶丨瓌瑋漢書同)
惝(漢書揚雄傳弘丨音敞補遺史記司馬相如傳聽丨恍而無聞)
帑(漢書匈奴傳府丨它莽反又音奴)
補遺
郷(漢書文帝紀專丨獨美其福百姓不與焉是重吾不德也)
罔(史記司馬相如傳敞丨靡徙即與惘同)
卬(漢書鼂錯傳在俛丨之間王章傳不自激丨讀作仰)
狼(史記建元王子侯表郁丨盧黨反又音郎屬晉漢表作桹音狼)
象(史記夏紀觀古人之丨秦紀樹草木以丨山滑稽傳優孟歳餘像孫叔敖漢書武帝紀畫丨而民不犯案)
(禮部韻形像經典通作丨)
忼(史記項羽紀丨慨髙祖紀作慷漢書髙帝紀丨慨叙傳作慷)
潢(漢書司馬相如傳灝溔丨漾胡廣反)
熿(史記司馬相如傳丨炳音晃)
三十八梗三十九耿四十靜
臩(史記周紀乃命伯丨孔安國曰伯冏也)
靖(漢書劉向傳廉丨樂道與静同王尊傳丨言庸違)
領(漢書張耳傳南有五丨領與嶺同補遺史記衞靑傳絶梓丨梁北河漢書溝洫志開大河上丨)
靚(史記司馬相如傳丨莊刻飾丨莊粉白黛黑也漢書賈誼傳深淵之丨王莽傳清丨無塵揚雄傳丨深即)
(静字補遺漢書首百官表典客丨與静同)
檠(漢書蘇武傳丨弓弩謂輔正弓弩也音警又巨京反)
補遺
邢(史記殷本紀祖乙遷于丨音耿)
四十二拯四十三等
四十四有四十五厚四十六&KR0627;
偩(史記太史公自序栗姬丨貴音負恃也又丨愛矜功)
牖(史記周紀紂囚西伯丨里音酉補遺別本亦作羑漢書司馬遷傳拘丨里)
缻(史記藺相如傳相如請奉盆丨秦王以相娯樂音缶瓦器盛酒漿秦鼓之以節歌正義作音缾李斯傳)
(擊甕叩丨淮隂侯傳以木罌丨渡軍)
不(史記項羽紀范增曰丨者若屬皆且爲所虜漢書髙帝紀同補遺史記首殷紀視水見形視民知治丨)
讎(史記循吏傳安所丨其貨乎正義音受)
糅(漢書劉向傳邪正雜丨汝救反據師古音合在去聲而糅揉蹂皆上聲故附此)
扣(史記趙世家丨馬牽也音叩)
詬(漢書路温舒傳國君含丨音垢)
&KR1783;(漢書梁平王襄傳荒王之子立後數丨傷郎一口反)
歐(史記張叔傳名丨於有反漢書申屠嘉傳丨血而死讀曰嘔補遺史記首髙祖紀遣將軍薛丨漢紀同)
(又周亞夫傳丨血丙吉傳醉丨丞相車上)
蔀(漢書律歷志以閏餘一之歳爲丨首音剖又音部)
母(史記魯世家唐叔得禾異丨同穎尚書作畒索隱曰此爲丨義並通)
畮(漢書食貨志建歩立丨古畒字補遺首人表尾生丨)
枓(史記趙世家使厨人操銅丨以食代王及從者行斟宰人以丨擊殺代王音斗)
鯫(史記留侯世家丨生在垢反雜小魚比小人漢傳同補遺史記首項羽紀土垢反服䖍音淺)
后(史記五帝紀然丨禹踐天子位又而丨其丨漢書項籍傳賛然丨以六合爲家與後同古通用禮而丨越)
(人來弔補遺漢書首景紀然丨祖宗之功德施于萬世)
補遺
&KR0671;(史記司馬相如傳丨陵別㠀)
耦(史記孝武紀以木丨馬代駒焉一音偶孟康云寓寄龍形於木姚氏云寓假也以言假木龍馬一駟非寄)
(寓龍馬形於木也)
禺(史記封禪書木丨龍索隱曰音偶謂偶其形於木漢書郊祀志作木寓龍)
遇(史記天官書氣相丨音偶漢書天文志同無音)
偶(史記髙祖紀丨語者弃市漢書作耦)
鮦(漢書地理志汝南郡丨陽音紂)
首(漢書成帝紀以食爲丨古首字)
狩(漢書叙傳孔終篇於西丨合韻音守)
煣(漢書食貨志丨木爲耒)
趣(漢書古今人表丨馬蹶千後反即詩蹶爲丨馬)
&KR1621;(漢書古今人表鼓丨即瞽叟)
瞍(史記陳世家自幕至于瞽丨)
棓(史記天官書天丨蘇林音打之索隱音剖)
(史記匈奴傳漢亦棄上谷之丨辟縣造陽地音斗)
四十七寢
侵(史記魏其傳武安者貌丨音寑短小也醜惡也補遺漢書田蚡傳同)
寑(漢書蘇武傳霍光丨其奏)
&KR2321;(漢書趙廣漢傳夜不丨至旦)
稟(史記禮書不丨京師)
廪(史記文帝紀丨丨郷改正服封禪矣漢書食貨志直爲此丨丨危也)
廪(漢書揚雄傳下隂潜以慘丨兮寒凉意來感反一讀如本字)
廪(漢書循吏傳此丨丨庶幾德讓君子之遺風言有風采也)
禀(漢書西域傳湏諸國丨食丨給也讀曰廪補遺首文帝紀今聞吏丨當受鬻者食貨志流民入關者置)
(飬澹官以丨給之)
補遺
吟(漢書揚雄傳蔡澤雖噤丨而咲唐舉噤鉅錦反丨魚錦反)
寑(漢書平帝紀義陵丨神衣在柙中公卿表諸廟丨園)
四十八感四十九敢
㿊(漢書異姓王表嚮應丨於謗議音慘)
㿊(漢書谷永傳榜箠丨於炮烙千感反)
廪(漢書揚雄傳下隂潜以慘丨兮來感反)
憯(漢書武帝紀支體傷則心丨怛千感反)
㩜(漢書五行志丨仲舒與擥同袁盎傳丨轡)
擥(史記袁盎傳並車丨轡補遺漢書刑法志緫丨英雄即覽字)
顄(漢書王莽傳侈口蹷丨頥胡感反)
啖(史記叔孫通傳攻苦食丨正義當作淡漢書師古曰讀作淡大敢反上去聲通)
闇(漢書揚雄傳登降丨藹烏感反君子之道丨然而日章)
補遺
泔(漢書揚雄傳秬鬯丨淡胡感反淡大敢反滿也)
啿(漢書禮樂志羣生丨丨音湛湛露斯之湛徒感反)
湛(史記司馬相如傳紛丨丨其差錯兮徒感反)
補遺
壍(史記李斯傳陗丨之勢異音漸言陗峻則難登平丨則易陟)
酓(史記夏紀其篚丨絲索隱曰檿山桑)
揜(史記蘇秦傳豈丨於衆人之言李斯傳塞聦丨明漢書司馬相如傳丨&KR0708;蔽地又丨以緑蕙)
奄(史記封禪書方士皆丨口惡敢言方哉漢書諸侯王表丨有龜蒙司馬相如傳丨薄水陼)
閹(史記天官書丨茂漢書天文志掩茂)
蓋(史記呉世家公子丨餘索隱曰春秋作掩餘音同而字異耳)
厭(漢書李㝷傳列星失色丨丨如滅鄭音檿桑之檿師古烏點反)
五十三豏五十四檻五十五范
范(漢書揚雄傳經諸丨與範同法也)
咸(漢書石奮傳九卿丨宣服䖍音減損之減史傳減宣)
補遺
檻(史記陳丞相世家樊噲丨車傳詣長安漢書張耳傳乃丨車與王詣長安餘傳作轞)
班馬字類第三
