禮記正義卷第六十五
唐國子祭酒上護軍曲阜縣開國子臣孔穎逹等奉
勑撰
三年問第三十八正義曰案鄭目錄云名曰三年問者善其問
以知喪服年月所由此於别錄屬喪服三年至也哉正義
曰此一節問喪三年所由解釋所以三年之意三年之喪何也者記者欲
釋三年之義故假設其問云三年喪者意有何義理謂稱人之情而
立禮之節文因以飾羣者飾謂章表也羣謂五服之親也因此
三年之喪差降各表其親黨别親䟽貴賤之節而弗可損益也
者親謂大功以上䟽謂小功以下貴謂天子諸侯絶期卿大夫降期
以下賤謂士庶人服族其節分明使不可損益也故曰無易之
道也者引舊語成文也無不也並有差品其道不可改易創鉅
者其曰久者以釋重喪所以三年也其事旣大故爲譬也鉅大也夫
創小則易差創大則難愈故云創鉅其日久也痛甚者其愈遟者俞
差也賢者喪親傷腎乾肝斬斫之痛其痛旣甚故其差亦遟也
三年者稱情而立文所以為至痛極也者旣痛甚差遟故稱其痛
而立三年之文以表是至痛極者也哀痛未盡思慕未忘者言
賢人君子於此二十五月之時悲哀摧痛猶未能盡憂思悲慕猶未
能忘故心之哀慕於時未盡而外貌喪服以是斷割者豈不送死有
巳復生有節也哉者若不斷以二十五月則孝子送死之情何時得
巳復吉常之禮何有限節故聖人裁斷止限二十五月豈不是送死
湏有巳止反復生禮湏有限節也哉凡主至不窮正義曰
此一經明天地之間血氣之類皆有所知至於鳥獸大小各能思其
種類況在於人何有窮巳也將由至亂乎正義曰此一經
明小人之人曾鳥獸之不若若不以禮節之安能羣居而不亂
將由至窮也正義曰此一經明賢人君子於三年之喪若駟之
過隙若不以禮制節之則哀痛何時窮巳駟之過隙者駟謂駟馬隙
謂空隙駟馬峻疾空隙狹小以峻疾而過狹小言急速之甚
故先至之矣正義曰此一經明小人君子其意不同故先王爲
之立中人之制節故先王焉者焉是語辭立中制節者言先王
是三年者取象於一閏天地一期物終是一期者取象於一周九月
者以象陽之數又象三時而物成也五月以象於五行三月者取象
天地一時而氣變言五服之節皆取法於天地中取則於人者
則法也天地之中取則於人若子生三年然後免於父母之懷故服
三年人之一歲情意變改故服一期九月五月三月之屬亦逐人情
而減殺是中則於人所以羣居和壹之理盡矣者旣法天地與
人三才並備故能調和羣衆聚居和諧專壹義理盡備矣故三至喪
也正義曰此一節重明三年之義三年之喪人道之至文者也
言三年喪禮於人道之中至極文理之盛者則期以下非其至極也
夫是之謂至隆者言三年之喪人恩之至極隆厚也未有知其
所由來者也言三年之喪行之自遠未有能識知所從來也言不知
從何代而來引孔子曰者論語之文證此三年之喪也注不知
至久矣正義曰案易繫辭云古之葬者厚衣之以薪葬之中野
不刲不樹喪期無數尚書云百姓如喪考妣三載此云不知所由
者但上古云喪期無數謂無葬練祥之數其喪父母之哀猶三年
制度同玉藻云長中繼揜尺若深衣則緣而巳下云緣廣寸半凡深
衣皆用諸侯大夫士夕時所著之服故玉藻云朝玄端夕深衣庶人
吉服亦深衣皆著之在表也其中衣在朝服祭服喪服之下知喪服
亦有中衣者檀弓云練衣黃裏注云練中衣以黃爲内是也伹喪服
中衣不得繼揜尺也故喪服云帶緣各視其冠注云緣如深衣之
緣是喪服中衣用深衣則深衣緣之以采故下云具父母大父母衣
純以繢以青之屬也唯孤子深衣純以素但以緣而巳不與長衣同
其吉服中衣亦以采緣其諸侯得綃黼爲領丹朱爲緣郊特牲云綃
黼丹朱中衣大夫之僭禮則知大夫士不用綃黼丹朱但用采純而
巳矣無文以明之其長衣以素緣知者若以采緣則與吉服中衣同
故知以素緣也若以布緣則日麻衣知用布緣者以其稱麻衣故知
也其喪服之中衣其純用布視冠布之麤細至葬可以用素緣也練
則用縓也其詩之麻衣則與此別彼謂吉服之衣也所以此稱深衣
者以餘服則上衣下裳不相連此深衣衣裳相連被體深邃故謂之
深衣古者至篇末義曰此一篇從初至末皆論深衣
之曲裾也其深衣之衽已於玉藻釋之故今不復言也要縫半
下要縫謂要中之縫尺寸闊狹半下畔之闊下畔一丈四尺四
寸則要縫半之七尺二寸注三分至寬也正義曰此據裳
之一幅分爲二幅凡布廣二尺二寸四寸爲縫一尺八寸在三分之
一分爲六寸減此六寸以益於下是下二幅有二尺四寸上二幅有
一尺二寸故云三分要中減一以益下下容舉足而行故宜寬也
裕之高下可以運肘袼謂當臂之處袂中高下宜稍寬大可以
運動其肘袂二尺二寸肘尺二寸是容運肘也𬒮之長短反詘
之及肘者袂長二尺二寸并緣寸半爲二尺三寸半除去其縫之所
殺各一寸餘有二尺一寸半在從肩至手二尺四寸今二尺一寸半
之𬒮得反詘及肘者以袂屬於衣幅闊二尺二寸身脊至肩但尺一
寸也從肩覆臂又尺一寸是衣幅之畔覆臂將盡今又屬𬒮於衣又
二尺一寸半故反詘其袂得及於肘也當無骨者帶若當骨則
緩急難中故當無骨之處此深衣帶下於朝祭服之帶也朝祭之帶
則近上故玉藻云三分帶居二焉是自帶以下四尺五寸也
云深衣者用十五升布鍜濯灰治者案雜記云朝服十五升此深衣
與朝服相類故用十五升布鍜濯謂打洗鍜濯用灰治理使和熟也
然則喪服麻衣雖似深衣之制不必鍜濯灰治以其雜凶故也云自
士以上深衣爲之次者案玉藻諸侯夕深衣祭牢肉又大夫士朝玄
端夕深衣是深衣爲朝祭之次服也云庶人吉服深衣者深衣是諸
侯之下自深衣以後更無餘服故知是庶人之吉服喪服有衰裳包
貴賤上下無差亦明庶人吉服乃深衣也具父母大父母衣純
以繢者所尊俱在故衣純以繢言具父母則父母俱在也大父母則
亦然也若其不具一在一亡不必純以繢也具父母衣純以青
者唯有父母而無祖父母者以爲吉不具故飾少而深衣領緣用青
純降於繢也若父母無唯祖父母在亦當純以青純袂緣純邊
廣各寸半者純袂者純緣也謂純其袂緣則袂口也又云緣讀爲緆
謂深衣之下純也純邊者謂深衣之旁側也廣各寸半者言純袂口
及裳下之緆并純旁邊其廣各寸半言表裏合爲三寸注純謂
至寸矣正義曰純謂者解經中二箇純字一是純袂二
謂曲而不直也哨謂哨峻不正是主人謙遜之辭某旣賜矣又
重以樂敢辭者賓稱主人設酒肴以待已是某旣受主人之賜矣主
人又請投壷樂已是重以樂也注士則至北面正義曰士
則鹿中案鄕射記云大夫兕中士鹿中此篇投壷是大夫士之禮故
云士則鹿中不云兕中者略之也知此投壷是大夫士禮者以經云
主人請賓是平敵之辭與鄕飲酒鄕射同故知是大夫士也若諸侯
則燕禮大射每事云請於公不得云主人請賓也此旣非諸侯之禮
而經云奏貍首者别取燕飲之義非謂尊卑之詩其諸侯相燕亦有
投壷故左傳云晉侯與齊侯燕投壷然則天子亦有之但古禮亡無
以知也其中之形刻木爲之狀如兕鹿而伏背上立圓圈以盛筭云
奉之西階上北面者案鄕射禮將射之時司射升自西階階上北面
告於賓故知此司射奉中在西階上北面其執壷之人賤於司射故
在司射之西以凡行禮統於主人雖俱在西階而當尊東故燕禮大
射宰夫代公爲主人與賓倛升西階而主人在東也注燕飲至
射也正義曰知旣脫坐主人乃請投壷也者案燕禮取
以出卿大夫皆降賓反入大夫皆說屨升就席羞庶羞之後乃
若射則大射正爲司射則知此亦在脫屨升坐之後若鄕射之禮則
在飲酒未旅之前爲射以其詢衆庶禮重故早射異於燕射也
賓再至日辟正義曰此一經論賓與主人受矢送矢之節
賓再拜受者賓旣許主人投壷賓乃於西階上北面再拜遥受矢也
主人般還日辟者主人見賓之拜乃般曲折還謂賓曰今辟而不敢
受言此者欲止賓之拜也於是賓及主人各來兩楹之間相就俱南
面主人在東授矢與賓主人阼階上拜送者主人旣授矢之後
歸還阼階上北面拜送矢也賓般還曰辟者賓受矢之後歸於
西階上見主人之拜賓乃般還而告主人曰今辟而不敢受之言此
者亦止主人拜知皆北面者案鄕飲酒鄕射拜受爵送爵皆北面故
知亦當北面熊氏云以拜時還辟或可東西面相拜又以日辟者是
贊者來辭告主人及賓言曰辟義亦通也巳拜至就筵
正義曰此一經明賓主受矢之後就投壷之筵巳拜受矢者謂
主人拜送矢之後主人贊者持矢授主人主人於阼階上受矢也
進即兩楹閒退反位者主人受矢之後乃獨來就兩楹間者言將有
事於此也看投壷處所乃却退反阼階之位揖賓就筵者主人
於阼階之上西面揖賓令就投壷之筵於是賓主各來就筵
注退乃至射物正義曰云退乃揖賓者解經退反位揖賓也所
以揖之者欲與賓俱即席相對爲偶而共投壷云賓席主人席皆南
鄕間相去如射物者以壷在於南故知投壷南鄕也投壷是射之類
故知席相去如射物也物謂射者所立之處物長三尺闊一尺二寸
兩物東西相去容一弓故鄕射記云物長如笴其間容弓距隨長武
注云笴長三尺距隨者物横畫也司射至筭興正義曰前經賓
主旣就筵此經明進度壷并筭之節司射進度壷者司射於西
階之上於執壷之人處受壷乃東嚮來賓主筵前進所量度其壷置
於賓主筵南間以二矢半者投壷有三處室中堂上及庭中也
日中則於室日晚則於堂大晚則於庭是各隨光明故也矢有長短
亦隨地廣狹室中狹矢長五堂上稍廣矢長七扶庭中大廣矢長
扶指日扶扶廣四寸則二尺也七扶者則二尺八寸
畢而爲勝者立馬者則又取筭以爲馬表於勝數也必謂筭爲馬者
馬是威武之用爲將帥所乘今投壷及射亦是習武而勝者自表堪
爲將帥故云馬也一馬從二馬者每一勝輒立一馬禮以三馬
爲成若專三馬則爲一成但勝偶未必專頻得三若勝偶得二劣偶
得一一旣劣於二故徹取劣偶之一以足勝偶之二爲三故云一馬
從二馬然定本無此一句三馬旣立請慶多馬者若頻得三成
或取彼足爲三馬是其勝巳成又酌酒慶賀於多馬之偶也
請主人亦如之者司射請賓之黨爲每事並應日諾竟而司射又請主
人事事亦如賓而主人皆亦曰諾如賓也案鄕射司射請賓於西階
上請主人於阼階上則此請賓請主人皆亦就賓主之前也
注正爵至爲樂正義曰此經正爵謂罰爵故下别云三馬旣備
請慶多馬今鄭注或以罰或以慶則慶馬勝筭亦爲正爵者鄭通而
解之罰慶俱是正爵故下又云正爵旣行請徹馬被謂慶爵亦稱正
爵也案鄕射禮三耦先射賓主乃射以射禮重也此投壷不立三耦
以投壷禮輕故命諾正義曰此
於左者左謂司射之前稍北也注巳投者退各反其位
正義曰約鄕射禮射畢則各反其位則知投壷者畢亦各反其位辟
後來也反位謂主黨於東賓黨於西卒投至右鈞正義曰此一經
明投壷筭數之儀卒投者謂投壷卒也司射執筭日左右
卒投請數者司射於壷西東面執筭請曰賓主之黨卒竟投請數筭
二筭爲純一純以取者純全也二筭合爲一全地上取筭之時一純
則别而取之一筭爲竒者一筭謂不滿純者竒隻也故云一筭
爲竒遂以竒筭告者竒餘也謂左右數鈞等之餘筭手執而告
曰某賢於某若干純者或左或右不定故稱某賢賢謂勝者也勝者
若有雙數則云若干純假令十筭則云五純也竒則曰竒者若
有竒數則曰竒假令九筭則曰九竒也鈞則曰左右鈞者鈞猶
等也等則左右各執一筭以告注卒巳至以告正義曰云
如數射筭者以投壷射之類故知此數投壷之筭如數射筭云一純
以取至其他如右獲此皆鄕射之禮文也一純以取實於左手謂就
地上之筭以右手每一純實於左手云十純而委
之弟子洗觶升酌南面坐奠于豐上是也注周禮至射爵
正義曰此周禮典瑞文引之者證灌爲飲也云賜灌敬養各與其偶
於西階上如飲射爵者以投壷射類故約鄕射而知也正爵至
曰諾正義曰此一經論飲不勝者畢司射請爲勝者立馬以表
顯賢能之事正爵旣行者謂正禮罰酒之爵旣行飲畢之後司
射乃請賓主請爲勝者樹標立其馬也馬各直其筭者直當也
謂所立之馬各當其初釋筭之前所釋之筭東中之西也一馬從
二馬者投壷與射禮同亦三番而止每番勝者則立一馬假令賓黨
三番俱勝則立三馬或賓黨兩勝而立二馬主黨一勝但立一馬即
以主黨從就賓黨二馬以少足益於多以助勝者爲榮以慶者
一馬從二馬之後乃以慶賀多馬故云以慶但此經上云請立馬者
是司射請辭馬各直其筭一馬從二馬以慶是禮家陳事之言也慶
禮曰三馬旣備請慶多馬者此還是司射請辭言爲慶之禮勝者三
馬旣巳備具請酌酒慶賀於多馬者賓主皆曰諾者無問勝
不勝皆稱曰諾注飲無豐正義曰云投壷如射亦
四筭也籌室中五扶堂上七庭中九扶者籌矢也室中最狹
故五扶堂上差寬故七扶庭中彌寬故九扶注投壷者人四矢
正義曰案鄕射及大射人皆乘矢故知四矢也注籌矢至常處
正義曰云春秋傳曰膚寸而合者此僖三十一年公羊傳文彼云觸
石而出膚寸而合不崇朝而徧雨乎天下唯泰山爾引之者證彼膚
與此扶同也注脩長至餘也正義曰腹容斗五升三分益
一則爲二斗者旣稱腹容斗五升又云三分益一者以斗五升其數
難計故加三分益一爲二斗從整數計之云得圜囷之象積三百二
十四寸也者以筭法方一寸高十六寸二分爲一升則一斗之積方
一寸高一百六十二寸也二斗之積爲三百二十四寸也於此壷之
圜囷之中凡有三百二十四寸也云以腹脩五寸約之所得者腹之
上下高五寸共有三百二十四寸今且以壷㡳一寸約之即於三百
二十四寸之中五分之一得六十四寸八分也是脩五寸約之所
得之數也云求其圜周圜周二尺七寸有竒者壷㡳一重旣有六
八分以圜方十四寸八分分三分則
有二十一寸六分并前分得八十六寸
㡳一重方積之數也今將八十六寸開方積之九九八十一則爲
九寸強也一面有九寸強四面凡有三十六寸強今以方求圜四分
去一有二十七寸強是壷圜周二尺七寸有強故云圜周二尺七寸
有竒也鄭之此計據二斗之數必知然者壷徑九寸以圜求方以方
九寸計之凡九九八十一壷㡳一重有八十一寸五重則有五箇八
十一寸揔爲四百五寸今以方求圜四分去一去其一百一寸四分
寸之一餘三百三寸四分寸之三於二斗之積三百二十四寸之内
但容三百三寸四分寸之三餘有二十寸四分寸之一不盡故云圜
周二十七寸有竒乃得盡也若以斗五升計之計一斗五升之㺓有
二百四十三寸則壷之所徑唯八寸餘也得容此數必知然者凡方
八寸開方計之八八六十四得六十四寸壷高五重則五箇六十四
寸揔爲三百二十寸以方求圜四分去一去八十寸餘有二百四十
寸於一斗五升之積餘有三寸不盡是壷徑八寸有餘乃得盡也今
檢鄭之文注之意以二斗整數計之不取經文斗五升之義故云圜
周二尺七寸有竒今筭者以其二尺七寸之圍必受升五升之物數
不相會也云壷體腹之上下各漸減殺苟欲望合恐非鄭意
魯令至者浮正義曰此一篇是周公正經而有魯薛之事者錄
記之人以周衰之後魯之與薛有當時投壷號令弟子之異未知孰
是故因以記之也母幠母敖者幠亦敖也號令弟子云母得憮
而敖慢也母偝立母踰言偝立踰言有常爵者母偝立謂不正
面前母得踰言謂遠相談話若偝立踰言有常刑之罰爵也
若是者浮浮亦罰也薛令弟子辭曰若如是偝立踰言者則有浮罰
之爵薛令弟子異於魯者其魯令弟子則稱偝立踰言有常爵薛令
弟子則揔稱若是者浮浮亦罰也其言辭詳略雖異其意則同
注晏子至丘據正義曰引晏子春秋者證浮是罸爵之義故小
爾雅云浮罰也魯鼓薛鼓注云此魯薛擊鼓之節也圜者擊鼙方
者擊鼓正義曰以鼓節有圜點有方點故以爲圜者擊鼙方者
擊鼓若頻有圜點則頻擊鼙聲每一圜點則一擊鼙聲若頻有方
擊鼓聲也記者因擊鼓之異圖而記代久
以知其得注射謂正義曰此投壷相對
半鼓節爲投壷用全鼓節爲射禮又投壷在室在是燕樂之事
知此射亦謂燕射非大射及鄕射也注庭長至投壷正義
曰經云司射庭長案鄕飲酒將旅之時使相爲司正在庭中立于觶
南北面察飲酒不如儀者故知庭長司正也冠士者謂外人來觀投
壷成人加冠之士尊之故令屬賓黨若童子賤則屬主黨也云樂人
國子能爲樂者以國子習樂故云國子能爲樂者欲明此樂人非瞽
矇視瞭之徒以其能與主人之黨而觀禮故知非作樂瞽人也案國
子是王子公卿大夫元士之子今來觀樂士大夫投壷者以國之俊
選皆在學習樂共士子來觀投壷非謂一皆是王子及公卿大夫之
子也云此皆與於投壷者鄭恐伹來觀其禮不觀投壷經旣云屬賓
黨主黨則是入賓主之朋故云與於投壷也
禮記正義卷第六十五
