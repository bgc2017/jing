禮記正義卷第六十七
唐國子祭酒上護軍曲阜縣開國子臣孔潁逹等奉
敕撰
子曰聽訟吾猶人也正義曰此一經廣明誠意之事言聖人不惟
自誠己意亦服民使誠意也孔子稱斷獄猶如常人無以異也言吾與
常人同也必也使無訟乎者必也使無理之人不敢爭訟也
無情者不得盡其辭者情實也言無實情虚誕之人無道理者不得盡
竭其虚僞之辭也大畏民志者大能畏脅民人之志言人有虚誕
之志者皆畏懼不敢訟言民亦誠實其意也聽訟吾猶人也必也使無
訟乎是夫子之辭無情者不得盡其辭大畏民志是記者釋夫子無訟
之事然能使無訟則是異於人也而云吾猶人者謂聽之時備兩造吾
聽與人無殊故云吾猶人也但用意精誠求其情僞所以使無訟也
此謂知本者此從上所謂誠意以下言此大畏民志以上皆是誠意之
事意爲行本旣精誠其意是曉知其本故云此謂知本也所謂脩身者此
覆說前脩身正心之事身有所忿&KR1264;則不得其正者&KR1264;謂怒也身
若有所怒則不得其正言因怒而違於正也所以然者若遇忿怒則
於理則失於正也有所恐懼則不得其正者言因恐懼而違於正
也心不在焉視而不見聽而不聞食而不知其味者此言脩身之
本必在正心若心之不正身亦不脩若心之不在視聽與食不覺知也
是心爲身本脩身必在正於心也所謂齊其家在脩其身者此經
重明前經齊家脩身之事人之其所親愛而譬焉者之猶適也此言脩
身之譬也設我適彼人見彼有德則爲我所親愛當反自譬喻於我也
以彼有德故爲我所親愛則我若自脩身有德必然亦能使衆人親愛
於我也之其所賤惡而譬焉者又言我往之彼而賤惡彼人者必
是彼人無德故也亦當迴以譬我我若無德則人亦賤惡我也
之其所畏敬而譬焉者又我往之彼而畏敬彼人必是彼人莊嚴故也
亦迴其譬我我亦當莊敬則人亦必畏敬我之其所哀矜而譬焉
者又我往之彼而哀矜彼人必是彼人有慈善柔弱之德故也亦迴
譬我我有慈善而或柔弱則亦爲人所哀矜也之其所敖惰而譬
焉者又我往之彼而敖惰彼人必是彼人邪僻故也亦迴譬我我若邪
僻則人亦敖惰於我也故好而知其惡惡而知其美者天下鮮矣者知
識也鮮少也人心多偏若心愛好之而多不知其惡若嫌惡之而多不
知其美今雖愛好知彼有惡事雖增惡知彼有美善天下之内如此
者少矣故諺有之曰人莫知其子之惡莫知其苗之碩者碩猶大
也言人之愛子其意至甚子雖有惡不自覺知猶好而不知其惡也農
夫種田恒欲其盛苗雖碩大猶嫌其惡以貪心過甚故不知其苗之碩
若能以已子而方他子已苗而匹他苗則好惡可知皆以已而待他物
也此謂身不脩不可以齊其家者此不知子惡不知苗碩之人
不脩其身身旣不脩不能以已譬人故不可以齊整其家注之適
至大也正義曰之適也釋詁文云反以喻已者謂見他人所親愛
被賤惡以人類巳他人之事反來自譬已身也云則脩身與否可自知
也者謂彼人不脩則被賤惡敖惰已若不以脩身事亦然也若彼脩身
則被親愛敬畏已若脩身亦當然也故云脩身與否可自知也云碩大
也釋詁文所謂至其家此一節覆明前經治國齊家之事
康誥曰如保赤子者此成王令康叔之辭子謂心所愛之子言治民之
時如保愛赤子愛之甚也心誠求之雖不中不遠矣者言愛此
赤子内心精誠求赤子之嗜欲雖不能正中其所欲去其所嗜欲其
不甚遠言近其赤子之嗜欲爲治人之道亦當如此也未有學養
子而后嫁者也言母之養子自然而愛中當赤子之嗜欲非由學習而
來故云未有學養子而后嫁者此皆本心而爲之言皆喻人君也
一家仁一國興仁一家讓一國興讓者言人君行善於家則外人化之
故一家一國皆仁讓也一人貪戾一國作亂者謂人君一人貪戾
惡事則一國學之作亂其機如此者機謂關機也動於近成於遠
善惡之事亦發於身而及於一國也此謂一言僨事一人定國者僨
猶覆敗也謂人君一言覆敗其事謂惡言也一人定國謂由人君一人
能定其國謂善政也古有此言今記者引所爲之事以結之上云一人
貪戾一國作亂是一言僨事也又云一家仁讓則一國仁讓是知一人
定國也一家則一人也皆謂人君是一人之身先治一家乃後治一國
其所令反其所好而民不從者令謂君所號令之事若各隨其行之所
好則人從之其所好者是惡所令者是善則所令之事長其所好雖欲以
令禁人人不從也是故君子有諸已而后求諸人者諸於也謂君
子有善行於己而后可以求於人使行善行也謂於已有仁讓而后可
求於人之仁讓也無諸已而后非諸人者謂無惡行於已而后可以非
責於人爲惡行也謂無貪利之事於已而後非責於人也所藏乎身
不恕而能喻諸人者未之有也者謂所藏積於身旣不恕實而能曉喻
於人使從已者未之有也言無善行於身欲暁喻於人爲善行不可得也
詩云桃之夭夭其葉蓁蓁者此周南桃天之篇論昏姻及時之事言
桃之夭夭少壯其葉蓁蓁茂盛喻婦人形體少壯顔色茂盛之時似
桃之夭天也之子千歸宜其家人者之子者是子也歸嫁也宜可以
爲夫家之人引之者取宜其家人之事宜其家人而后可以教國
人者言人旣家得宜則可以教國人也詩云宜兄宜弟者此小雅蓼
蕭之篇美成王之詩詩之本文言成王有德宜爲人兄宜爲人弟此記
之意宜兄冥弔謂自與兄弟相善相宜也旣爲兄弟相宜而可兄弟之意
而後可以教國人也詩云其儀不忒正是四國者此曹風鳲鳩之篇忒差也
正長也言在位之君子威儀不有差忒可以長者是四國言可法
則也其爲父子兄弟足法而后民法也者此謂治在齊家
謂其脩德於家在室家之内使父子兄弟足可方法而後民皆法之也
是先齊其家而後能治其國也注一家至於齊正義曰一家
一人謂人君也者以經言治家故知是人君也若文王刑于寡妻至
于兄弟以御于家邦是也云春秋傳日登戾之者此隱五年公羊傳文
案彼傳文公觀魚于棠何以書譏何譏爾遠也公曷爲遠而觀魚登來
之也彼注意謂以思得而來之齊人語謂登來爲得來也聲有緩急得
爲登謂隱公觀魚於棠得此百金之魚而來觀之公羊傳爲登來鄭所
引公羊本爲登戾之以來爲戾與公羊本不同也鄭意以戾爲貪戾故
引以證經之貪戾也云又曰鄭伯之車僨於濟者隱三年左傳文
所謂平天下在治其國者正義曰自此以下至終篇覆明上經平天下
在治其國之事但欲平天下先湏治國治國事多天下理廣非一義可
了故廣而明之言欲平天下先湏脩身然後及物自近至遠自内至外
故初明絜矩之道次明散財於人之事次明用善人遠惡人此皆治國
治天下之綱故揔而詳說也今各隨文解之上恤孤而民不倍者
孤弱之子人所遺棄在上君長若能憂恤孤弱不遺則下民學之不相
棄倍也是以君子有絜矩之道也者絜猶結也矩法也言君子有
執結持矩法之道動而無失以此加物物皆從之也所惡於上母
以使下者此以下皆是絜矩之道也譬諸侯有天子爲上上有不善之
事加已己惡之則不可迴持此惡事使已下者爲之也所惡於下
母以事上者言臣下不善事己已所有惡則已不可持此惡事迴以事
己之君上也所惡於前母以先後者前謂在己之前不以善事施
己巳所僧惡則無以持此惡事施於後人也所惡於後母以從前者後
謂在已之後不以善事施已已則無以惡事施於前行之人也
所惡於右母以交於左者謂與己平敵或在已右或在已左以惡加己己
所憎惡則無以此惡事施於左人也舉此一隅餘可知也此之謂
絜矩之道者上經云君子有絜矩之道也其絜矩之義未明故此經中
說能持其所有以待於人恕已接物即絜矩之道也詩云樂只君
子民之父母此記者引之又申眀絜矩之道若能以已化從民听欲則可
謂民之父母此小雅南山有臺之篇美成王之詩也只辭能以已
民從民所欲則為民父母矣民之所好好之者謂善是
民之願好己亦好之以施於民若發倉廩賜貧窮賑乏絶是也
民之所惡惡之者謂苛政重賦是人之所惡已亦惡之而不行也
詩云節彼南山者上經說恕已待民此經明己湏戒愼也詩云節彼南
山維石巖巖此小雅節南山之篇刺幽王之詩言幽王所任大臣非其
賢人也節然高峻者是彼南山維積累其石巖巖然高大喻幽王大
臣師尹之尊嚴赫赫師尹民具爾瞻者赫赫顯盛貌是大師與人
爲則者具俱也爾汝也在下之民俱於汝而瞻視之言皆視師尹而爲
法此記之意以喻人君在上民皆則之不可不愼有國者不可以
不愼者有國謂天子諸侯言民皆視上所行而則之不可不愼其德乎
宜愼之也辟則爲天下僇矣者僇謂刑僇也君若邪辟則爲天
下之民共所誅討若桀紂是也詩云殷之未喪師克配上帝此一
經明治國之道在貴德賤財此大雅文王之篇美文王之詩因以戒成
王也克能也師衆也言殷自纣父帝乙之前未喪師衆之時所行政教
皆能配上天而行也儀監于殷峻命不易者儀宜也監視也今成
王宜監視于殷之存亡峻大也奉此天之大命誠爲不易言其難也
道得衆則得國失衆則失國者道猶言也詩所云者言帝乙以上得衆
則得國言殷紂失衆則失國也有德此有人者有德之人人之所
附從故有德此有人也有人此有土者有人則境土寬大故有土也
有土此有財言有土則生植萬物故有財也有財此有用者爲國
用有財豐以此而有供國用也德者本也財者末也者德能致財
財由德有故德爲本財爲末也外本内末爭民施大集者外䟽也
内親也施奪謂施其劫奪之情也君若親財而䟽德則爭利之人皆
施劫奪之情也是故財聚則民散財散則民聚者事不兩興
財由民立君若重財而輕民則民散也若散財而賙恤於民則民咸歸
聚也是故言悖而出者亦悖而入者悖逆也若人君政教之言悖
逆人心而出行者則民悖逆君上而入以報荅也謂拒違君命也
貨悖而入者亦悖而出者若人君厚斂財貨悖逆民心而入積聚者
不能久如財人畔於上財亦悖逆君心而散出也言衆畔親離財散君
有也注師衆至厚仁正義曰師衆也峻大也皆釋雅
峻字馬旁爲之與此同也能也釋言文也云君有逆命則
也者君有逆命解經言悖而出也民有逆辭解經亦悖而入謂人有逆
君之辭以拒君也云老子曰多藏必厚亡者言積聚藏之旣多必厚
重而散亡也引之者證貨悖而入亦悖而出康誥曰倠命不于常
者謂天之命不於是常住在一家也道善則得之不善則失之矣書之
本意言道爲善則得之不善則失之是不常在一家也舅犯曰亡
人無以爲寳仁親以爲寳者此舅犯勸重耳之辭於時重耳逃亡在
翟奏穆公欲納之反國而勸重耳不受秦命對秦使云奔亡之人無以貨
財爲寳唯親愛仁道以爲寳也注楚書至奚恤正義曰鄭知
是楚昭王時書者案楚語云楚昭王使王孫圉聘於晉定公饗之趙
簡子鳴玉以相問於王孫圉曰楚之白珩猶在乎其爲寳幾何矣王
孫圉對曰未嘗爲寶楚之所寶者曰觀射父能作訓辭以行事於諸
侯使無以寡君爲口實又新序云秦欲伐楚使者觀楚之寶器楚王
命昭奚恤而問焉對曰寳器在賢臣王遂使昭奚恤應之昭奚恤發
精兵三百人陳於西門之内爲東面之壇一南面之壇四西面之壇一
秦使者至昭奚恤曰君客也請就上位東面之壇令尹子西南面大宗
子牧次之葉公子高次之司馬子發次之昭奚恤自居西面之壇稱曰
客欲觀楚之寳器言楚之所寳者即賢臣也唯大國之所觀秦使無以
對也使歸告秦王曰楚多賢臣無可以圖之何知有觀射父昭奚恤者
案戰國義云楚王築壇昭奚恤等立於壇上楚王指之謂秦使曰此寡
人之寶故知有昭奚恤等也謂賢爲寳者案史記云理百姓實府庫
使黎甿得所者有令尹子西而能也執法令奉圭璋使諸侯不怨兵車
不起者有大宗子牧能也守封疆固城郭使鄰國不侵亦不侵鄰國者
有葉公子高能也整師旅治兵戈使蹈白刃赴湯蹈火萬死不顧一生
者有司馬子發能也坐籌帷幄之中決勝千里之外懷霸王之業撥理
亂之風有大夫昭奚恤能也是皆爲寳也引之者證爲君長能保愛
善人爲寳也注舅犯至利也正義曰舅犯晉文公之舅狐偃
者左傳文也云時避驪姬之䜛亡在翟而獻公薨秦穆公使子顯弔
之因勸之復國舅犯爲之對此辭也檀弓篇文秦誓曰者此經
明君臣進賢詘惡之事秦誓尚書篇名秦穆公戈鄭
還歸誓羣此篇秦穆公
賢去惡也若有一介目斷斷兮者此秦穆公誓辭云羣
有一耿介之臣斷斷然誠實專一謹慤兮是語辭古文尚書兮爲猗
言有一介之臣其心斷斷猗猗然專一與此本異無他技其心
休焉其如有容焉者言此專一之臣無他竒異之技惟其心休休然寬
容形貌似有包容如此之人我當任用也人之有技若已有之者云
見人有技藝欲得親愛之如已自有也人之彦聖其心好之不
啻若自其口出者謂見人有才彦美通聖其心中愛好不啻如自其口
出心愛此彦聖之美多於口說言其愛樂之甚也寔能容之以能
保我子孫黎民尚亦有利哉者寔是也若能好賢如此是能有所包容
則我國家得安保我後世子孫黎衆也尚庶幾也非直子孫安其下衆
人皆庶幾亦望有利益哉也人之有技媢疾以惡之者上明進賢
之善此論蔽賢之惡也媢妬也見人有技藝則掩藏媢妬疾以憎惡之
也人之彦聖而違之俾不通者見他人之彦聖而違戾抑退之俾
使也使其善功不通逹於君尚書通爲逹字也寔不能容以不能
謂君子君子所惡者凶惡事今乃愛凶惡是好人之
惡人之所好者君子所好仁義善道今乃惡此仁義善道是惡人之
所好也是謂拂人之性者若如此者是謂拂戾善人之性
菑必逮夫身者逮及也如此菑必及夫身矣是故君子有大道者
大道謂所由行孝悌仁義之大道也必忠信以得之驕泰以失之
者言此孝悌仁義必由行忠信以得之由身驕泰以失之也生財
有大道者此一經明人君當先行仁義愛省國用以豐足財物上文
大道謂孝悌仁義之道此言人君生殖其財有大道之理則下之所云
者是也生之者衆者謂爲農桑多也食之者寡者謂減省
無用之費也爲之者疾者謂百姓急營農桑事業也
用之者舒者謂君上緩於營造費用也則財恒足矣者言人君
能如此則國用恒足仁者以財發身者謂仁德之者以財散施發
起身之令名也不仁者以身發財者言不仁之人唯在吝嗇務於
積聚勞役其身發起其財此在治家治國天下之科皆謂人君也
未有上好仁而下不好義者也言在上人君好以仁道接下其下感君
仁恩無有不愛好於義使事皆得其宜也末有好義其事不終者
也言臣下悉皆好義百事盡能終成故云未有好義其事不終也言皆
能終成也未有府庫財非其財者也又爲人君作譬也君若行仁民必
報義義必終事譬如人君有府庫之財必還爲所用也故云未有府庫
財非其財者也注其爲至有也正義曰言君行仁道則臣必
爲義臣旣行義事必終成以至誠相感必有實報如巳有府庫之財爲
巳所有也其爲誠實而然言不虚也孟獻子曰畜馬乘不察於雞
豚者此一經明治國家不可務於積財若務於積財即是小人之行非君
上之道言察於雞豚之所利爲畜養馬乘士初試爲大夫不闚察於雞豚
之小利伐水之家不畜牛羊者謂卿大夫喪祭用冰從固隂之處伐
擊其冰以供喪祭故云伐冰也謂卿大夫爲伐冰之家不畜牛羊爲財
利以食禄不與人爭利也百乘之家不畜聚斂之臣者百乘謂卿
大夫有采池者也以地方百里故云百乘之家言卿大夫之家不畜聚
斂之臣使賦稅什一之外徵求采邑之物也故論語云百乘之家是
與其有聚斂之臣寧有盗者覆辭不畜發斂之臣音若其有
身僉之臣寧可有盜竊之臣以盜臣
此謂國不以利爲利以義爲利也者言若能如上所是國家之伹
以義事爲國家利也長國家而務財用者必自小人矣者言爲人
君長於國家而務積聚財以爲己用者必自爲小人之行也注孟
獻至可也正義曰孟獻子魯大夫仲孫蔑者此據左傳文也云畜
馬乘謂以士初試爲大夫者案書傳士飾車駢馬詩云四牡騑騑大夫
以上乃得乘四馬今下云伐冰之家百乘之家家是卿大夫今別云畜
馬乘者不察雞豚故知士初試爲大夫也云伐冰之家卿大夫者案招
四年左傳云大夫命婦喪浴用冰喪大記注云士不用冰故知卿大夫
也士若恩賜及食而得用亦有冰也但非其常故士喪禮賜冰則夷
槃可也左傳又云食肉之禄冰皆與焉是也云百乘之家有采地者
也此謂卿也故論語云百乘之家鄭云采地一同之廣輪是也
彼爲至利也前經明遠財重義是不以利爲利以義爲利此經
明爲君治國棄遠小人亦是不以利爲利以義爲利也彼爲善之
彼謂君也君欲爲仁義之道善其政教之語辭故云彼爲善之
小人之使爲國家菑害並至者言君欲爲善反令小人使爲治國家
之事毒害於下故菑害患難則並皆來至雖有善者亦無如之何
矣者旣使小人治國其君雖有善政亦無能奈此患難之何言不能止
之以其惡之巳著故也
禮記正義卷第六十七
