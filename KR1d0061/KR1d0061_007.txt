禮記正義卷第六十九
唐國子祭酒上護軍曲阜縣開國子臣孔穎達等奉
勑撰
射義第四十六正義曰案鄭目錄云名曰射義者以其記燕射大
射之禮觀德行取於士之義此於別錄屬吉事案此篇中有鄕射又云
不失正鵠正則賓射然則鄕射賓射俱有之矣今目錄唯云燕射大射
者但此篇廣說天子諸侯大射燕射之義不專於鄕射賓射故鄭目錄
特舉大射燕射其射之所起起自黃帝故易繋辭黃帝以下九事章
云古者弦木爲&KR1249;剡木爲矢&KR1249;矢之利以威天下又世本云揮作弓夷
牟作矢注云揮夷牟黃帝臣是弓矢起於黃帝矣虞書云侯以明之
是射侯見於堯舜夏殷無文周則具矣古者至序也正義
曰此一篇之義廣說射禮明天子以下射之樂章上下之差又明天子諸
侯選士與祭之法因明孔子矍相之圃簡賢選士誓衆之事又明君
臣父子正鵠之義是男子有事於射故男子初生設桑&KR1249;蓬矢之義又
明志正射中之義飲酒養病之事今各隨文解之此經明將射之
子諸侯先行燕禮所以眀君臣之義卿大夫將射先行鄉
以明長幼之序也古者諸侯之射也必先行燕禮者案儀禮大
在未旅之前燕初似饗即是先行饗禮而云先行燕禮者燕初似饗
正謂立行禮似饗其餘則燕故禮其牲狗及設折俎行一獻此等皆燕
之法也故云先行燕禮也燕禮者所以明君臣之義也者謂臣於堂
下再拜稽首升成拜君荅拜似若臣盡竭其力致敬於君君施惠以報
之也鄕飲酒之禮者所以明長幼之序也者此鄕飲酒謂黨正飲
酒以鄕統名則前篇云六十者坐五十者立侍是也故射至行矣
正義曰此一經明射者之禮言内志審正則射能中故見其外射則可以
觀其内德故云可以觀德行矣注正鵠之名出自此也正義
日以賓射之的謂之正正者正也欲明射者内志須正也鄭注大射云
正者正也亦烏名齊魯之閒名題肩爲正是也以大射之質謂之鵠
鵠者直也欲使射者外體之直是正鵠之名出自此射者而來故云正
鵠之名出自此也其節至德也正義曰此節明天子以下射
禮樂章之異天子以騶虞爲節者歌騶虞之詩射人云騶虞九
節諸侯以貍首爲節者謂歌貍首也射人云貍首七節卿大
夫以采蘋爲節士以采蘩爲節者射人云皆五節案鄕射注云五節歌
五終四節四拾其一節先以聽也若然則九節者五節先以聽七節者三
節先以聽皆以四節應乘矢拾發也騶虞者樂官備也者謂射一
發而得五豝喻得賢人多賢人多則官備也貍首者樂會時也者
諸侯不來朝射其首是樂會及盟也采蘋者樂循法也于以采蘋
南澗之濱循㵎以采蘋踰循法度以成君事采蘩者樂不失職也
謂采蘩曰被之童童夙夜在公是其不失職也是故天子以備官
爲節謂騶虞也諸侯以時會天子爲節謂歌貍首也卿大夫
以循法爲節謂歌采蘋也士以不失職爲節謂歌采蘩也
明乎其節之志以不失其事者其節之志謂天子以備官爲志諸侯
以時會爲志卿大夫以循法度爲志士以不失職爲志是各明逹其樂
節之志故能不失其所爲之事也德行立則無暴亂之禍矣功成
則國安者是覆說上文功成德行立先覆說德行然後却覆說功伐
也以先由德行乃功成也故曰射者可以觀盛德也
之禍國安射者各明其志能致盛德故云所以觀盛德
至仁人正義曰案詩義云君射一發則驅五豝獸以軍戰之禮
禽獸之命不忍特驅其一此云喻得賢者多則以豝喻賢也謂一發而
得五豝猶若君一求而得五賢與詩文異者斷章爲義云于嗟乎騶
虞歎仁人也與詩義同也以騶虞不食生物故云于嗟歎其仁人騶虞
旣爲天子樂章而儀禮鄕射用之者鄭注鄕射云此天子之射節也而用
之者方有樂賢之志取其宜也曾孫之詩謂之貍首者貍首篇名曾孫
者其章頭也儀禮大射奏貍首閒若一鄭注云貍之言不來也其詩有
射諸侯首不朝者之言因以名篇故謂之貍首也是故至務焉
正義曰此一節明天子以射禮簡選諸侯以下德行能否故聖王所以
務以射選諸侯卿大夫者諸侯雖繼世而立卿大夫有功乃升非專以
射而選伹旣爲諸侯卿大夫又考其德行更以射辨其才藝高下非
謂直以射選補始用之也射者男子之事也因而飾之以禮樂也
者男子生有縣弧之義故云射者男子之事因此射事更華飾以禮樂
則容體比於禮其節比於樂是也故事之盡禮樂而可數爲以立
德行者莫若射者謂諸事之中能窮盡禮而可數數爲之以興立人之
德行諸事之中無如於射唯射能如此故聖王務重焉也注男子至
飾之正義曰男子生而有射事者案内則篇云男子生設弧於門
左是也云長學禮樂以飾之者案内則篇云十有三年學樂誦詩舞勺
成童舞象二十舞大夏是長學禮樂以華飾射事也是故至有也
正義曰此一節眀射爲諸侯之事又明諸侯君臣盡志於射以習禮樂無
流亡之患諸侯歲獻者謂諸侯每歲獻國事之書及獻計偕之物
於天子也貢士於天子者諸侯三年一貢士於天子也天子試之於
射宫者言天子試此所貢之士於射宮之中而中多者得與於祭
者此謂大射也注歲獻至一人正義曰以經云歲獻貢士於天子恐歲
獻之文只是貢獻於士故云歲獻獻國事之書云及計偕物也者漢時
謂郡國送文書之使謂之爲計吏其貢獻之功與計吏俱來故謂之計
偕物也偕俱也非但獻國事之書又俱獻貢物故云及計偕物知歲獻
國事之書者小行人云令諸侯春入貢秋獻功注云貢六服所貢也功
考績之功也秋獻之若今計文書斷於九月其舊法也云
者以經貢士之文繫歲獻之下恐每歲貢土故云三歲而貢士知
三歲者案書傳云古者諸侯之於天子也三年一貢士一適謂之好德再
適謂之賢賢三適謂之有功有功者天子賜以衣服弓矢再賜以秬鬯
三賜以虎賁百人號曰命諸侯不云益地者文不具矣書傳又云貢
士一不適謂之過注云謂三年時也再不適謂之敖注云謂六年時也三
不適謂之誣注云謂九年時也一絀以爵再黜以地三絀而地畢注云
凡十五年鄭以此故知三歲而貢士也故詩至具也正義曰上
經說諸侯君臣之射此明諸侯之射所歌樂章節者此貍首之詩也
所以論燕射則燕則譽故君臣相與盡志於射也此詩名貍首而發
首云曾孫侯氏者但此篇之中有貍首之字在於篇中撮取貍首之
字以爲篇首之目謂若騶虞之詩其字雖在篇内而名騶虞矣曾
孫侯氏者謂諸侯也此諸侯出於王是王之曾孫也故云曾孫侯氏矣
若左傳云曾孫蒯聵之類是也四正具舉者將射之時先行燕禮
其燕之時四度正爵悉皆舉徧謂獻賓獻君獻卿獻大夫四獻旣
畢乃後射故云具舉大夫君子凡以庶士者言爲燕之時大夫君
子及庶衆士等小大莫處御于君所者言大夫士等小之與大無
有處於職司而不來者皆御侍於君之處所也以燕以射者謂先
行燕禮而後射也則燕則譽者燕安也旣君臣歡樂用是燕安而
有聲譽也諸侯自爲正之具也正謂脩正言射者是諸侯自爲脩
正之具言脩正得安由於射也故前文云内志正謂此也注此曾
至名譽正義曰以諸侯射以貍首之篇謂今詩文無貍首之篇今
射義有載曾孫之詩故知是貍首也云正爵四行獻賓獻公獻卿獻大
夫者大射禮文云乃後樂作而射也者案大射禮獻大夫之後乃後工
入樂作而後射此謂大射也若燕射則說屨升堂坐之後乃射矣故燕
禮說屨升堂獻士畢若射則大射正爲司射如鄕射之禮是也
孔子至存者正義曰從篇首以來釋天子以下射樂之節又說大
射之禮并顯諸侯貍首之義故此一節載孔子射於矍相之圃選賢誓
衆之禮也射至於司馬者欲射之前先行鄕飲酒之禮獻賓及介
獻衆賓之後未旅之前作相爲司正至於將射轉司正爲司馬故云射
至於司馬也使子路執弓矢出延射者謂立司馬之時孔子
路爲司射之官出門而延進觀者及欲射之人曰賁軍之
謂覆敗也敗軍之將言無勇也亡國之大夫者謂亡君之國言不
忠且無智也與爲人後者與猶竒也謂有人無後旣立後訖此人
復往竒之是其貪財也不入其餘皆入者言有此以前三惡則不
得入若其餘無此三惡者皆得入也又使公罔之裘序點揚觶而
語者公罔爲氏也裘名也序氏也點名也揚舉也至將旅之時使二人
俱舉觶誓衆而說所誓之事此舉其目故揔舉二人於是公罔之裘
先言序點後言矣幼壯孝弟者謂二十之幼三十之壯能於幼壯
以來能行孝弟也耆耊好禮者謂六十之耆七十之耊老而不
倦愛好於禮不從流俗者身行獨行不從流移之俗也脩身
以俟死者謂脩絜其身以俟於死者不在此位也者者不問此衆人
之中有此上諸行不若有則可在此賓位矣好學不倦好禮不
變者此之所誓彌精於前前則雖云孝弟好禮未能不倦不變
旄期稱道不亂者旄謂八十九十曰旄期謂百年曰期頥年雖甚
老行道不亂亦喻前文耆耊好禮是後者彌精也伹此記所陳
唯約鄕射禮也子路出延射者是將射之前案鄕射司射比衆
耦於堂西此出延者但觀者旣多庭中不容故出延之入乃比耦以初門
外未入觀者旣多未有賓主之禮故誓惡者令其不入以鄕飲酒
禮差之射禮畢旅酬之時乃使二人舉觶故鄕射禮畢司馬反爲司正
樂工升堂復位賓取俎西之觶酬主人主人酬大夫自相旅畢君使二人
舉觶於賓與大夫則當此公罔之裘序點二人舉觶之節也但衆賓射
事旣了衆賓皆在賓位主人以禮接之不復斥言其惡於此伹簡其善
公罔簡而尚䟽序點簡而轉詳旄期之老不復能射得云在位者此
極老之人本來觀禮雖不能射與在賓中故知旅酬之時其人猶在
也注先行至去也正義曰知先行飲酒禮者案儀禮鄕射
先行飲酒之禮此射矍相之圃謂賓射故鄭注鄕侯二正是用賓射
之正又鄕大夫職云以鄕射之禮五物詢衆庶鄭引此孔子射於矍相之
事故知與此鄕射同也云賁讀爲僨者若春秋鄭伯之車僨於濟說文
云僨僵也是僨爲覆敗也云與猶竒也者謂他人無後巳有人後之相
爲合配今巳更後之是配合之外更有竒隻故云後人者
有爲者而往竒之發也正義曰案經
上云之裘故知之是發聲也即裘爲名矣云射畢又使此二人舉觶
者古者於旅也語者鄭釋其公罔之裘序點揚觶而語之事古者於
旅也語者鄕射記文鄭注云禮成樂備乃可以言語先王禮樂之道也
云耆耊皆老也者案曲禮云六十曰耆服虔注僖九年傳云七十曰
耊又鄭注易大耊之嗟謂年餘七十也又毛詩傳云八十曰耊大略言
之七十八十皆謂之耊也云者不言有此行不可以在此賓位者謂射
畢旅酬之時衆賓之位矣射之至諸侯正義曰此一經釋
稱射之名及鵠之與侯之文射之爲言繹也者此記者訓釋射之
名射者是繹也繹陳也言陳巳之志或曰舍也者是記者又解
射名故云射者舍也舍中也謂心平體正持弓矢審固則能中也
繹者各繹巳之志也者言君臣父子各舒陳已之志意則下云爲人
父者以爲父鵠是也持弓矢審固則射中矣者此覆說釋上或
曰舍也舍中也爲人父者以爲父鵠者凡射者大射則皮侯賓
射則正侯燕射則獸侯唯大射有鵠此據大射而知然鵠則上下
俱同無復君臣父子之别而言以為父鵠者謂升射之時旣身爲人父
則念之云所射之鵠是爲人父之鵠中則任爲人父不中則不任為人
父故爲人之父者以爲父鵠以下放此故射者各射已之鵠者謂
衆射之人雖共射一鵠各射巳之所主之鵠也故天子之大射謂之射
侯者言天子所射之物謂之射侯言射之中能服諸侯也舉大射言之
其實賓射燕射皆謂之射侯也射中則得爲諸侯者謂數有慶賜
堪得久爲諸侯也射不中則不得爲諸侯者數被責讓不堪久爲
諸侯也非爲射中封爲諸侯不中不得爲諸侯也注大射至讓也
正義曰大射將祭擇士之射者即下文云天子將祭必先習射於澤所
以擇士是也云將射還視侯中之時意曰此鵠乃爲某之鵠者案大射
禮云耦升自西階並而東皆當其物北面揖及物揖皆左足履物還視
侯中謂於此之時南面迴還視侯中也中謂身謂視侯中身也射者意
云此鵠乃爲某之鵠謂父之鵠子之鵠不定一故稱某也云吾中之則
成人不中之則不成人也者中之則能成其父子君臣若不中則不能
成其父子君臣故知父鵠子也云得為諸侯謂有慶也不得
謂有讓也者鄭恐得爲諸侯始封以土得爲諸侯則奪其國之
也凡天子諸侯及卿大夫禮射有三一爲大射是將祭擇士之射二爲
賓射諸侯來朝天子入而與之射也或諸侯相朝而與之射也三爲燕
射謂息燕而與之射其天子諸侯大夫三射皆具其士無大射故司裘
職云大射唯明王及諸侯卿大夫不及於士故鄭注云士不大射士無
臣祭無所擇是也其賓射燕射士皆有之故射人云士射豻侯二正是
士有賓射也又鄕射記云士布侯畫以鹿豕是士有燕射矣其侯天子
大射則射皮侯故者工記云張皮侯而棲鵠則春以功又司裘職云王
大射則共虎侯熊侯豹侯設其鵠鄭注考工記皮侯謂此侯也畿内諸
侯大射則張熊侯豹侯故司裘職云諸侯則共熊侯豹侯設其鵠是也
若畿外諸侯大射亦張三侯鄭注云遠尊得伸故亦張三侯一曰大侯鄭
注云則天子熊侯謂以熊皮飾之二曰糝侯鄭注云糝雜也豹鵠而麋
飾三曰豻侯鄭注云豻胡犬皮飾侯若畿内卿大夫射麋侯故司裘云
卿大夫則共麋侯是也其畿外卿大夫射侯無文於諸侯旣得三侯其
卿大夫蓋降君一等則糝侯豻侯其大射之侯皆有鵠也其鵠則三分
侯中而居其一故考工記云梓人爲侯廣與崇方參分其廣而鵠居
一焉凡皮侯者各以其飾侯之側又方制其皮以爲鵠故鄭注司裘云
以虎熊豹麋之皮飾其側又方制之以爲&KR4017;謂之鵠謂之鵠者取名於
鳱鵠鳱鵠小鳥而難中是以中之爲儁亦取鵠之言較較者直也射
所以直巳志則是但取其名非是實鳥也此侯道鄭注司裘云虎九
十弓熊七十弓豹麋五十弓列國之諸侯大射大侯亦九十參七十干
五十遠尊得伸可同耳其天子以下賓射則射人云王射三侯五正諸侯
射二侯三正卿大夫射一侯二正士射豻侯二正鄭云謂五正三正二正之侯
五正者中朱次白次蒼次黃玄居外三正損玄黃二正畫以朱緣鄭又云
二侯者三正二正之侯也一侯者二正而已此皆與賓射於朝之禮也考
工記梓人職云張五采之侯則遠國屬凡賓射之侯謂之正鄭注大射
云正者正也亦鳥名齊魯之閒名題肩爲正然則天子賓射用五正三
正二正之侯畿内諸侯賓射用三正之侯卿大夫用二正之侯士亦用二
正之侯又飾以豻畿外諸侯以下賓射其侯無文約大射諸侯旣司天
子張三侯則賓射亦同天子用五正正二正之侯其卿大
正二正之侯士射二正之侯若五正者同虎侯九十弓三正
七十弓二正者同豹侯五十弓凡中央之赤皆方二尺以外之色皆分
布之其外又畫以雲氣天子以下燕射則尊卑皆用一侯故鄕射記
云天子熊侯白質諸侯麋侯赤質大夫布侯畫以虎豹士布侯畫
以鹿豕鄭注云白質赤質皆謂采其地其地不采者白布也熊麋
虎豹鹿豕皆正面畫其頭象於正鵠之處耳君畫一臣畫二陽竒隂
偶之數也燕射射熊虎豹不忘上下相犯射麋鹿豕志在若臣相
養也梓人云張獸侯則王以息燕謂此也鄕射記旣不列畿内畿外之
異則諸侯以下外内同也鄕射記列天子以下各一侯下文云侯道五
十弓弓二寸以爲侯中則天子以下皆五十弓侯中同方一丈也降尊
以就卑言燕主歡心故也而皇氏沈氏乃云天子熊侯或云九十弓或
云七十弓乃同三侯上下之差文無準據其義非也其侯用布之數
案鄕射記鄕侯五十弓則侯道五十步也以弓之下制長六尺以射用
弓故稱弓一弓取二寸以爲中則侯中方一丈也鄕射記又云倍中
以爲躬注云躬身也謂中之上下幅也用布各二丈鄕射記又云倍
躬以爲左右舌舌謂躬之上下横一愊布張於躬外左右而出謂之舌
考工記謂舌爲个躬旣二丈上舌倍躬則用布四丈也鄕射記又云下
舌半上舌注云半者半其出於躬者也上舌出躬各一丈則下舌出弓
各五尺然則下舌用布三丈揔而計之侯中方一丈凡五愊用布五丈
上下二躬用布四丈上舌復用布四丈下舌用布三文故鄭注鄕射
記云鄕射侯用布十六丈也以此計之侯道七十弓則侯中方丈四凡
七愊愊別丈四是用布九丈八尺上下二躬各倍中用布五丈六尺上
舌倍躬亦用布五丈六尺上舌出躬各丈四尺下舌半上舌則左右各
減七尺則下舌用布四丈二尺故鄭注鄕射記云七十步之侯用布二
十五丈二尺其九十弓之侯則侯中方丈八尺凡九愊愊別一丈八尺
侯中用布十六丈二尺上下二躬各倍中用布七丈二尺上舌倍躬長
七丈二尺其舌出躬各丈八尺下舌半上舌出躬者則左右各減九尺
下舌長五丈四尺故鄭注鄕射記云九十步之侯用布三十六丈其
張三侯之體同道位之近者最下遠者漸高故大射云大侯之崇
見鵠於參參見鵠於干干不及地武以此計之豻侯下畔去地尺
寸豻侯之體上下躬及舌揔有四幅凡廣八尺侯中方一丈是豻侯揔
高一丈九尺二寸此豻侯上畔去地一丈九尺二寸以此豻侯上畔則
是糝侯之鵠去地之數也其糝侯下舌及躬凡有四尺糝侯之中鵠
下有三分之一糝侯中方丈四其三分之一得四尺六寸三分寸之二
是糝侯自鵠以下凡有八尺六寸三分寸之二皆爲豻侯所掩豻
侯上畔去地一丈九尺二寸去其八尺六寸三分寸之二是糝侯下畔
去地一丈五寸三分寸之一故鄭注大射云糝侯去地一丈五寸少半
寸也云少半寸則三分寸之一也豻侯旣去地一丈九尺二寸更加
糝侯之中三分之二九尺三寸三分寸之一又加糝侯上躬與个四尺
則糝侯上畔去地三丈二尺五寸三分寸之一則是大侯鵠下之數也
其大侯下舌及躬并侯中三分之一揔一丈爲糝侯所掩於三丈
二尺五寸三分寸之一减其一丈則是大侯下畔去地之數故鄭注大
射云大侯去地二丈二尺五寸少半寸也其耦射人云王以六耦諸
侯以四耦卿大夫士以三耦又射人云諸侯以下謂畿内也若畿外
諸侯以下則皆三耦故大射及鄕射并左傳襄二十九年晉士鞅來
聘射皆三耦是也其射宫所在天子大射必先習於澤宫而後射於射
宫則比射義文也其射宫天子則在廟也故司服之享先公饗射則鷩
冕司几筵云大朝覲大饗射依前南鄕是也其服鷩冕天子賓射則
在朝故射人云諸侯在朝則皆北面是也其服皮弁服矣天子燕射則
在寢以諸侯燕於小寢天子路寢之朝謂之燕朝者故知天子諸侯燕射
在寢故鄕射記云君國中射則皮樹中鄭注云謂燕射也其服則玄冕
緇衣素裳也諸侯以爲朝服燕禮云燕朝服於寢是其諸侯大射不顯
畿内畿外之異案儀禮大射云公入驁射畢而云入謂從郊入國也謂射
在郊學也故鄕射記云於郊則閭中鄭注云大射於大學儀禮所陳多
據畿外諸侯即畿内諸侯或亦然也其服無文故用皮弁以射在學宫學
記云皮弁祭菜故也其諸侯賓射若在國則亦在朝與天子同若在國外
相會則在竟故鄕射記云於竟則虎中鄭注云謂與鄰國君射也其
服亦皮弁服也以聘禮君受聘皮弁故也其卿大夫以下射之所在及所
服之衣無眀文也此三射之外又有鄕射謂鄕大夫貢賢能之後行鄕
射之禮而詢衆庶故鄕大夫職云獻賢能之書于王退而以鄕射之
禮五物詢衆庶是也又有州長身州序之禮其侯並同賓射之注
故鄭注云鄕侯二正又有主皮之射凡主皮之射有二一是卿大夫從君
田獵班餘獲而射書傳云凡祭取餘獲陳於澤然後卿大夫相與射
也鄭注鄕射云主皮者無侯張獸皮而射之主於獲也二是庶人亦主
皮之射故鄭注周禮云庶人無侯張皮而射之是也又有習武之射故司
弓矢云&KR1249;弓以授射甲革椹質者是也天子至是也正義
曰前經巳言數與於祭而君有慶數不與於祭而君有讓此經又重言
者前經明諸侯貢士之制故賞罰所貢之君此經論人君將祭擇士
賞罰其士之身故於此又重言也又前經貢士云容體合禮其節比
樂此經直云射中與不中不云容體及射節者文不具也天子
將祭必先習射於澤澤者所以澤士也者澤是宫名於此宫中射而
擇士故謂此宫爲澤澤所在無文蓋於寬閑之處近水澤而爲之
也非唯祭而擇士餘射亦在其中故書傳論主皮射云嚮之取也於
囿中勇力之取也今之取也於澤宫揖讓之取也是主皮之射亦近
於澤也選士於澤不射侯也但試武而巳故司弓矢云澤共射椹質
之弓矢鄭司農引此射義之文以釋之是知於澤中射椹質而已又
鄭注司弓矢云樹椹以爲射正射甲與椹試弓習武也其上皮之射則
張皮亦揖讓也有讓削以地有慶益以地者謂諸侯也
注澤宫至削地正義曰士謂諸侯朝者諸臣及所貢士也者以其
助祭故知是此等之人前經論貢士與祭故知此經之士含貢士也云
諸侯有慶者先進爵有讓者先削地者此解經進爵絀地之文以
經之上文有讓削以地有慶益以地更揔云進爵絀地據有慶者先
進爵有讓者先絀地進則爵輕於地故先進爵而後益以地也退則地
輕於爵故先削地而後絀爵也故男至謂也正義曰此一經
眀男子重射之義以男子生三日射人以桑弧蓬矢者則有爲射之
志故長大重之桑&KR1249;蓬矢者取其質也所以用六者射天地四方也
所以禮射唯四矢者示事有不用也四矢者象禦四方之亂
故必先有志於其所有事者言子初生三日用桑&KR1249;蓬矢六者欲使
此子先有志意於其所有事之處謂於天地四方也然後敢用榖
也者三日射罷之後然後敢用榖以食其子也飯食之謂也首至
射畢用榖猶若事畢設飯食者故飯食之謂也射者至君子
正義曰此一經眀射是仁恩之道唯内求諸己不病害於物旣求諸己
恥其不勝乃有爭心矣揖讓而升下而飲者下猶降也言將飲
射爵之時揖讓而升堂又揖讓而降下而飲此罰爵旣以禮升降其事
可慙故也其爭也君子者言雖君子因射亦有爭也注必也
至爭中正義曰此飲射爵者亦揖讓而升降者此解經揖讓而升
下經稱揖讓謂飲射爵時揖讓非射時揖讓也故云飲射爵者亦揖
讓而升降亦者亦如射時揖讓飲今亦揖讓故儀禮大射云耦進上射
在左並行當階北面揖及階揖升堂揖皆當其物北面揖及物揖射
畢北面揖揖如升射是射時升降揖讓也大射又云飲射爵之時勝
者皆祖決遂執張弓不勝者皆襲說決拾卻左手右加弛弓于其上
遂以執弣揖如始升射及階勝者先升升堂少右不勝者進北面坐取
豐上之觶立卒觶坐奠於豐下興揖不勝者先降是飲射爵之時
揖讓升降也孔子至養也正義曰前經論射求諸巳乃有爭
心故此眀射中之難以中爲貴射者何以射者言爲射之人何
以能使射中與樂節相應也何以聽者言何以能聽此樂節使與
射中相合言射中樂節兩相應會至極難矣循聲而發發而不失
正鵠者其唯賢者乎者此論射中與樂節相會爲難之事循聲若謂
射者依循樂聲而發矢不失正鵠言其中矣如此者其由賢者乃能然
是難也若夫不肖之人則彼將安能以中者不肖謂小人也言小人則不
能循聲而發又不能持弓矢審固彼旣如此則何能以中也詩云發彼
有的以祈爾爵者此小雅賓之初筵之篇刺幽王之詩陳古之明王大
射之禮發矢之時射彼所祈之的祈求也以求祈中辭爾所罰之酒爵
也求中以辭爵者辭養也者酒旣養老又以養病今射者非
病非老故求射中以辭讓此爵者辭讓見養老也不敢當其養禮
也注何以至中也正義曰何以言其難者言此事難作何法以
爲之者言不可爲也故云言其難也云聲謂樂節也者騶虞九節之
屬也云畫日正則賓射也捿皮曰鵠則大射也注發猶至養也
正義曰云發猶射者解上發彼有的也云的謂所射之識也識猶記識
之處即正鵠之中也云辭養讓見養也若己有老病而可受養今己
爲射不而受爵是無功受養不敢當之故讓矣
禮記正義卷第六十九
