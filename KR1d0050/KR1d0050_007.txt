内外服制通釋卷七宋車垓撰
緦麻三月
正服
為族曾祖父族曾祖姑
族曾祖父
高祖曾祖父已身
族曾祖姑
釋曰族曾祖父族曾祖姑者曾祖之親兄
弟姊妹也已為曾祖服齊衰五月矣則宜
為曾祖之兄弟姊妹服緦麻三月也
為兄弟之曾孫
兄子孫曾孫
父已身
弟子孫曾孫
釋曰兄弟之曾孫姪孫之子也已為姪孫
小功矣則宜為姪孫之子緦麻也
為族祖父族祖姑
族曾祖父族祖父
高祖曾祖祖父已身
族曾祖父族祖姑
釋曰族祖父族祖姑者祖之堂兄弟姊妹
也已為祖之親兄弟姊妹小功矣則宜為
祖之堂兄弟姊妹緦麻也
為從父兄弟之孫
伯父從父兄子孫
祖父已身
叔父從父弟子孫
釋曰從父昆弟之孫即堂兄弟之孫也已
為堂兄弟之子小功矣則宜為其孫緦麻
也
為族父族姑
族曾祖父族祖父族父
高祖曾祖祖父已身
族曾祖父族祖父族姑
釋曰族父族姑者吾父之再從兄弟姊妹
吾高祖之曾孫也故宜無服緦麻
為從祖兄弟之子(女出嫁則不服族姊妹以下姑及姊妹孫女出嫁並准此)
伯祖從祖父從祖兄子
曾祖祖父已身
叔祖從祖父從祖弟子
釋曰從祖兄弟之子者即已再從兄弟之
子父堂兄弟之孫也已為再從兄弟小功
矣則宜為其子緦麻也若其女已出嫁則
無服
為族兄弟姊妹(姊妹謂在室者)
族曾祖父族祖父族父族兄弟
高祖曾祖祖父父已身
族曾祖父族祖父族父族姊妹
釋曰族兄弟姊妹者已之三從兄弟姊妹
與已同高祖者也故亦宜為服緦麻
為曾孫玄孫
己身子孫曾孫元孫
釋曰曾祖父母為曾孫服緦麻三月而高
祖父母為玄孫亦同若曾玄孫之當承重
者則服不杖期
為外孫
外祖身女外孫
釋曰外孫者女所生之子也外孫為外祖
服小功而外祖為外孫止服緦麻也夫外
孫為外祖服小功者由母而推之也故重
而外祖為外孫服緦麻者由女而推之也
故輕
為從母兄弟姊妹
從母(母姊)子(曰兩姨兄弟)
外祖父母母已身
從母(母妹)子(曰兩姨兄弟)
釋曰即俗所謂兩姨兄弟姊妹者也已為
姨服小功矣則宜為其子服緦麻也
為外兄弟
長姑姑之子(外兄弟也)
祖父已身
少姑姑之女(外姊妹也)
釋曰已于姑之子女所謂外兄弟姊妹者
也已為其母服大功而為其子則服緦麻
也夫為出嫁姑服大功者由吾父之同氣
也故重于姑之子女服緦麻者由其父之
異姓也故輕
為内兄弟
舅舅之子(内兄弟也)
外祖父母母已身
舅舅之女(内姊妹也)
釋曰已于舅之子女所謂内兄弟姊妹者
也已為舅服小功矣則宜為其子服緦麻
也夫内兄弟與外兄弟皆服緦麻者親同
服亦同也然姑則父之姊妹也舅則母之
兄弟也其親亦同而服乃不同者何也蓋
姑之服由父之同氣推之也故重舅之服
由母之異姓推之也故輕
降服
為從祖祖父從祖父之為人後者
從祖祖父從祖伯父
曾祖祖父已身
從祖祖父從祖叔父(已上並為人後)
釋曰從祖祖父者祖之兄弟已之伯祖叔
祖也從祖父者父之堂兄弟已之堂伯堂
叔也正服本皆小功之親今彼既為人後
則為降服緦麻也
為從祖祖姑從祖姑之適人者
從祖祖姑從祖姑
曾祖祖父已身
從祖祖姑從祖姑(已上並適人者)
釋曰從祖祖姑者祖之姊妹已之姑婆也
從祖姑者父之堂姊妹已之堂姑也在室
本皆小功之親既已適人則為降服緦麻
也
為人後者為從祖祖父從祖祖姑
從祖祖父
曾祖祖父已身(為人後者)
從祖祖姑
釋曰祖之兄弟姊妹已之從祖祖父從祖
祖姑即俗呼為伯祖父叔祖父姑婆者是
也正服皆小功親今己既為人後則為降
服緦麻也
女適人者為從祖祖父從祖祖姑
從祖祖父
曾祖祖父已身(為人後者)
從祖祖姑
釋曰說義與前同己在室則皆為小功服
今既適人則為降服緦麻也
為人後者為從祖父從祖姑
伯祖從祖父
曾祖祖父已身(為人後者)
叔祖從祖姑
釋曰從祖父者父之堂兄弟已之堂伯叔
也從祖姑者父之堂姊妹已之堂姑也姪
于此者本皆小功之親今已既出為人後
則為降服緦麻也
女適人者為從祖父從祖姑
伯祖從祖父
曾祖祖父已身(女適人者)
叔祖從祖姑
釋曰說義與前同姪于堂伯叔堂姑本皆
小功之親今已既適人則為降服緦麻也
為從祖兄弟之為人後者
伯祖從祖父從祖兄(為人後)
曾祖祖父已身
叔祖從祖父從祖弟(為人後)
釋曰從祖兄弟者即已之再從兄弟也正
服本小功之親今彼既出為人後則為降
服緦麻也
為從祖姊妹適人者
伯祖從祖父從祖姊(適人者)
曾祖祖父已身
叔祖從祖父從祖妹(適人者)
釋曰從祖姊妹即已之再從姊妹蓋與已
同曾祖者也在室則皆為小功親既適人
則為降服緦麻也
為人後者為從祖兄弟姊妹
伯祖從祖父從祖兄弟
曾祖祖父已身(為人後者)
叔祖從祖父從祖姊妹
釋曰從祖兄弟姊妹亦已之再從兄弟姊
妹與己同曾祖者也正服本皆小功之親
今已既出為人後則為降服緦麻也
女適人者為從祖兄弟姊妹
伯祖從祖父從祖兄弟
曾祖祖父已身(適人者)
叔祖從祖父從祖姊妹
釋曰說義與前同已于再從兄弟姊妹亦
皆小功之親今已既適人則為降服緦麻
也
為從父兄弟之子為人後者
伯從父兄子(為人後者)
祖父已身
叔從父弟子(為人後者)
釋曰從父兄弟之子者即堂兄弟之子已
之堂姪也正服乃小功之親姪既出為人
後則為降服緦麻也
為從父兄弟之女適人者
伯從父兄女(適人者)
祖父已身
叔從父弟女(適人者)
釋曰從父兄弟之女者即堂兄弟之女已
之堂姪女也在室則為小功親既適人則
為降服緦麻也
為人後者為從父兄弟之子
伯從父兄子
祖父已身(為人後者)
叔從父弟子
釋曰從父兄弟之子已之堂姪與已同祖
者也正服本小功親今既出為人後則為
之降服緦麻也
女適人者為從父兄弟之子
伯從父兄子
祖父已身(適人者)
叔從父弟子
釋曰說義與前同已在室則為小功親既
適人則為降服緦麻也
為兄弟之孫為人後者
兄子孫(為人後者)
父已身
弟子孫(為人後者)
釋曰兄弟之孫者即已之親姪孫也伯叔
祖父為姪孫本小功之親既出為人後則
為降服緦麻也
為兄弟之孫女適人者
兄子孫女(適人者)
父已身
弟子孫女(適人者)
釋曰兄弟之孫女者亦已之親姪女孫也
伯叔祖父子姪女孫本小功服既適人則
為降服緦麻也
為人後者為兄弟之孫
兄子孫
父已身(為人後者)
弟子孫
釋曰既義與前同此即伯叔祖父出為人
後為親姪孫降服緦麻也
女適人者為兄弟之孫
兄子孫
父已身(適人者)
弟子孫
釋曰姑婆于親姪孫本小功服既適人則
為降服緦麻也
為人後者為從父姊妹之適人者
伯從父姊(適人者)
祖父已身(為人後者)
叔從父妹(適人者)
釋曰從父姊妹者謂親伯叔之女子堂姊
妹也已出為人後于從父姊妹在室者降
服小功今彼又適人則為降服緦麻也
女適人者為從父兄弟之為人後者
伯從父兄(為人後者)
祖父已身(適人者)
叔從父弟(為人後者)
釋曰從父兄弟者即親伯叔之子堂兄弟
也今既適人而其兄弟又出為人後則為
降服緦麻也
庶子為父後者為其母
正一子(亡)
祖父
庶甲子(承父後重者)
釋曰士之庶子為其所生母本服齊衰三
年已既為父後承嫡矣則為其母降服緦
麻而于母之父母兄弟姊妹則不服也(言承)
(祖之體主四時祭祀不敢以卑者之服為尊者之祭也)
為甥為人後甥女適人者
舅身
外祖父母母甥(男為人後女適人者)
從母身
釋曰姊妹所生之子皆吾外甥男女也正
服乃小功親今甥既出為人後甥女又適
人舅與從母當為降服緦麻也
甥為人後甥女適人者為本身外祖父母及舅
從母
舅
外祖父母母(生身者)甥身(男為人後女適人者)
從母
釋曰人子于母之父母兄弟姊妹本小功
服今男既為人後女既適人則為之降服
緦麻也然為人後者于所後家之外祖父
母兄弟姊妹却當為服小功
為同母異父兄弟為人後姊妹適人者
甲父(母先嫁之夫)子女身(母先嫁所生者)
母
乙父(母再嫁之夫)子女身(母再嫁所生者為人後適人者)
釋曰同母異父兄弟姊妹者說義詳見小
功條下正服乃小功親今兄弟既出為人
後而姊妹又適人則皆為降服緦麻也
為人後者女適人者為同母異父兄弟姊妹
甲父(母先嫁之夫)子女身(母先嫁所生者)
母
乙父(母再嫁之夫)子女身(母再嫁所生者為人後適人者)
釋曰既義與前同已既出為人後而姊妹
又適人則皆為降服緦麻也
義服
為族曾祖母
族曾祖母
高祖曾祖祖父已身
族曾祖母
釋曰族曾祖母者吾曾祖兄弟之妻俗呼
為太伯祖母太叔祖母者也曾姪孫為之
義服緦麻
為夫兄弟之曾孫
夫兄子孫曾孫
夫父母妻身
夫弟子孫曾孫
釋曰即所謂太伯祖母太叔祖母為曾姪
孫報服緦麻也
為族祖母
族曾祖父族祖母
高祖曾祖祖父己身
族曾祖父族祖母
釋曰族祖母者即祖之從父兄弟之妻所
謂親堂伯祖母叔祖母也已以堂姪孫為
之義服緦麻三月
為夫從父兄弟之孫
夫伯父夫從兄子孫
夫祖夫父妻身
夫叔父夫從弟子孫
釋曰即前條所謂親堂伯祖母叔祖母為
堂姪孫報服緦麻也
為族母
族曾祖父族祖父族伯母
高祖曾祖祖父已身
族曾祖父族祖父族叔母
釋曰族母者即父再從兄弟之妻蓋已以
族姪為族伯母族叔母義服緦麻也
為夫從祖兄弟之子
夫伯祖從伯父從祖兄子(曰再從姪)
夫曾祖夫祖夫父妻身
夫叔祖從叔父從祖弟子(曰再從姪)
釋曰此即前條所謂族伯母族叔母為夫
再從姪報服緦麻
為衆孫婦
孫婦(衆)
祖身子孫婦(衆)
孫婦(衆)
釋曰除嫡孫婦外餘皆為衆孫婦蓋祖父
母為嫡孫婦服小功則宜為衆孫婦服緦
麻也
為庶母
甲妾(曰庶母)子
父正室子身
乙妾(曰庶母)子
釋曰子謂父生子之妾為庶母子于庶母
本無情分然庶母而生子則父之所愛也
愛父之所愛孝也故衆子宜為庶母服緦
麻
為乳母
乳母子身
釋曰乳母者謂乳養己者也乳母雖他人
而于己則有乳哺之恩矣故亦為之義服
緦麻也
為壻
外舅姑身壻
釋曰說文云壻者女之夫也婦翁為壻義
服緦麻而壻與婦翁服亦同也或謂翁壻
相與情分似不薄而服制若是之輕何也
蓋先王制服唯本宗為重于異姓則輕&KR2119;
之與壻本異姓也况一以妻而親一以女
而親又其相聚之日少而相違之日多服
由是而推宜乎其緦也或者又謂舅甥亦
異姓而服則小功何也蓋舅之服由母而
推甥之服由姊妹而推故其重加于翁壻
一等耳
為妻之父母
妻父母壻身
釋曰爾雅云妻之父母曰外舅外姑其壻
為之義服緦麻三月也若妻亡别娶亦服
若妻之親母雖改嫁被出亦服詳見前條
為夫之曾祖高祖父母
夫高祖(父母)夫曾祖(父母)夫祖(父母)夫(父母)己身
釋曰此曾玄孫婦為曾高祖服緦麻三月
也蓋曾玄孫婦于曾高祖世已遠情已疎
故服止宜于緦耳若其夫承曾高祖重者
其妻亦從服也
為夫之從祖祖父母
夫從祖祖父
夫曾祖夫祖夫父妻身
夫從祖祖母
釋曰夫之從祖祖父從祖祖母者即夫之
伯叔祖父伯叔祖母也夫為之服小功矣
則妻宜為之服緦麻也
為兄弟之孫婦
兄子孫婦
父已身
弟子孫婦
釋曰兄弟之孫親姪孫也已為親姪孫服
小功則宜為其妻服緦麻也
為夫兄弟之孫婦
夫兄子孫婦
夫婦妻身
夫弟子孫婦
釋曰伯叔祖為姪孫婦服緦麻而伯叔祖
母亦同服者親親之義也
為夫之從祖父母
夫伯祖夫從祖父母
夫曾祖夫祖夫父妻身
夫叔祖夫從祖父母
釋曰夫之從祖父母即舅之堂兄弟而已
呼為堂伯叔祖堂伯叔祖母者也夫以堂
姪而為之服小功故已以堂姪婦而為之
服緦麻也
為從父兄弟之子婦
伯從兄子婦
祖父已身
叔從弟子婦
釋曰此堂伯叔祖為堂姪婦報服緦麻也
為夫從父兄弟之子婦
夫伯夫從兄子婦
夫祖夫父妻身
夫叔夫從弟子婦
釋曰此堂伯叔祖母為堂姪婦報服緦麻
也
為夫從父姊妹
夫伯夫從姊
夫祖夫父妻身
夫叔夫從妹
釋曰夫之從父姊妹者即夫之堂姊妹也
夫為堂姊妹服大功則已以堂嫂而為堂
姑義服緦麻雖適人不降也
為夫從父兄弟之妻
夫伯夫從兄妻
夫祖夫父妻身
夫叔夫從弟妻
釋曰夫從父兄弟之妻即夫堂兄弟之妻
而已之堂妯娌也故相為義服緦麻
為人後者為從祖祖母
從祖祖父
曾祖祖父已身(為人後)
從祖祖母
釋曰從祖祖母者謂祖父兄弟之妻而已
之伯祖母叔祖母也正服則為小功親今
既出為人後則為降服緦麻也
女適人者為從祖祖母
從祖祖母
曾祖祖父女身(適人者)
從祖祖母
釋曰說義與前同已在室則為之服小功
今既適人則為降服緦麻也
為夫兄弟之孫為人後者
夫兄子孫(為人後)
夫父母妻身
夫弟子孫(為人後)
釋曰妻為夫兄弟之孫者此伯叔祖母為
親姪孫服也本為小功親今彼既出為人
後則又降服緦麻也
為夫兄弟之孫女適人者
夫兄子孫女(適人者)
夫父母妻身
夫弟子孫女(適人者)
釋曰伯叔祖母為在室姪孫女本服小功
今彼既適人則為降服緦麻也
為人後者為從祖母
伯祖從祖母
曾祖祖父已身(為人後)
叔祖從祖母
釋曰從祖母者即父從父兄弟之妻已俗
呼為堂伯祖母堂叔祖母也本小功親已
既出為人後則為降服緦麻也
女適人者為從祖母
伯祖從祖母
曾祖祖父已身(適人者)
叔祖從叔母
釋曰說與前同已在室為堂伯母堂叔母
義服小功既適人則降服緦麻也
為夫從父兄弟之子為人後者
夫伯夫從兄子(為人後)
夫祖夫父妻身
夫叔夫從弟子(為人後)
釋曰夫從父兄弟之子即夫堂兄弟之子
也已以堂伯叔母而為夫堂姪本服小功
今既為人後則為降服緦麻也
為夫從父兄弟之女適人者
夫伯夫從兄女(適人者)
夫祖夫父妻身
夫叔夫從弟女(適人者)
釋曰說與前同此即堂伯叔母為夫堂姪
女服也在室則義服小功今適人則為降
服緦麻也
為夫之外祖父母及舅從母
夫舅
夫外祖父母妻身
夫從母
釋曰婦人于夫之外祖父母及舅從母情
若疎遠而必為之服者何也蓋婦人視姑
如母故于姑之父母兄弟姊妹皆不可以
恝然忘情者為之義服緦麻蓋亦引而進
之之義也
為外孫婦
外祖身女子外孫婦
釋曰外祖為外孫服緦麻矣而為外孫婦
亦服緦麻者亦引而進之之義也
女為姊妹之子婦
姊甥婦
父母女身
妹甥婦
釋曰此母姨為外甥婦服也姨為外甥服
小功矣則宜為其婦服緦麻也
為甥之婦
姊甥婦
父母舅身
妹甥婦
釋曰舅為甥報服小功矣則亦宜為甥之
婦服緦麻也
内外服制通釋卷七
