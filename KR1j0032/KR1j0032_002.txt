班馬字類第二
下平聲(補遺附)
一先二僊
仟(史記陳渉世家丨伯音千伯音陌漢書食貨志丨伯之間成羣)
掔(史記鄭世家肉袒丨羊與牽同)
摼(漢書揚雄傳丨象犀古牽字)
縣(史記殷紀丨肉爲林髙祖紀丨隔千里漢書髙紀同師古曰此本古之懸字後人轉用爲州縣字乃更加)
(心以別之非當借音元帝紀丨蠻夷邸門古懸字禮樂志髙張四丨西域傳丨繩而度詩有丨貆兮春秋)
(左氏傳室如丨罄)
泉(史記天官書下有積錢徐廣曰古作丨字補遺漢書天文志下有積丨金寳)
璇(史記天官書丨璣玉衡與璿同或作琁)
還(史記天官書殃丨至漢書律歷志周丨五行之道鼂錯傳死不丨踵音旋詩勞丨率也)
鋗(史記楚世家遇其故丨人古玄反韋昭曰今之中㳙漢書項籍傳梅丨火玄反)
搏(史記秦始皇紀丨心揖志音專補遺田世家馮因丨三國之兵音專索隱音團謂握領也別本或書作)
(摶)
顓(史記陳渉世家客愚無知丨妄言漢書髙后紀禄産丨兵秉政與專同)
剸(史記樊酈傳用事丨權音專漢書蕭何傳丨屬任叔孫通傳丨言故羣盜壯士進之與專同又音之兖反)
閼(史記建元年表丨氏於連反氏音支單于嫡妻號補遺漢書宣紀單于丨氏)
焉(史記匈奴傳丨支山音烟)
箯(史記張耳傳問之丨輿前漢書同音鞭補遺又音編編竹木如今峻可以糞除)
滇(史記西南夷傳君長丨最大音顚司馬相如傳文成丨歌索隱曰益州顚縣人能作西南夷歌顚即丨字)
(音同漢書相如傳作顚歌)
㒨(漢書郊祀志求丨人羨門之術師古曰以丨字爲仙)
姍(漢書司馬相如傳便丨嫳屑音先史記作媥姺徶㣯李夫人傳偏何丨丨其來遲音仙)
撣(漢書宣帝紀匈奴日逐王先賢丨音纒束之纒)
繵(漢書人表安陵丨即纒字補遺史記扁鵲傳動胃丨縁直延反)
壥(漢書揚雄傳有田一丨與㕓同)
䳒(漢書五行志成帝河平元年有丨焚其巢音縁梅福傳丨鵲)
㸐(漢書五行志見巢丨盡墮地古然字)
卷(漢書賈捐之傳昧死竭丨丨音拳詩碩人美且丨)
惓(漢書劉向傳丨丨之義與拳同)
拳(漢書貢禹傳臣禹不勝丨丨與惓卷同補遺首太史公傳丨丨之忠)
攣(漢書外戚李夫人傳上所以丨丨顧念我者立全反又音戀)
拳(漢書李陵傳張空丨與絭同去權反又音眷補遺史記孫臏傳解雜亂紛糾者不控捲索隱曰當善以)
(手解之不可控捲而擊之捲即丨也案資治通鑑不控丨與絭同或爲拳手之拳非)
荃(漢書景十三王傳遺建丨葛注細布也千全反)
旃(漢書王吉傳細丨之上與氊同補遺史記天官書丨裘引弓之民蘇秦傳丨裘狗馬之地漢書首蘇武)
(傳齧雪與丨毛)
亶(漢書叙傳屯丨與蹇連兮竹連反)
諐(漢書劉輔傳元首無失道之丨與愆同補遺首五行志辟丨公行兹謂不伸)
騫(漢書楊僕傳斬將丨旗與搴同王莽傳丨衣)
堧(漢書申屠嘉傳上皇廟丨垣如椽反晁錯傳人縁反補遺史傳同漢書首地理志河丨棄地)
謾(漢書文帝紀民或相丨季布傳面丨音慢又莫連反集韻曰欺也或作䛲)
嬗(漢書賈誼傳變化而丨服䖍音如蟬謂變蛻也蘇林曰相傳與也師古曰此即禪代字合韻故音嬋蘇說)
(是補遺史傳同)
補遺
仟(漢書食貨志有丨伯之得謂千錢也)
西(漢書禮樂志象載瑜白集丨合韻音先)
蹎(漢書貢禹傳丨仆與顚同)
滇(漢書禮樂志泛泛丨丨從髙斿徒千反如振旅闐闐)
窴(史記大宛傳于丨與闐同又音殿)
闐(史記汲鄭傳翟公爲廷尉賔客丨門)
令(史記平凖書築丨居音零又音連)
羸&KR1454;(漢書地理志交趾郡丨丨音連簍來口反)
單(史記建元以來年表服丨于漢書文帝紀丨于揚雄傳登降峛葹丨蜷垣兮音蟬)
羡(史記始皇紀畢已藏閉中丨下外門盡閉衛世家共伯入釐侯丨自殺音延又以戰反墓道也)
閼(史記秦紀攻趙丨與音焉與音預在上黨)
烏(史記酈商傳破雍將軍丨氏於然反氏音支)
便(史記惠景文侯者年表丨侯音鞭)
邊(漢書古今人表輪丨即輪扁音翩)
便(史記五帝紀丨章百姓索隱曰古文尚書作平古平亦作丨同音婢縁反)
縁(史記司馬相如傳被山丨谷匈奴傳丨邊亦各堅守漢書食貨志丨邊四夷今作㳂)
旋(史記律書丨璣玉衡漢書律歷志佐佑丨機斟酌建指以齊七政)
專(史記呉世家丨諸刺客傳注亦作剸春秋左氏傳鱄設諸漢書賈誼傳剸諸三字通)
湍(漢書地理志析注丨水音專)
燃(漢書賈誼傳火未及丨)
允(漢書地理志金城郡丨吾音鈆牙又丨街音鈆)
均(史記夏紀丨江海讀曰㳂)
身毒(史記西南夷傳丨丨國一本作乾丨即天竺浮圖胡也索隱音捐篤又音乾漢書張騫傳丨丨)
(音同酉域傳捐丨)
&KR4184;(漢書司馬相如傳柔橈丨丨於圎反史記作嬛嬛音姢)
圜(史記天官書句丨十五星漢書律歷志制噐䂓丨矩方食貨志九府丨法梅福傳從諌如轉丨)
脩(漢書外戚恩澤矦表丨矦犯色音條補遺首髙惠髙后文功臣表丨矦亞夫地理志丨市並音條周勃)
(傳條矦師古曰地理志作蓨其音同)
暸(史記建元年表丨陽音遼)
轑(漢書田廣明傳丨陽音遼左氏傳圄伯嬴於丨陽補遺首昭帝紀丨陽矦音料郊祀志音遼)
漻(漢書禮樂志寂丨上天知厥時來朝反補遺史記司馬相如傳寂丨無聲)
嵺(漢書司馬相如傳上丨廓而無天音遼史記作寥)
料(漢書賈誼傳臣竊丨匈奴司馬遷傳竊不自丨其卑賤音聊馮奉世傳不丨敵量也補遺史記項羽紀)
(丨大王士卒足以當項王乎魏世家竊丨之)
(作腰)
要(史記孝文紀皇太后固要帝晉世家子犯以爲己功而丨市於君讀作邀詩作新臺于河上而丨之補)
(遺首秦紀數使人間丨由余項羽紀張良出丨項伯漢書文帝紀固丨上)
訞(漢書文帝紀有丨言之罪與妖同補遺史記始皇紀或爲丨言)
祅(漢書律歷志作丨言欲亂制度讀作妖補遺史記樂書疾疢不作而無丨祥)
陶(史記夏紀臯丨作士音遥尚書同詩子丨丨和樂貌補遺漢書禮樂志非臯丨之法也)
&KR4365;(漢書郊祀志谷永䟽丨興輕舉古遥字)
隃(漢書黥布傳帝丨謂布何苦而反讀曰遥趙充國傳百聞不如一見兵難丨度)
咎(漢書武帝紀丨丨對禹晁錯傳大禹得丨丨而爲三王祖與臯陶同)
熛(史記司馬相如傳靁動丨至必遥反漢書作焱補遺首禮書卒如丨風)
票(漢書禮樂志丨然逝旗逶蛇匹遥反)
飄(漢書蒯通傳丨至風起讀曰焱必遥反)
縹(漢書賈誼傳丨丨匹遥反揚雄傳丨丨有陵雲之志匹昭反司馬相如傳丨丨)
翲(史記太史公自序間不容丨忽匹遥反)
招(漢書禮樂志陳舜之後丨樂存焉讀曰韶孟子蓋祉丨角丨是也補遺史記五帝紀禹乃興九丨之樂)
(音韶)
昭(史記太史公自序忘其丨穆補遺漢書王莽傳丨穆)
招(漢書禮樂志雲丨項籍傳賛丨八州而朝同列音翹)
轎(漢書嚴助傳輿丨而隃領音橋)
矯(漢書蕭望之傳張子丨待詔巨遥反字或作僑補遺史記孔子弟子傳江東人丨子庸疵音橋)
銷(史記太史公自序其勢丨弱)
肖(史記太史公自序申吕丨矣音痟猶衰微)
捎(漢書天文志見丨雲精白音霄又音髾)
鼂(史記秦紀庶長丨音潮景帝紀天子爲誅丨錯補遺漢書景帝紀語在丨錯傳)
眺(漢書景帝紀斬御史大夫丨錯古朝字)
朝(史記儒林傳使掌故丨錯徃受之漢書爰盎傳師古曰鼂古朝字其下作丨蓋通用補遺漢書首呉王)
(濞傳丨錯爲太子家令)
鼂(漢書嚴助傳丨不及夕古朝夕之朝補遺首司馬相知傳丨采琬琰)
焦(漢書叙傳夕而丨瘁在消反)
嶠(漢書揚雄傳丨髙舉而大興去昭反)
銚(漢書禮樂志丨四㑹貟十二人韋昭曰丨國名音姚)
樵(漢書趙充國傳爲壍壘木丨師古曰丨與譙同謂爲髙樓以望敵)
補遺
箾(史記呉世家舞象丨又招丨索隱曰韶簫二字體變)
萷(漢書司馬相如傳紛溶丨蔘音蕭史傳紛容蕭蔘)
雕(史記李將軍傳必是射丨者也漢傳射鵰字通)
鼦(史記貨殖傳狐丨裘千皮)
廖(漢書古今人表辛丨音聊司馬相如傳丨廓)
獠(史記司馬相如傳丨於蕙圃音遼爾雅云宵獵曰丨漢傳同師古曰力笑反)
潦(史記功臣表丨陽音遼)
(丨然皆有節槩)
晁(史記楚元王世家坐丨錯以適)
繇(史記蘇秦傳二日而莫不盡丨音揺動也漢書揚雄傳招丨泰壹閩越傳丨君丑)
繇(史記孔子弟子傳顔無丨音遥)
繇(漢書古今人表咎丨與陶同)
姚(漢書外戚李夫人傳縹飄丨虖愈莊言顔色的然盛美雖在風中縹丨愈益端嚴縹匹妙反)
劭(漢書成帝紀丨農音翹又時召反)
鄗(史記建元王子侯表丨漢表作歊許弨反)
橋(史記魯世家長狄丨如即春秋左氏傳僑如)
僑(漢書王襃傳呴嘘呼吸如丨松)
五爻
鄛(史記項羽紀居丨人范增讀作巢漢書同)
胞(漢書趙后傳善臧我兒丨師古音苞謂胎之衣)
胞(漢書百官表丨人長丞與庖同東方朔傳館陶公主丨人臣偃)
包(漢書郊祀志賛丨羲氏讀曰庖)
炮(漢書律歷志丨犧神農與庖同)
磽(漢書景帝紀丨陿師古曰謂丨埆與墝同孟子地有肥丨)
窅(漢書禮樂志丨窊桂華一交反言桂華之形丨窊然)
謿(漢書揚雄傳解丨與嘲同)
啁(漢書東方朔傳詼丨而已與謿同竹交反)
梢(漢書揚雄傳被雲丨師古曰與旓同謂旌旗之流以雲爲旓也)
補遺
殽(史記秦紀汝軍即敗必於丨阨矣漢書張良傳西有丨黽即與崤同)
交(漢書髙帝紀見丨龍於上鄒陽傳丨龍襄首奮翼則浮雲出流史記髙祖紀見蛟龍於上)
交(漢書司馬相如傳丨精旋目史傳鵁鶄䴋目)
脬(史記倉公傳風癉客丨普交反字或作胞)
抱(史記三代世表丨之山中普交反又如字)
謼服(漢書田蚡傳丨丨謝罪晉灼曰下音瓝小兒啼爲呼瓝師古曰若謂啼爲丨丨則音火交反平)
(卓反史記武安傳專呼服謝罪音義曰號呼謝服罪也)
呼謈(漢書東方朔傳郭舎人不勝痛丨丨音髐瓝師古曰與田蚡傳呼服音義同一曰痛甚則稱阿)
(謈音歩髙反)
六豪
豪(史記項羽紀沛公入關秋丨不敢有所犯近越世家如目見丨毛而不見其睫漢書髙帝紀吾人關秋丨)
(無所取律歷志度長短者不失丨釐並與毫同)
撓(漢書息夫躬傳丨亂國家匈奴傳易丨亂呼髙反晁錯傳丨亂師古曰攪也火髙反其字從手一橈曲也)
(弱也女教反其字從木)
咎(史記晉世家狄伐丨如漢書百官公卿表丨繇作士音臯繇弋昭反)
敖(史記律書游丨嬉戲讀如遨詩以丨以遊補遺漢書食貨志邑無丨民謂逸游也)
敖(史記晉世家先縱齧狗名丨犬四尺曰丨)
&KR2589;(史記樊酈傳至丨倉匈奴傳因杆將軍丨)
敖(漢書霍光傳常與居禁闥内丨戲讀曰遨)
嚻(漢書宣紀立皇子丨爲定陶王音敖補遺史記五帝紀玄丨又玄囂漢書五行志莫丨必敗王莽傳贊)
(四海之内丨然)
囂(漢書董仲舒傳丨丨若不足讀與嗸同丨丨衆怨愁聲)
謷(漢書食貨志天下丨丨師古曰衆口愁聲音敖)
嗸(漢書劉向傳讒口丨丨衆聲音敖詩哀鳴丨丨補遺史記始皇紀賛天下之丨丨)
耗(漢書髙惠髙后文功臣表靡有孑遺丨矣俗謂無爲丨音毛)
&KR0758;(漢書藝文志六丨六篇與韜同補遺史記樂書車甲丨而藏之府庫音韜)
㮴(漢書溝洫志漕船五百丨船爲一丨字從木先勞反)
蒲陶(史記司馬相如傳櫻桃丨丨丨丨可作酒漢傳同漢書西域傳大宛以丨丨爲酒與桃同)
鞀(漢書揚雄傳鳴丨磬之和古鼗字)
跳(史記髙祖紀項羽圍成臯漢王丨音逃漢紀如淳音同師古音徒彫反)
蝚(漢書司馬相如傳玃丨師古曰猱乃髙反)
轑(漢書楚元王傳丨釡音勞橈也)
補遺
豪(史記太史公自序穆公思義悼丨之旅索隱曰丨即崤之異音)
髦(史記西南夷傳丨牛漢傳旄牛)
隞(史記殷紀仲丁遷于丨字亦作囂並音敖尚書作嚻)
噑(史記司馬相和傳左烏丨之鵰弓即與號同)
醩(漢書食貨志丨酨灰炭即糟字酨酢漿才代反)
潦(史記司馬相如傳酆鄗丨潏即澇也漢傳音牢)
旄(史記夏本紀羽丨齒革漢書地理志同尚書羽毛)
嶩(漢書地理志引詩遭我虖丨之間兮或作峱巙皆乃髙反)
七歌八戈
何(漢書賈誼傳在大譴大丨之域讀曰訶補遺史記秦紀賛陳利兵而誰丨與呵同)
呵(漢書食貨志縱而弗丨責怒也薛宣傳譴丨及細微與訶同)
荷(漢書酈食其傳好丨禮與苛同)
茄(漢書揚雄傳衿芰丨之緑衣亦荷字見張揖古今字譜)
他(史記吕后紀吕丨徒何反晉世家賈丨音陀)
佗(史記河渠書丨小渠與他同)
佗(漢書趙充國傳以一馬自丨負畜産載負者皆爲丨徒何反)
它(史記曹相國世家作項他徒何反漢書髙帝紀項丨又尉丨古佗字或作他)
它(漢書匈奴傳康居亦遣貴人橐丨驢馬數千匹補遺首揚雄傳敺橐丨)
池(史記仲尼弟子傳俾滂丨矣漢書地理志虖丨並徒何反補遺漢書首平紀罷安定呼丨苑)
陂陁(史記司馬相如傳罷池丨丨罷音皮陂音波漢書丨丨上普河反下音駞)
&KR2007;(漢書地理志清河郡丨題古莎字)
蛾(漢書外戚班倢伃傳丨而大幸無幾之頃也與俄同)
䖸(漢書揚雄傳何必颺纍之丨睂)
絫(漢書律歷志權輕重者不失黍丨孟康來戈反)
繁(史記張蒼傳丨君音婆漢書陳湯傳丨延壽蒲何反)
緐(漢書蕭望之傳丨延壽音婆集韻云姓也補遺舊在前注今表出)
畨(史記項羽紀丨君音婆漢書髙帝紀同陳勝傳與丨盗英布相遇丨後改作鄱)
龢(漢書叙傳欥中丨爲庶幾兮古和字欥古聿字)
俄(漢書揚雄傳鴻生鉅儒丨軒冕雜衣裳丨丨陳舉之貌)
譌(史書封禪書皆丨曰始皇上太山爲暴風所擊漢書江充傳茍爲姦丨古訛字補遺史記首五帝紀便)
(程南丨音訛)
僞(漢書王莽傳每縣則薅以勸南丨讀日訛)
劘(漢書賈山傳賛自下丨上厲也音摩)
䯢(漢書叙傳么丨尚不及數子與麽同)
鄼(漢書地理志沛郡丨應劭音嵯師古曰此縣本爲䣜應音是中古以來借丨爲之讀皆爲䣜而王莽呼爲)
(賛治則此縣亦有賛音耳補遺史記蕭相國世家丨侯無音漢書首髙帝紀丨矦)
獻(漢書王莽傳立斗丨師古音犧謂斗魁及杓末如勺之形補遺案廣集韻桑何反)
補遺
荷(史記夏本紀道丨澤音歌字亦作菏)
呵(史記衛綰傳景帝五歳餘不譙丨綰音誰何)
苛(漢書王莽傳掖門僕射丨問不遜又大司空士夜過奉常亭亭長丨之雖無音即與呵同)
娥(漢書外戚李夫人傳連流視而丨揚師古曰揚其丨眉)
那(史記匈奴傳朝丨亦那字)
渦(漢書地理志陳留注丨渠音戈)
座(史記商君傳事魏相公叔丨在戈反漢書人表任丨范丨並才戈反)
陂(漢書馮奉丗傳降同阪注平丨也普何反)
摩(史記平準書盗丨錢裏取鋊後作磨趙世家丨笄自殺漢書食貨志盗丨錢質董仲舒傳漸民以仁丨民)
(以誼嚴安傳鍜甲丨劒)
䯁(漢書司馬相如傳驢丨與騾同)
臝(史記霍去病傳單于遂乗六丨壯騎可數百直冒漢圍西北馳去漢書同並無音字本作驘)
蠃(史記貨殖傳果隋小蛤與螺同)
畨(史記秦紀謀黄髪丨丨則無所過音波尚書丨丨良士)
九麻
硰(史記絳侯世家擊韓王信軍於丨石音沙補遺漢傳同又赤坐反)
苴(史記張儀傳丨蜀相攻擊徐廣曰益州天丨讀爲苞藜之苞補遺索隱曰音巴謂巴蜀按巴丨草名或)
(巴人巴郡因芭丨得名所以遂以丨爲巴譙周蜀人也知無丨之音讀爲芭犂之芭)
徦(漢書禮樂志沇沇四塞丨狄合處即遐字)
赮(漢書天文志雷電丨&KR1734;廣韻音霞日朝赤色)
瑕(漢書揚雄傳噏清雲之流丨日旁赤氣)
余(史記匈奴傳丨吾水以奢反衛將軍傳音徐正義音餘補遺漢書武紀馬生丨吾水中無音)
荼(漢書江都易王傳使男子丨恬上書食邪反今人姓作余)
婼(漢書趙充國傳將丨月氏兵音兒遮反)
芭(漢書揚雄傳侯丨音葩)
烏秅(漢書西域傳丨丨國上一加反下直加反)
杷(漢書貢禹傳捽屮丨土蒲巴反捽才兀反手掊之也)
吾(漢書地理志允丨音鈆牙金郡縣名)
斜(史記河渠書褒丨音邪漢書溝洫志同)
塗(漢書東方朔傳令壷齟老柏丨直加反齟音樝又側加狀加反)
涂(史記匈奴傳涿丨上音邪漢書作邪)
蝦(史記天官書雷電丨虹)
亞(漢書東方朔傳伊優丨烏加反)
荼(漢書地理志楚國丨陸弋奢反又丈加反)
邪(史記驃騎傳渾丨匈奴傳渾耶漢書地理志昆丨王)
祖厲(漢書武帝紀西臨丨丨河而還上音嗟下音頼)
夸(史記始皇紀丨主以爲名劉敬傳矜丨漢書刑法志用相丨視)
華(漢書地理志丨駠緑耳之乗即與驊同)
十陽十一唐
昜(漢書地理志曲丨又歷陵注傳丨山並古陽字)
颺(漢書揚雄傳何必丨纍之蛾眉古揚字叙傳丨聲又風丨電激)
詳(史記秦紀乃使魏讎餘丨反項羽紀見使者丨驚愕吕后紀丨醉去並音羊詐也補遺首殷紀箕子懼)
(乃丨狂爲奴)
洋(漢書禮樂志福滂丨音羊又音祥滂普郎反地理志河水丨丨音羊)
洸洋(史記莊子傳其言丨丨自恣正義音汪翔上又音晃)
詳(漢書禮樂志抑不丨注違道不詳者黜之)
舫(史記張儀傳丨船載卒者音方謂並船酈生傳方船而下)
鴹(漢書禮樂志丨吉時郊祀志聲氣逺條鳳鳥丨古翔字)
翔(漢書西域傳土地山川王侯户數道理逺近丨實矣讀作詳)
襄(史記髙祖紀丨侯王陵丨當作穰而無禾字省耳今邵公或作召此類多矣)
襄(漢書鄒陽傳交龍丨首奮翼讀作驤)
鬺(史記武帝紀禹鑄九鼎皆嘗丨烹音觴補遺漢書郊祀志同)
防(史記武帝紀有芝生殿丨内中補遺漢書溝洫志宣丨與房同)
畺(漢書王子侯表丨土過制與壃同郊祀志諸侯祭其丨內)
彊(漢書司馬相如傳封丨畫界讀作疆史傳作疆)
壃(史記晉丗家惜也出丨乃免與疆同)
㓻(史記樂書而民丨毅)
亢(史記項羽紀引兵攻丨父音剛補遺漢書髙帝紀還軍丨父鄭氏音抗地理志沛郡龍丨)
阬(漢書揚雄傳陳衆車於東丨讀作岡又跇巒丨)
昌(漢書揚雄傳趙充國賛先零丨狂讀作猖)
闛(漢書司馬相如傳鏗鎗丨鞈託郎反鼓聲也補遺史傳作鐺䶀)
慶(漢書揚雄傳丨天顇而䘮榮讀與羌同叙傳丨未得其云已)
臧(史記賈生傳逺濁世以自丨音藏漢書髙后紀丨于髙廟禮樂志丨於理官師古曰懷藏字本皆作丨漢)
(書例以爲丨補遺史記首始皇紀竒噐珍怪徒丨滿之)
臧(漢書景帝紀若買故賤賣故貴坐丨爲盜讀作贓補遺史記酷吏傳家盡没入償丨)
皇(漢書律歷志秦兼天下未丨暇也讀同遑)
仿偟(史記楚世家靈王於是獨丨丨山中音旁皇漢書司馬相如傳丨丨乎海外)
房皇(史記禮書丨丨周浹曲直得其次序上音旁丨丨猶逥轉也)
杭(史記司馬相如傳丨絶浮渚而渉流沙丨船也漢傳同讀作航)
亢(漢書張耳傳貫髙絶丨而死頸也下郎反又工郎反婁敬傳搤其丨拊其背)
䀪(漢書揚雄傳魚頡而鳥丨胡剛反)
羹(史記楚世家陳蔡不丨音郎春秋左氏傳不丨漢書地理志定陵注不丨音郎)
郎(漢書東方朔傳陛下累丨臺恐其不髙丨堂下周屋今作廊董仲舒傳巖丨)
浪(漢書地理志樂丨師古音洛狼又滄丨孟子滄丨之水清兮補遺史記夏紀蒼丨之水)
粮(史記司馬穰苴傳取將軍之資糧享士卒又身與士卒平分丨食)
卬(漢書李尋傳作態低丨音昂補遺首食貨志氐丨)
&KR1261;(漢書禮樂志丨然歸烏黃反)
橫(漢書戾太子傳焚蘇文於丨橋上音光即丨門渭橋也補遺史記外戚世家出丨城門音光漢書首成)
(紀走入丨城門)
壯(漢書古今人表衛柳丨讀曰莊)
補遺
陽(漢書古今人表樂丨即樂羊)
陽(史記韓非傳丨収其聲而實䟽之漢書髙帝紀丨尊懷王爲義帝田儋傳丨爲縳其奴韓信傳丨應曰諾)
(又丨不勝)
揚(史記樂書樂者非謂黃鍾大吕干丨也與鍚同)
鍚(漢書地理志漢中郡丨音陽即春秋所謂丨穴)
房(史記殷紀女鳩女丨尚書作女方)
防(漢書髙惠功臣表汁丨矦音什方史記髙祖功臣表汁邡)
方(史記髙祖紀攻胡陵丨與音房預漢紀同)
防(漢書武帝紀濟川王明廢遷丨陵今之房州)
詳(漢書百官公卿表部刺史掌奉詔條察州師古曰漢官典職儀云刺史以六條問事云云山崩石裂訞丨)
(訛言)
祥(史記太史公自序隂陽之術大丨漢傳作詳索隱曰案史記多假借)
檣(漢書元帝紀賜單于待詔掖庭王丨爲閼氏匈奴傳王牆)
&KR1824;(漢書外戚班倢伃傳酌羽丨兮銷憂)
創(漢書叙傳禮義是丨合韻初良反)
闛(漢書揚雄傳西馳丨闔讀與閶同又吐郎反)
章(史記衛世家以丨有德漢書武帝紀何施而可以丨先帝之洪業)
鄣(漢書地理志丹陽郡故丨音章)
恒(史記夏紀常衛旣從又常山尚書皆作丨田敬仲世家以爲非丨人漢書髙后紀丨山王今常山避文帝)
(諱改爲常)
湯(史記五帝紀丨丨洪水滔天吐郎反尚書丨丨)
畼(史記始皇紀蒙驁攻魏丨有詭音場索隱音暢)
梁(漢書天文志天駟旁一星曰王丨梁孝王傳丨山史記天官書曰王良孝王傳良山二字通用)
剛(漢書髙惠功臣表復陽丨矦陳胥)
匡(史記天官書丨衛十二星又斗魁戴丨漢書天文志並作筐)
匡(史記淮南王安傳王氣怨結而不揚涕滿丨而橫流即與眶同)
軮(漢書揚雄傳忽丨軋而亡垠烏郎反逺相映也)
唐(史記始皇紀至錢丨臨浙江漢書地理志錢丨揚雄傳蹂蕙圃踐蘭丨謂陂丨之上多生蘭也)
踼(漢書揚雄傳河靈矍丨試郎反又石毚反師古曰飛動皃二音皆通)
碭(史記項羽紀沛公軍丨音唐漢書髙帝紀芒丨山又音宕)
蕩(史記秦紀遣兵伐丨社漢書地理志河內郡丨隂並音湯)
望(漢書禮樂志體招揺若永丨合韻音忘)
琅(史記始皇紀南登丨邪漢書髙帝紀丨邪即與瑯同)
房(史記始皇紀作前殿阿丨故天下謂之阿丨宫音傍漢書賈山傳阿丨之殿)
方洋(漢書呉王濞傳丨丨天下音房羊又上音旁史傳作彷佯)
方皇(漢書揚雄傳溶丨丨於西清即彷徨)
蒼(史記夏紀爲丨浪之水與滄同)
倉(史記陳渉世家爲丨頭軍起新陽注皆著靑㡌漢書蕭望之傳丨頭廬兒他傳作蒼)
穅(漢書呉王濞傳狧丨及米貢禹傳丨豆不贍)
亢(漢書趙充國傳威謀靡丨合韻音康)
饗(漢書禮樂志山河丨合韻音郷)
享(漢書禮樂志庶幾宴丨合韻音郷)
十二庚十三耕十四清
亢(史記莊子傳丨桑子音庚)
黽(史記春申君傳踰丨隘之塞音盲地在秦)
衡(史記陳渉世家連丨漢書酈食其傳因言六國從丨時鼂錯傳丨加之以衆音橫師古曰丨即橫耳無)
(音詩丨從其畆補遺史記首始皇紀外連丨而鬪諸侯漢書首刑法志合從連丨)
亨(史記平準書丨弘羊普彭反漢書髙帝紀項羽丨周苛與烹同詩誰能丨魚補遺史記首樂書丨孰而)
(祀封禪書丨炊)
榜(史記張耳傳貫髙丨笞數千音彭捶擊之也補遺首李斯傳丨掠千餘漢書食貨志丨笞)
䲔(漢書翟義傳取其丨鯢古鯨字)
撐(漢書匈奴傳丨犂孤塗單于音牚丈庚反)
搶攘(漢書賈誼傳制丨丨上音傖仕庚反下女庚反亂貌)
憆(漢書外戚傳陛下得武書何如曰丨也丑庚反字本作瞠)
萌(漢書劉向傳民丨何以勸勉與甿同補遺史記周本紀以振貧弱丨隷)
甿(漢書項籍傳丨隷之人古萌字民也補遺史記秦紀賛丨隷之人古氓字)
紭(漢書揚雄傳遥噱虖丨中古紘字)
巆(漢書揚雄傳似紫宫之崢丨音宏)
暒(漢書天文志天丨而見景星無音玉篇與晴同)
頃(史記魯世家丨公無野漢書文帝紀丨王后諸謚爲傾者漢書例作丨讀皆曰傾王襃傳不單丨耳而聽)
(己聦詩不盈丨筐補遺史記首吕后紀丨王后)
正(漢書律歷志子爲天丨王莽傳人民丨營不安之意音征叙傳奕世宗丨合韻音征)
絣(漢書揚雄傳丨之以象類併也音并)
嫈(史記東越傳爲繚丨侯音縈漢書南粤傳丨於耕反)
盛(史記齊世家田乞丨陽生橐中伍貟傳丨以鴟夷革補遺漢書呉王濞傳丨其頭馳傳以聞)
谹(漢書司馬相如傳丨議音宏史傳作閎)
補遺
滂(史記司馬相如傳洶涌丨㵒丨浦橫反㵒浦拜反)
京(漢書揚雄傳騎丨魚丨大也或讀作鯨)
英(漢書禮樂志帝嚳作五英即與韺同)
莖(漢書禮樂志顓頊作六丨即與䪫同)
明(漢書地理志廣漢郡葭丨音萌)
醟(漢書叙傳中山淫丨合韻音榮)
請(史記禮書禮至備丨文俱盡古情字注諸子中多有此比)
氏(漢書地理志代郡狋丨音精)
寗(漢書禮樂志穰穰復正直徃丨合韻音寧)
政適(史記范雎傳剖符於天下丨丨伐國上音征下音敵)
延(漢書文景功臣表丨和二年雖無注即征字案洪內翰邁作前漢法語亦表出此字)
呈(史記始皇紀以衡石量書日夜有丨不中丨不得休息)
逞(史記晉世家欒丨音盈索隱曰史記盈字多作丨)
慶(漢書叙傳承文之丨合韻音卿)
成(史記封禪書丨山斗入海漢書郊祀志盛山音成)
十五靑
庭(漢書公孫賀傳朝丨多事丨廷通用補遺首伍被傳方今漢丨治乎又循吏傳黄覇數决疑獄丨中稱)
(平謂廷尉之中)
令(史記晉世家秦兵圍丨狐音零詩盧丨丨補遺首秦紀秦以兵送至丨狐漢書武帝紀丨居)
泠(漢書律歷志黄帝使丨綸音零補遺首人表丨淪氏)
軨(漢書揚雄傳據丨軒而周流與櫺同)
苓(漢書叙傳失時者丨落讀曰零)
刑(史記太史公自序食土軌啜土丨丨羹器也補遺首始皇紀啜土丨漢書司馬遷傳歠土丨)
補遺
清(史記五帝紀是爲靑陽注即少昊也漢書律歷志少昊曰丨陽者黃帝之子清陽也)
荓(漢書古今人表靑丨子歩丁反)
亭(史記張湯傳補廷尉史丨疑注丨平也漢傳平丨疑法)
亭(史記始皇紀南鑿龍門通大夏决河丨水放之海李斯傳决渟水漢書西域傳其水丨居冬夏不增减即)
(與渟同)
亭(漢書司馬相如傳丨奈史傳作楟㮈)
靈(史記匈奴傳丁丨漢書李廣傳丁丨陳湯傳丁令與零同司馬相如傳通丨關道漢傳作零山)
靈(史記龜䇿傳下有伏丨上有兔絲)
離(史記齊世家丨支孤竹音零又音令祗又如字)
研(漢書地理志上黨注石丨關音形)
十六蒸十七登
䒱(漢書酷吏傳吏治丨丨說文與蒸同經典亦作烝)
耳孫(漢書惠紀內外公孫丨丨應劭曰玄孫之子也言去曽髙益逺但耳聞之晉灼曰玄孫之曾孫)
(師古據平紀及諸侯王表音耳音仍爾雅仍孫爲八葉仍耳聲近蓋一號耳)
馮(史記鄭世家丨音憑伯夷傳衆庶丨生慿恃也漢書酈食其傳丨軾春秋左氏傳神所丨依)
馮(史記魏世家丨琴而對恃也音凭漢書寗成傳同車未甞敢均茵丨嚴助傳丨玉几去聲亦通)
厷(漢書王莽傳曰德元丨古肱字)
䧹(漢書霍去病傳封渾邪王丨疪爲煇渠矦文頴音鷹補遺疪音庇史傳作鷹庇)
耐(漢書髙帝紀罪丨以上古耏字音若能補遺應劭曰古字從彡師古曰應氏之說耏當音而如氏之解)
(乃代反其義亦兩通而功臣表宣曲矦通耏爲鬼薪則應說斯爲長矣)
補遺
凌(史記惠帝紀陵轢邊吏天官書相丨爲鬪灌夫傳丨轢漢書灌夫傳作輘)
蓤(史記司馬相如傳芙蓉丨華漢傳丨華又菱藕)
扔(漢書古今人表有丨君音仍)
曽(史記司馬相如傳坌入丨宫之嵯峩漢書同重也揚雄傳増宫㠁差亦重也)
應(史記建元年表戎狄是丨與膺同)
承(漢書地理志長沙國丨陽音烝)
徴(史記建元年表荆荼是丨音澄漢書地理志左馮翊丨音懲)
佷(漢書地理志武陵郡丨山音恒出藥草恒山)
十八尤十九侯二十幽
郵(漢書成帝紀以顯朕丨谷永傳咎證著丨與尤同過也)
騪(漢書百官表丨粟都尉服䖍音搜狩之搜索也)
叟(漢書地理志析支渠丨讀曰搜詩釋之丨丨音蒐淅聲也)
區(漢書蘇武傳丨脫土室讀同甌王莽傳中郎丨博諫莽云丨一侯反)
區(史記樂書草木茂丨萌逹音勾屈生曰丨)
抔(史記張釋之傳取長陵一丨土歩侯反禮運云丨飲手掬之其字從手)
㧵(漢書張釋之傳取長陵一丨土歩侯反)
桴(史記田叔傳丨鼓立軍門音浮鼓椎漢書酈賈等賛叔孫通舍枹鼓而立一王之儀其字從木)
留(漢書霍去病傳丨落不耦補遺史記驃騎傳丨落不遇)
嘔(漢書朱買臣傳歌丨道中讀作謳)
髤(史記建元年表盗斷婦人初産子臂丨以爲媚道音休俗本作漆貨殖傳木器丨者千漢書趙后傳丨漆)
(許求反)
句(史記天官書三星鼎足丨之音鈎漢書地理志丨陽即左氏丨瀆之丘郊祀志丨龍賈誼傳丨踐讀作鈎)
(補遺史記首始皇紀賛丨㦸長鎩)
鞪(漢書韓延壽傳鞮丨即兠鍪莫侯反)
蝚(漢書司馬相如傳丨玃蝚乃髙反又音柔今戎皮爲鞌褥者戎柔聲之轉耳)
龜兹(漢書地理志丨丨音丘慈傅介子傳丨丨樓蘭)
駵(史記秦紀驊丨騄耳)
斿(史記禮書龍旂九丨樂書龍旂九斿漢書五行志君若綴丨不得舉手)
斿(漢書叙傳張陳之交丨如父子攜手&KR2581;秦拊翼俱起)
游(史記天官書三曰九丨音流漢書天文志作斿)
流(史記司馬相如傳丨夷漢傳作留夷即新夷也)
廖(漢書古今人表丨叔安左氏作飂並力周力授二反)
州(漢書古今人表華丨即華周)
擾(史記夏紀學丨龍于豢龍氏音柔漢書髙帝紀賛劉累學丨龍音繞又音饒)
瘦(漢書西域傳烏孫其子細沈丨音搜)
騶(漢書鼂錯傳材官丨發矢道同的師古曰矢之善也左氏傳作菆音同)
陬(史記孔子世家生魯昌平郷丨邑音鄒)
叢(史記建元王子侯年表丨音緅漢書王子侯表前矦信字或作菆則留反)
嘔(漢書地理志川曰虖池丨夷於侯反)
鉤(漢書揚雄傳麗丨芒與驂蓐収)
掊(史記孝武紀丨視得鼎歩溝反垉也漢書郊祀志同)
牟(漢書司馬相如傳德丨徃初與侔同)
牟(漢書景帝紀侵丨萬民食苗根蟲也侵丨民食比之蛑賊)
聚(史記歷書月名畢丨音娵十一月也)
油(史記樂書致樂以治心則易直子諒之心丨然而生矣鄭玄曰丨新生好貌)
諏(漢書律歷志丨訾又娵訾)
陬(漢書西域傳烏孫有子曰岑丨子矦反史傳作岑娶無音)
掫(漢書古今人表丨子內史詩作棸)
窶(史記滑稽傳甌丨滿篝音婁古字假借)
虬(漢書司馬相如傳靑丨史傳靑虯)
繆(漢書趙后傳自丨死居虬反絞也)
二十一侵
浸潯(史記齊悼惠王世家丨丨音侵㝷又音淫猶漸潤深也)
潯(史記司馬相如傳浸丨衍溢音滛)
㝷(漢書伍被傳丨陽之船與潯同補遺史記淮南厲王傳同漢書首地理志廬江郡丨陽)
唫(漢書息夫躬傳秋風爲我丨古吟字補遺史記屈原傳曾丨恒悲兮)
湛(史記魏世家不丨者三版鄒陽傳荆軻之丨七族音沈漢書元帝紀正氣丨掩與沈同溝洫志丨白馬玉)
(璧項籍傳已渡皆丨船劉歆傳丨靖有謀揚雄傳黙而有深丨之思)
湛(漢書霍光傳丨沔於酒讀曰沈亦曰躭補遺首禮樂志丨沔自若)
湛(漢書古今人表鄭卑丨音脾諶)
闇(史記魯世家乃有亮丨三年不言義與隂同補遺漢書王吉傳髙宗諒丨)
禽(史記五帝紀黄帝遂丨殺蚩尤與擒同漢書髙帝紀爲我丨也)
衿(漢書蘇武傳泣下霑丨)
攙(漢書天文志丨雲如牛音參差之參補遺史記天官書天丨音參)
滲(漢書揚雄傳澤丨離而下降音淋)
任(史記白起傳武安君病不丨行音壬漢書霍光傳光丨大重音壬堪也)
袊(漢書揚雄傳丨芰茄之緑衣音襟系之衿帶也師古其禁反)
頷(漢書揚雄傳丨頥折頞音欽曲頥也)
禽(漢書古今人表齊丨敖即黔敖)
隆(史記文帝紀丨慮侯音林閭)
䕃(漢書五行志趙孟視丨讀與隂同)
吟(史記淮隂侯傳雖有舜禹之智丨而不言不如瘖聾之指麾也巨䕃反又音琴)
㘰(史記呉世家昔有過氏殺斟灌以伐斟尋古作丨與斟同漢書地理志北海郡平壽注丨尋)
二十二覃二十三談
探(史記魏公子傳有能丨得趙王隂事音貪)
湛(漢書成帝紀賛丨于酒色讀作耽詩和樂且丨)
參(史記佞幸傳爲文帝丨乗)
&KR2617;(漢書五行志王心弗丨古堪字)
㨔(史記天官書太白間可丨劒蘇林音函漢書天文志辰星過太白間可丨劒音函可容一劒也)
函(漢書宣帝紀金芝九莖産于丨德殿律歷志太極元氣丨三爲一讀與含同補遺史記禮書丨及士夫)
(音含)
唅(漢書王襃傳丨糗音含貨殖傳丨菽飲水)
沈(史記陳渉世家夥頥渉之爲王丨丨者長含反漢書陳勝傳同)
甔(史記貨殖傳漿千丨都甘反又丁濫反瓦甖受一石)
儋(漢書西域傳負水丨粮古擔字補遺首揚雄傳丨人之爵師古曰荷負也)
補遺
鐔(漢書地理志武陵丨成音潭)
沈(漢書五行志荒丨於酒)
蚕(漢書異姓諸侯王表丨食六國)
冉(史記管蔡世家丨季載又封季載於丨字或作那與聃同又奴甘反)
澹(史記馮唐傳破東胡滅丨林丁甘反漢傳都甘反又音談)
參(史記張耳陳餘傳未敢丨分而王滑稽傳飲可八斗而醉二丨漢書蒯通傳丨分天下)
二十四鹽二十五添二十六嚴
&KR1021;(漢書食貨志古之治天下至丨至悉與纎同王吉傳丨介補遺史記曰者傳丨趨而言音纎)
&KR1490;(漢書司馬相如傳蜚丨垂髾音纎)
涔(史記夏紀沱丨己道音潜又丨於漢)
灊(漢書郊祀志丨之天柱山號南嶽音潜補遺首武帝紀登丨天柱山)
朁(漢書地理志於丨縣讀曰潜榖城注丨亭音潜)
漸(史記宋世家沈丨剛克漢書谷永傳忘湛丨之義讀曰沈潜)
漸(漢書郊祀志丨臺在池中爲水所浸故曰丨又子廉反三輔黃圖或爲瀐亦浸耳補遺史記五帝紀治)
(大池丨臺髙二十丈)
漸(史記宋世家麥秀丨丨兮子廉反麥芒之狀)
箝(漢書異姓王表丨語燒書與鉗同其占反爰盎傳自丨天下之口)
拑(漢書五行志臣畏刑而丨口籋也其廉反補遺史記秦本紀賛丨口而不言)
奄(漢書禮樂志神丨留與淹同詩丨觀銍艾)
䫇(漢書郊祀志黃帝鼎成龍垂胡丨人占反霍光傳美須丨)
嗛(史記樂書君子以丨退爲禮音謙漢書藝文志易之丨丨與謙同司馬相如傳丨讓尹翁歸傳温良丨退)
慊(漢書趙充國傳雖亡尺寸之功媮得避丨之便亦嫌字)
補遺
猒(漢書景帝紀其患無丨)
饜(史記太史公自序天下患衡秦無丨)
厭(史記刺客傳非盡天下之地臣海内之王者其意不丨淮隂侯傳不知丨足漢書食貨志富人臧錢滿室)
(猶無丨足王莽傳不知丨足)
漸(漢書鼂錯傳丨車之水讀曰瀐子廉反)
漸(史記五帝紀賛東丨于海夏紀同子廉反)
漸(漢書司馬相如傳䱴䲛丨離史傳作螹)
鬵(漢書地理志漢中郡安陽注丨合水音潜)
詹(史記周本紀顧丨有河又粤丨雒伊)
&KR0971;(史記趙世家鬢麋髭丨漢書西域傳深目而多丨)
&KR1046;(史記孝武紀鼎旣成有龍垂胡丨下迎黄帝封禪書作髯)
廉(漢書髙帝紀丨問師古曰丨察也本作覝音同)
鍼(漢書古今人表丨虎其炎反詩丨虎)
鈐(史記天官書有兩星曰鉤丨其炎反漢書天文志同)
閻(漢書酷吏義縱傳吏之治以斬殺縛束爲務丨奉以惡用矣師古曰以嚴惡見任用當讀爲嚴)
二十七咸二十八衘二十九凢
嶔(史記司馬相如傳丨巖倚傾古衘反漢書口衘反揚雄傳深溝丨巖而爲谷)
嗛(史記酷吏傳縱以我爲不復行此道乎丨之音衘大宛傳烏丨肉蜚其上佞幸傳太后由此丨韓嫣並讀)
(爲衘補遺首外戚世家景帝恚心丨之)
壧(漢書禮樂志丨處頃聽與巖同)
蔪(漢書賈誼傳丨去不義諸侯讀與芟同)
嶄(漢書司馬相如傳丨巖士銜反尖銳皃)
補遺
氾(史記周紀鄭居王于丨匈奴傳鄭之丨邑音凡漢書藝文志丨勝之十八篇音凡又敷劒反)
班馬字類第二
