詩名物疏詩類
提要
(臣)等謹案詩名物疏五十五卷明馮復京撰
復京字嗣宗常熟人是書因宋蔡元度詩名
物疏而廣之徵引頗為賅博每條之未間附
攷證如被之僮僮鄭箋以被為髲髢集傳以
為編髮復京則據周禮追師謂編則列髮為
之次則次第髮長短為之所謂髲髢定集傳
之誤混為編又如鄭風緇衣集傳以為緇衣
羔裘大夫燕居之服復京則據賈公彦周禮
疏以為卿士朝于天子服皮弁服其適治事
之館改服緇衣鄭箋所謂所居私朝即謂治
事之館其議論皆有根柢惟所稱六家乃謂
齊魯毛韓鄭箋朱傳則古無是名而自復京
臆創之且毛鄭本屬一家析而為二亦乖于
傳經之支派要其大端可取固毋庸以一眚
掩也乾隆四十三年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
六家詩名物疏原序
孔子所雅言者詩書執禮而已論語於書禮不數數獨
詩至十二舉而不以為煩豈非可與言者之難哉當時
學詩者惟子貢子夏為聖人所深取二子之言詩以世
儒觀之如收經而引其足也不知書禮意盡於言而詩
不盡於言二子於其虚圓微妙不可控搏者而以意逆
之明乎非世儒所可幾矣夫詩有實有虚虚者其宗趣
也而以穿鑿實之實者其名物也而以孤陋虚之欲通
經學古以遊聖人之樊豈可得哉詩自毛鄭上下其凡
六家半軼不傳今立於學宫者其解詩皆解他書之法
也既非風人之趣若夫草木鳥獸諸名物之類非援據
不明非參伍不覈頋往往置而不言則比興之義微矣
陸璣作疏良有意于此鄭樵氏以支離目之迨自為昆
蟲草木略也謂以儒生而識田野之物農圃而兼詩書
之理可無餘憾矣然僅僅三百六十以應周天之數語
焉而不詳亦奚取焉海虞馮君復京童習是經久而有
得取疏略而廣之綴集昔聞參以新義自鳥獸草木而
外如象緯堪輿居食被服音樂兵戎名見於經者種種
具焉足以補陸鄭之遺而起其廢疾至詩人之意則存
而不論俟讀者虚心而自得之此於孔門之言詩不庶
幾近之也哉近世竺乾之學其徒有教有宗教可以義
詮而宗不可語解竊謂詩之可晤而不可傳也盖與宗
門同風然則君之此編其可釋者釋之學者所知也不
可釋者闕之學者所未易知也萬歷乙已九日瑯琊焦
竑弱侯撰
六家詩名物疏原序
六家詩名物疏敘例
一六義奥趣五際微文先儒駕說揚㩁已詳今之所詮
名物而已
一詩人之作摭流景於目前寄心曲於形表孔子曰多
識於鳥獸草木之名比類而言幾乎上窮景緯下括
輿圖中偹人事予今具釋列為三十二門門各若干
事詩之名物殫於此矣
一漢世說詩者齊魯毛韓分鑣竝驅洎乎鄭箋續綴毛
說孤行朱傳晚成學官犆立古今名家不越乎此其
詁中名物詮釋如左雖三氏淪亡而羣書錯引固可
得而偹論也其他如歐之本義王之新說蘇吕錢董
諸家雖式存遺牒未列學官各剙新竒無煩翰墨
一篇首小序或云西河手剙或云國史編題甚則高子
加其枝指衛宏成其蛇足既非古經故不存今疏
一分門著疏有總有别總則觕陳梗槪别則曲致發揮
何者如禮是總名吉凶諸儀為禮之别樂是總名聲
容諸器為樂之别若禮樂備書則數帙未竟若儀器
稍缺則一物全疎所以錯意立文詳略各異推之諸
類亦猶是也
一六經之文齊定宣聖三雅之釋竝稟姬公斯紀載之
冠冕文章之潭窔此疏之設本為明經以經解經辟
猶以水投水雖欲無合其可得乎故詳加蒐輯鮮或
缺遺子史文集則簡汰浮華導揚指要若夫鳥獸草
木産窮荒絶徼之區靈怪鬼神出虞初奚堅之志無
禆經學未遑縷數
一詩人詠物據謠俗以屬篇先哲解經緣師門而聚訟
所以種類紛揉訓故蹖駁予不揆檮昧輒附管窺庶
或助錦帶之揮麈解青衿之疑網若離經畔正逞已
蓋人乃是木零捐本狐斃忘丘旣篤論之攸譏良予
心之所懼也
一典冊浩汗援據紛紜刊除既病於不該採掇復虞於
叢委故所述之書或芟煩就簡或移後從前或著論
櫽括其言或他章錯綜其義盖編次惟取省文考練
尚宜探本
一古多竒字兼有借音誠恐披觀駭目諷誦聱牙輒於
籍端隨加翻切若字同用異則必兩載以示旨或聲
别義均則從一音以便讀
一自姬漢以來儒學成林縹緗充棟予材非贍敏思謝
淵沈而欲廣前說之波瀾拯諸家之失隊力小任重
不亦惑乎然而勉希十駕自勵三餘雖同華子之病
忘竊效甯生之篤學少習是經旁通諸籍少究指歸
因緣互證爰抽腹笥以示門人久之時術之徒編綴
成集問字之客用傳好事非有心於著述致未純於
體例譌謬良多挂漏不免將來涉者倘加補正則甚
幸云
六家詩名物疏叙例
六家詩名物疏引用書目
申公魯故齊后氏故韓嬰内傳薛君章句韓詩
外傳卜子夏小序毛萇傳鄭玄箋鄭玄譜
王肅毛詩注王肅毛詩雜義駁劉楨毛詩義問
王基毛詩駁韋昭毛詩答雜問孫毓異同評蔡
謨毛詩疑字議崔霛恩集注劉芳義疏陸璣艸
木蟲魚疏毛詩草蟲經孔穎逹正義陸德明釋
文徐鉉草木蟲魚圖歐陽修本義二程新解
蘇轍集解王安石新經義藍田二呂說董逌廣
川詩詁丘氏說李□詳解林之竒解鄭樵詩
傳劉彛說胡寅說陳鵬飛說朱熹集傳吕
祖謙家塾讀詩記徐氏說傅氏說范處義解頥
新語范處義補傳曹氏說陳傅良說戴溪續
讀詩記錢文子詩詁黃櫄解李如圭說輔廣
說濮一之說嚴粲詩輯王應麟詩考王應麟
詩地里考項安世說羅中行說朱公遷疏義
梁寅疏詩經大全季本釋季本字義馮時可
詩臆
凡詩六十部
易歸藏周易京房傳易鄭玄注易王弼注易
荀爽九家注孔穎逹正義元包經傳
凡周易七部
尚書伏生傳孔安國傳歐陽說鄭玄注顧彪
正義孔穎逹正義蔡沈傳尚書逸篇尚書大
傳鄭玄注汲冡周書劉向洪範五行傳論
凡尚書十一部
周禮杜子春注周禮鄭衆注周禮馬融注周禮
鄭玄注周禮干寳注周禮崔霛恩注周禮賈公
彦正義儀禮鄭玄注儀禮賈公彦正義儀禮楊
復圖喪服變除大戴禮記夏小正傳禮記鄭
玄注蔡邕月令章句禮記皇侃義疏禮記熊安
生義疏禮記鄭小同禮義禮記孔穎逹正義禮
記方氏注禮記陳澔集說逸禮王度記中霤禮
王居明堂禮禮統禮記外傳鄭玄禘祫志
阮諶禮圖崔霛恩三禮義宗通禮義纂聶崇義
三禮圖陸佃三禮圖陳祥道禮書
凡禮三十三部
樂經樂元起釋知匠古今樂錄揚雄琴清英
琴書琴操段安節樂府雜錄陳𤾉樂書劉次
莊樂府集郭茂倩樂府
凡樂十部
春秋左傳賈逵注左傳服虔注左傳杜預集解
杜預春秋釋例杜預春秋世譜春秋盟會圖鄭
玄箴膏肓左傳孔穎逹正義左傳傅遜屬事國
語韋昭注公羊傳何休學公羊傳疏董仲舒春
秋繁露榖梁傳范甯注穀梁傳揚士勛疏京相
璠春秋土地名趙匡闡微纂類
凢春秋十七部
孝經鄭玄注孝經唐太宗御注
凡孝經二部
論語馬融注包咸注何晏集解邢昺疏逸論
語孔子家語王肅注孔叢子
凡論語七部
孟子趙岐注孫奭疏朱熹集注
凡孟子三部
爾雅樊光注李廵注孫炎注某氏注犍為文
學注郭璞注邢昺疏小爾雅張揖廣雅陸
佃埤雅羅願爾雅翼揚雄方言劉熙釋名韋
昭辨釋名
凡爾雅十四部
三蒼杜林倉頡訓詁埤蒼服虔通俗文史游
急就篇束皙發蒙記許愼說文吕忱字林楊
承慶字統顧野王玉篇何承天纂文文字指歸
孫愐唐韻徐鍇說文繋傳丁度集韻王安石
字說毛晃韻劉淵韻黃公紹韻會韻府羣玉
章黼韻章黼直音
凡小學二十二部
劉向五經通義班固等白虎通許愼五經異義
鄭玄駁異義鄭志王肅聖證論五經要義陸
德明經典釋文顔師古匡謬正俗五經圖陳錫
玄經言枝指
凡經解十一部
河圖龍文河圖括地象河圖帝通紀河圖帝覽
嬉河圖稽耀鈎河圖挺佐輔雒書霛凖聽雒
書甄耀度易是類謀鄭玄注易乾鑿度易稽覽
圖尚書中候書帝命驗書刑德放書考霛耀
詩含神霧詩推度災禮斗威儀禮稽命徵
禮含文嘉樂汁圖徵樂動聲儀春秋元命包
春秋命歷序春秋說題辭宋均注春秋考異郵
春秋運斗樞春秋保乾圖春秋感精符春秋孔
演圖春秋文耀鈎春秋潛潭巴春秋漢含孳
春秋佐助期春秋内事孝經援神契孝經鈎命
决論語摘襄聖論語撰考讖論語比考讖論
語隂嬉讖
凡讖緯四十一部
凡經類二百三十八部
史記徐廣注史記司馬貞索隱司馬貞補三皇紀
史記張守節正義前漢書應劭注前漢書晉灼
注前漢書顔師古注司馬彪續漢書范曄後漢
書劉昭補後漢志陳夀三國志張勃吴錄晉
書地道記唐太宗晉書晉中興書沈約宋書
蕭子顯南齊書姚思廉陳書魏收後魏書顔師
古隋書歐陽脩唐書元史
凡正史二十二部
竹書紀年穆天子傳戰國策粤絶書趙曄吴
越春秋魚豢典略譙周古史考環濟要略帝
王世紀華陽國志袁宏後漢紀史通大事記
鄭樵通志通鑑外紀路史
凡雜史十六部
王隆漢官解詁應劭漢官儀衛宏漢舊儀摯虞
決疑要注魏臺雜訪議董巴輿服志封禪記
蔡邕獨斷周遷輿服雜事徐廣車服雜注齊職
儀大唐六典
凡職儀十二部
春秋井田記趙岐三輔決錄漢武内傳劉向列
女傳管輅别傳葛洪西京雜記
凡雜記傳六部
山海經山海經圖讚地說書地鏡圖崑崙圖
桑欽水經酈道元水經注三輔黃圖三輔故
事晉宫闕銘陸機洛陽記潘岳關中記辛氏
三秦記周處風土記郭緣生述征記戴延之西
征記太康地記元康地記盛弘之荆州記周
地圖記國都城記十道記闞駰十三州志沈
懷遠南越志嵇含南方艸木狀萬震南州異物志
晉安海物異名記交州記林邑記江乘地記
任豫益州記庾仲雍江記郭義恭廣志括地
志雲南記古今山川記名山記陸鴻漸顧渚
山記樂史寰宇記劉恂嶺表錄異郭之美羅浮
山記范成大桂海虞衡志王存九域志歐陽忞
輿地廣記方輿記泰山記建寕記永嘉郡記
鄒山記楊奂東游記北征記一統志方輿
勝覽渤海圖論寧波志
凡地志五十五部
世本王侯大夫譜宋衷世本古今姓纂萬姓統
譜
凡譜系四部
凡史類一百十五部
晏子曾子子思子荀子楊倞注子華子桓
寬鹽鐡論揚雄大玄經揚雄法言王符潛夫論
王逸正部論袁子正論楊泉物理論顔氏家
訓朱子語錄朱子語類
凡儒家十五部
老子道德經文子列子莊子司馬彪注莊子
音義莊子吕吉甫注莊子循本參同契抱朴
子内篇玉策記苻子黃庭經眞誥陶玄景
登眞隱訣養生要集神仙傳關令内傳
凡道家十七部
管子商子韓非子
凢法家三部
劉劭人物志
凢名家一部
墨子
凢墨家一部
鬼谷子
凡縱横家一部
范子計然汜勝之農書崔寔四民月令賈思勰
齊民要術宗懔荆楚歲時記魏王花木志戴凱
之竹譜養魚經韓諤四時纂要𧖟書桐譜
筍譜芍藥譜王盤農書
凡農家十四部
鬻子尸子呂氏春秋高誘注鶡冠子青史子
鄹子淮南子高誘注賈誼新書劉向新序
劉向說苑桓子新論仲長子昌言王充論衡
應劭風俗通蔣濟萬機論杜恕篤論張華博物
志續博物志崔豹古今注瑞應圖中興徵祥
說抱朴子外篇劉子新論盧氏雜說沈如筠
異物志宋齊丘化書感應類從譜贊寧物類相
感志沈括筆談楊億談苑宣和博古圖孫奕
示兒編趙辟公雜說墨客揮犀聽聲考詳篇
劉存事始說原隂陽自然變化論程大昌考古
編格物總論格物要論天玄主物簿古今事
物類考雲嶠類要苑洛語錄聽雨紀談丹鉛
總錄逌旃瑣言留青日札焦氏筆乘華戎花
木鳥獸考
凡雜家五十一部
神異經感應經師曠禽經衝波傳洞冥記
干寳搜神記陶潛搜神記王子年拾遺記世說
新語玄中記任昉述異記吳均續齊諧記異
苑朝野僉載酉陽雜爼續酉陽雜爼劉公嘉
話錄王仁裕玉堂閒話孫光憲北夢瑣言焦潞
窮神秘苑杜光庭錄異記南部新書太平廣記
凡小說家二十三部
黃帝書黃帝風經周髀經張衡霛憲圖渾天
儀注甘石星經列星圖荆州星占韓楊天文
要集乙已占天官占玉歷通政經焦林大斗
記一行日議徐整長歷淮南萬畢經枕中記
典術焦氏易林京房易飛候易通統卦驗玄
圖翼奉風角要候遁甲經白澤圖師曠占
龜經相鶴經相馬經相牛經相玉書相貝
經九章算術
凡天文歷數三十二部
司馬法六韜大公金匱孫武子握竒經尉
繚子
凡兵法六部
素問霛樞經明堂鍼灸彭祖養性經本艸經
吳普本草陶隱居本草注靁公炮炙論嵩陽
子說日華子本草葛洪方李英公本草神仙
服食經唐本草注孟詵食療本草蜀本圖經
陳藏器本草拾遺本草衍義藥性論
凡毉方十九部
凡子類一百八十三部
王逸楚詞注皇覽脩文殿御覽梁元帝纂要
藝文類聚北堂書抄初學記三教珠英杜佑
通典册府元龜太平御覽文獻通考文苑英
華文選李善注唐文粹百川學海山堂肆考
合璧事類古文苑古詩雜碑集玉海天
中記
凢總集二十三部
宋玉集司馬相如集馮衍集崔駰集蔡邕集
曹植集王粲集嵇康集薛綜集左思三都
賦注二陸集潘岳集徐爰射雉賦注孫楚集
陶潜集傅咸集成公綏集江淹集桺惲集
岑文本集楊烱集韓(此下原闕)
六家詩名物疏書目
