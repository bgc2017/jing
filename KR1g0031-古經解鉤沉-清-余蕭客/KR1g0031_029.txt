古經解鈎沉卷二十九
長洲余蕭客撰
爾雅中
釋器
盎謂之缶
缶瓦器孫注(詩疏七之一)
康瓠謂之甈
大瓠瓢也李注(文選注六十)
斪斸謂之定
斪斸鉏也一名定舍人注(齊民要術一)鋤也李注(詩疏十九)
(之二)
九罭魚罔也
魚所入有九囊也孫注(六書故三十一)
嫠婦之笱謂之罶
罶曲梁也其功易故謂之寡婦之笱同(詩疏九之四)
篧謂之罩
篧編細竹以為罩捕魚也李注(詩疏十之一)
槮謂之涔
以米投水中養魚為涔也舍人注(御覧八百三十四)
鳥罟謂之羅
鳥飛張網以羅之李注(詩疏四之一)
兔罟謂之置
兔自作徑路張置捕之也同(詩疏一之三)舍人注(御覧八百三十)
(二)
彘罟謂之羉
彘剛惡齕人故張網以羅之也舍人注(同前)
覆車也
覆車是兩轅網孫注(朱校宋本禮記疏二十三)
大版謂之業
業所以飾栒刻版捷業如鋸齒也同(詩疏十六之五)
繩之謂之縮之
繩束築板謂之縮同(詩疏十六之二)
卣
鬯之罇也李注(宋本春秋疏十三)
小罍謂之坎
酒罇也孫注(詩疏十三之一)
黼領謂之襮
繡刺黼文以褗領同(毛詩李黃集解十二)
衣背謂之襟
衣背衣領之襟李注(詩疏四之四)襟交領也孫注(讀詩記八)
(六書故三十一)
執衽謂之袺
持衣上衽同
扱衽謂之襭
扱衣上衽於帶李注(並詩疏一之三)
衣蔽前
衣蔽膝也同(詩疏十五之二)
婦人之褘
褘帨巾也孫注(詩疏八之二)
輿革前謂之鞎後謂之笰
謂輿前以革為車飾曰鞎茀車後戶名也李注
竹前謂之禦
竹前謂編竹當車前以擁蔽名之曰禦禦止也同
禦以簟為車飾也孫注(並詩疏五之二)
肉曰脫之
肉去其骨曰脱李注(朱校宋本禮記疏三十八)
魚曰斮之
斮砍也樊注(書疏十一公羊疏十七)作之魚骨小無所去李
注(朱校宋本禮記疏三十八)
肉謂之醢
以肉作醬曰醢李注(詩疏十七之二)
圜弇上謂之鼒
鼎斂上而小口者孫注(詩疏十九之四)
鬵鉹也
關東人謂甑為鬵凉州人謂甑為鉹同(通鑑音注五十五)
一羽謂之箴
蓋誤同凡物數無不從一為始以爾雅不失周官
未為得也郭璞音義(並釋文二十九)
木謂之虡
虡栒之植所以懸鐘磬也孫注(詩疏十六之五)
白蓋謂之苫
編菅茅以覆屋曰苫李注(經典釋文二十)白蓋茅苫也孫
注(宋本春秋疏二十二)
金鏃
以金為箭鏃李注(史記索隠十六)
弓有緣者謂之弓無緣者謂之弭
骨飾兩頭曰弓不以骨飾兩頭曰弭同(宋本春秋疏十二)
緣謂繳束而漆之弭謂不以繳束骨飾兩頭者也孫
注(詩疏九之三)
肉倍好
邊肉大其孔小也李注(宋本春秋疏三十二)
好倍肉
其孔大邊肉小也同(宋本春秋疏二十九)
肉好若一謂之環
其孔及邊肉大小適等曰環同(宋本春秋疏三十二)
三染謂之纁
三染其色巳成為絳纁絳一名也李注(書疏六)
青謂之葱黑謂之黝
黝青黑葱則青之異色孫注(朱校宋本禮記疏四十)
簀謂之笫
牀也孫注(宋本春秋疏二十四)
卣中尊也
罇彝為上罍為卣居中也同(宋本春秋疏十三)
釋樂
宫
中也居中央暢四方唱始施生為四聲綱也劉歆
商
章也物成熟可章度也同
角
觸也物觸地而出戴芒角也同
徵
祉也物盛大而繁祉也同
羽
宇也物聚藏宇覆之也同(並釋文二十九)
大瑟謂之灑
音之布告如埽灑孫注(朱校宋本禮記疏二十三)音之變布如
灑出同(禮疏十六)
大琴謂之離
聲留離同(朱校宋本禮記疏二十三)
大笙謂之巢小者謂之和
大笙音聲衆而高也小者音相和也舍人注(御覧五百八十)
(一)巢高大和小笙孫注(儀禮疏五)
大篪謂之沂
大篪其聲悲沂鏘然也詩云仲氏吹篪也舍人注(御覧)
(五百八十)篪聲悲沂悲也李注(釋文二十九)
大鐘謂之鏞
大鐘音聲大鏞大也同鏞深長之聲孫注(並書疏五)
大管謂之簥其中謂之篞小者謂之篎
大管聲高大故曰簥者高也中者聲相密故曰篞篞
密也小者聲音清妙也舍人注(御覧五百八十)
其中謂之仲小者謂之箹
仲其聲適仲吕也小者形聲細小曰箹也同(同前)
徒擊鼓謂之咢
聲驚咢也孫注(詩疏十七之二)
釋天
穹蒼蒼天也
古詩人質仰觀天形穹隆而高其色蒼蒼故曰穹蒼
李注(詩疏四之一文選注二十七)
春為蒼天
春萬物始生其色蒼蒼故曰蒼天同
夏為昊天
夏萬物盛壯其氣昊大故曰昊天同
秋為旻天
秋萬物成熟皆有文章故曰旻天同
冬為上天
冬隂氣在上萬物伏藏故曰上天同(並詩疏四之一)冬天
藏物物伏於下天清於上孫注(御覧二十六)
夏為朱明
夏氣赤而光明同(宋本御覧二十一)
夏為長嬴
萬物各發生長也李注(釋文二十九)
穀不熟為饑
穀不成熟曰饑同(宋本春秋疏十一)
蔬不熟為饉
可食之菜皆不熟為饉同(詩疏十二之二)
仍饑為荐
連歲不熟曰荐同(宋本春秋疏十一)
太歲在寅曰攝提格
言萬物乘陽起故曰攝提格格起也同
在卯曰單閼
陽氣推萬物而起故曰單閼單盡也閼止也同
在辰曰執徐
伏蟄之物皆敦舒而出故曰執徐執蟄徐舒也同
在午曰敦牂
敦盛牂壯也言萬物盛壯孫注
在未曰協洽
陽氣欲化萬物故曰協和洽合也李注
在申曰涒灘
涒灘物吐秀傾垂之貌也同
在酉曰作噩
作咢皆物芒枝起之貌同
在戌曰閹茂
萬物皆蔽冒故曰閹蔽茂冒也孫注
在亥曰大淵獻
淵深也大獻萬物於深謂蓋藏之於外耳同
在子曰困敦
困敦混沌也言萬物初萌混沌於黃泉之下也同
在丑曰赤奮若
言陽氣奮迅若順也李注(並史記索隐九)
載歲也
載一歲莫不覆載也同(宋本春秋疏二十七)載始也孫注(宋本)
(春秋疏一)載取萬物終而更始同(書疏三)
夏曰歲商曰祀周曰年唐虞曰載
各自紀事堯舜三代示不相襲也李注(宋本春秋疏一)四
時一終曰歲取歲星行一次也孫注(宋本春秋疏二十七)祀
取四時祭祀一訖也同(書疏三)年取禾穀一熟同(朱翌)
(倚覺竂雜記三)
三月為寎
寎况病切孫音丘詠切郭音(並影宋本集韵八)
四月為余
四月萬物皆生枝葉故曰余余舒也李注物之枝
葉敷舒孫注(並詩疏十三之一)
九月為玄
九月萬物草盡隂氣侵寒其色皆黑李注物衰而
色玄也孫注(詩䟽十五之三)
十月為陽
純隂用事嫌於無陽故以名之同(兼廷珪海錄碎事二)
南風謂之凱風
南風長養萬物萬物喜樂故曰凱風凱樂李注
東風謂之谷風
谷之言穀穀生也谷風生長之風隂陽不和即風雨
無節故隂陽和乃谷風至孫注(並詩疏二之二)
焚輪謂之頽扶摇謂之猋
焚輪暴風從上来降謂之頽頽下也扶摇暴風從下
升上故曰焱焱上也李注迴風從上下曰頽迴風
從下上曰焱孫注(並詩疏十三之一)
迴風為飄
旋風也一曰飄别二名李注(詩疏七之二)
日出而風為暴
隂雲不興而大風暴起孫注
風而雨土為霾
大風揚塵從上下也同
隂而風為曀
雲風曀日光同(並詩疏二之一)
小雨謂之霡霂
冰雪俱下李注(詩疏十三之二)
天根氐也
角亢下繫於氐若木之有根孫注(史記索隐九)
大駟房也
龍為天馬故房四星謂之天駟同(詩疏十之三)
大辰房心尾也
大辰蒼龍宿之體最為明故曰房心尾也李注(宋本春秋)
(疏二十九)
大火謂之大辰
大火蒼龍宿之心以候四時故曰大辰同(公羊疏二十三)
龍星明者以為時候故曰大辰孫注(宋本春秋疏二十九)大
火心也在中最明故時候主焉同(公羊疏二十三)
析木謂之津箕斗之間漢津也
析别水木以箕斗之間是天漢之津也同(宋本春秋疏二十八)
北陸
陸中也北方之宿中也同(史記索隐九)
營室謂之定
定正也同(經典釋文五)天下作宫室者皆以營室中為
正同(詩疏三之一)
娵觜之口營室東壁也
娵觜玄武宿也營室東壁北方宿名李注娵觜之
歎則口開方營室東壁四方似口故因名云孫注
降婁奎婁也
䧏下也奎為溝瀆故稱降也同(並宋本春秋疏二十五)
大梁昴也
昴畢之間日月五星出入要道若津梁也同(史記索隐九)
濁謂之畢
噣隂氣濁起陽氣必止故曰畢畢止也李注(詩疏五之二)
掩兔之畢或呼為濁因名星孫注
喙謂之柳
喙朱鳥之口柳其星聚也同(並史記索隐九)
北極謂之北辰
北極天心居北方正四時謂之北辰李注(公羊疏二十三)
天皇北辰耀魄寳鄭注(周禮疏十八)北極天之中以正
四時謂之北辰孫注(公羊疏二十三)
何鼔謂之牽牛
何鼔之旗十二星在牽牛北或名為河鼔亦名為
牽牛也同(詩疏十三之一)
明星謂之啓明
晨出東方高三丈命曰明晨昏見西方高三舍命曰
太白同(史記索隠九)
春祭曰祠夏祭曰礿秋祭曰嘗冬祭曰烝
祠之言食礿新菜可汋嘗嘗新穀烝進品物也同(詩疏)
(九之三)
祭地曰瘞薶
祭地以玉埋地中瘞亦埋也李注(公羊疏十二)瘞者翳
也旣祭翳藏地中孫注(詩疏十七之二)
祭山曰庪縣
祭山以黃玉及璧以庪置几上遥遥而眡之若縣故
曰庪縣李注埋於山足曰庪埋於山上曰縣孫注
祭川曰浮沉
置祭於水中或浮或沉故曰浮沉同
祭星曰布
既祭布散於地位似星辰布列同
祭風曰磔
祭風以牲頭蹄及皮破之以祭故曰磔李注旣祭
披磔其牲以風散之孫注(並公羊疏十二)
禘大祭也
禘五年大祭也同(公羊疏十三)
繹又祭也
明日復祭李注(詩疏十九之四)祭之明日尋繹復祭孫注
(公羊疏十五)
冬獵為狩
冬圍狩而取禽李注(詩疏五之三)
火田為狩
放火燒草守其下風李注孫注(並宋本春秋疏七)
起大事
大事兵也孫注(詩疏十六之二)
必先有事乎社而後出謂之宜
有事祭也宜求見祐也孫注(宋本春秋疏十九)
出為治兵尚威武也入為振旅反尊卑也
出則幼賤在前貴勇力也入則尊老在前復常法也
同(宋本春秋疏三十)
維以縷
維持以縷不欲其曳也同(詩疏三之二)
緇
黑繒也同
繼旐曰旆
帛續旐末亦長尋詩云帛旆英英是也同(並公羊疏十六)
注旄首曰旌
旄牛尾著干首李注析五采羽注旄上也其下亦
有旒縿孫注(並詩疏三之二)
有鈴曰旂
有鈴以鈴著旐端李注鈴在旂上旂者畫龍孫注
錯革鳥曰旟
以革為之置於旐端李注錯置也革急也言畫急
疾之鳥于旒周官所謂鳥隼為旟者矣孫注(並公羊疏十六)
畫急疾之鳥於縿同(詩疏十之二)
因章曰旃
因其繒色以為旗章不畫之同(宋本春秋疏十三)
釋地
兩河間曰冀州
兩河間其性氣相近故曰冀州冀近也李注
河南曰豫州
河南其氣著密厥性安舒故曰豫豫舒也同(並公羊疏七)
言禀中和之氣性理安舒同(寰宇記三)其氣安舒厥
性寬豫同(傅寅禹貢集解一)自東河至西河之南曰豫
州孫注
河西曰雝州
其氣蔽壅受性急凶故曰雝雝壅塞也李注(公羊疏七)
漢南曰荆州
荆州其氣燥剛禀性彊梁故曰荆荆彊也同(書疏六)
江南曰揚州
江南其氣慘勁厥性輕揚故曰揚州同(公羊疏七)其氣
燥勁同(廣韵二)自江南至海也孫注
濟河間曰兗州
濟河間其氣專質厥性信謹故曰兗州兗信也李注
(並公羊疏七)
濟東曰徐州
濟東至海其氣寬舒禀性安徐徐舒也同(公羊疏七)
燕曰幽州
燕其氣深要厥性僄疾故曰幽幽要也同(釋文二十九)
齊曰營州
齊其氣清舒受性平均故曰營營平也今為青州同
自岱東至海孫注(並公羊疏七)
九州
此蓋殷制同(詩疏一之一)
晉有大陸
今鉅鹿縣北廣阿澤也同(書疏六)
十藪
藪澤之别名也李注(宋本春秋疏二十三)
梁莫大於湨梁
湨水出河内軹縣東南至温入河音義梁小橋也
孫注(並公羊疏二十)
有崑崙虚之璆琳琅玕焉
璆琳美玉李注孫注(並朱校宋本禮記疏四十)
西方有比肩獸焉與卬卬岠虚比為卬卬岠虚齧甘草
即有難卬卬岠虚負而走其名謂之蟨
卬卬岠虚能走蟨知美草即若驚難者卬卬岠虚便
負蟨而走故曰比肩獸李注卬卬岠虚狀如馬前
足鹿後足兔前高不得食而善走蟨前足鼠後足兔
善求食走則倒故齧甘草則仰食卬卬岠虚卬卬岠
虚負以走孫注
中有枝首蛇焉
蛇有枝首者名曰率然同
郊外謂之田
田敕也謂敇列種穀之處李注(並釋文二十九)
下溼曰隰
下溼謂土地窊下但當名為隰同(公羊疏二十二)常沮洳
名為隰也同(詩疏六之三)
廣平曰原
謂土地寬博而平正名之曰原同(宋本春秋疏五)
高平曰陸大陸曰阜大阜曰陵
高平謂土地豐正名為陸土地獨高大名曰阜最大
名為陵同(詩疏七之三)
可食者曰原
可食者謂有井田也陵阿山田可種穀者亦曰原孫
注(宋本春秋疏二十三)
陂者曰阪
陂者謂高峰山陂李注(通鑑音注六十五)
田一歲曰菑二歲曰新田三歲曰畬
菑始殺草也孫注(尚書全觧二十九)菑始菑殺其草木新
田新成柔田也畬舒緩同(朱校宋本禮記疏五十九)
岠齊州以南戴日為丹穴
自中州以南日光所照故曰丹穴舍人注(御覧三十六)
釋丘
丘
一成之形象也孫注
一成為敦丘
形如覆敦敦器似盂同(並詩疏三之一)
再成為陶丘
再成其形再重也李注(書疏六)形如累兩盂孫注
如乘者
形如車乘李注(並釋文二十九)
絶高謂之京
丘之高大者曰京同(詩疏十五之三)為之人力所作也孫
注(宋本春秋疏二十三)
非人為之丘
謂非人力所為自然生為丘李注(詩疏十五之三)地性自
然也孫注(書疏六)
水出其左營丘
今齊有營丘淄水過其南及東孫注(詩疏五之一)
前高旄丘
謂前高後卑下李注(詩疏二之二)
偏高阿丘
謂丘邊高同(詩疏三之二)
宛中宛丘
中央下李注孫注(並詩疏七之一)
如畝畝丘
謂丘如田畝田畝丘也李注方百步也孫注(並詩疏十)
(二之三)
隈
水曲中也孫注(經典釋文五)
厓内為隩外為隈
内曲裏也外曲表也同厓内近水為隩李注(並宋本春)
(秋疏二十)
畢堂牆
堂牆名厓似堂牆曰畢同(詩疏六之四)
墳大防
墳謂厓岸狀如墳墓名大防也同(詩疏一之三)謂隄也
孫注(宋本春秋疏二十三)
涘為厓
涘一名厓同(詩疏四之一)
釋山
河南華河西嶽河東岱河北恒江南衡
華西岳華山也岱東岳泰山也恒北岳恒山也衡南
岳衡山也李注(書疏三)嶽雍州鎮有吳嶽山孫注(宋本)
(御覽四十四寰宇記三十二)
再成英一成岯
山再重曰英一重曰岯李注(書疏六)
山大而高崧
高大曰崧同(詩疏十八之三)
山脊岡
岡長山之脊也孫注(書疏七)
冢
謂山巔也同(詩疏十一之二)
重甗隒
隒阪也李注(經典釋文五)山基有重岸也孫注(詩疏四之一)
小山别大山鮮
别不相連也孫注(詩疏十六之四)
石戴土謂之崔嵬
石山上有土者同
土戴石為砠
土山上有石者孫注(並詩疏一之一)
山夾水澗
山間有水李注(宋本春秋疏三)
山西曰夕陽山東曰朝陽
山西暮乃見日故曰夕陽山東朝乃見日故曰朝陽
李注(書疏十一)
梁山晉望也
晉國所望祭也孫注(詩疏十八之四)
釋水
川瀆綺錯渙瀾流帶潛潤旁通經營華外殊出同歸
混之東會郭璞讃(初學記六)
氿泉穴出穴出仄出也
水泉從旁出名曰氿氿側出李注(詩疏十三之一)
汶為灛
灛溢也李注(釋文二十九)
江為沱
江益出流為沱同沱水自蜀郡都水縣湔山與江
别而更流郭音義(並寰宇記七十二)
大波為瀾小波為淪直波為徑
分别水大小曲直之名李注(詩疏五之三)
水草交為湄
水草木交合也舍人注(水經注八)
濟有深涉
濟渡也李注
揭者揭衣也以衣涉水為厲
水深則厲水淺則揭衣渡也不解衣而渡水曰厲同
揭褰衣裳也以衣涉水濡褌也孫注(並宋本春秋疏二十二)
紼&KR1762;(繂)也
繂竹為索所以維持舟者李注繂大索也孫注
縭緌也
舟止繫之於樹木戾竹為大索同(並詩疏十五之一)
天子造舟
比其船而渡李注經典釋文十九(程大昌續演繁露五)比舟為梁
孫注(宋本春秋疏二十六)天子並七船郭璞圖(釋文二十九)
諸侯維舟
中央左右相維持曰維舟李注(詩疏十六之二)維連四舟
孫注維持使不動摇也爾雅音義(並公羊疏十六)諸侯
四郭圖(釋文二十九)
大夫方舟
併兩船曰方舟李注
士特舟
一舟同
庶人乘泭
併木以渡别尊卑同(並公羊疏十六)
水注川曰谿注谿曰谷
水出於山入於川曰谿同(書疏十)水相屬曰谷同(公羊)
(疏十)
逆流而上曰泝洄順流而下曰泝游
逆渡者逆流也順渡者順流也孫注(詩疏六之四)
正絶流曰亂
横渡也孫注(書疏六)
水中可居者曰洲
四方皆有水中央獨可居李注(詩疏一之一)
人所為為潏
人力水為居止舍人注(宋本御覧七十一)
河出崑崙虚
崑崙山名虚山下地也李注(書疏六)崑崙三層號曰
天柱實惟河源水之靈府郭璞圖讃(釋文二十九潘自牧記纂淵)
(海七)
色白
河水始出其色白也李注白者西方之色也孫注
所渠并千七百一川色黃
水流而分交錯相穿故曰川也李注所受渠多轉
流溷濁故色黃孫注
百里一小曲千里一曲一直
水勢小曲乃大直也故曰小曲水隂節每一曲一直
通無極也故曰千里一曲一直李注(並釋文二十九)
徒駭
禹䟽九河以徒衆起故曰徒駭同(書疏六)禹疏九河
此河功難衆懼不成故曰徒駭孫注(釋文二十九)
太史
禹大使徒衆通其水道故曰太史李注
馬頬
河勢上狭下廣狀如馬頰也同
覆鬴胡蘇
覆釜水中多渚往往而處形如覆釜故蘇其水下流
故曰胡蘇同胡蘇水流多散胡蘇然孫注
簡
大也河水深而大也李注
絜
言河水多山石治之苦絜絜苦也同(並書疏六)水多約
絜孫注(釋文二十九)
鈎盤
言河水曲如鈎屈折如盤也李注(書疏六)水曲如鈎
折如人股故曰鈎股同水曲如鈎流盤桓不直前
也孫注(並釋文二十九)
鬲津
河水狭小可鬲以為津也李注(書疏六)水多阨狭可
鬲以為津而横渡孫注(釋文二十九)
古經解鈎沉卷二十九
