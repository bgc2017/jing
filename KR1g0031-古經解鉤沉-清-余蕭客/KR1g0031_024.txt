古經解鈎沈卷二十四
長洲余蕭客撰
孝經
孝經
序僕避難於南城山棲遲巖石之下念昔先人餘暇
迷失子之志而注孝經鄭氏注序(劉肅大唐新語九)
孝經者三才之經緯五行之綱紀孝為百行之首經
者不易之稱鄭氏序(玉海四十一)春秋有吕國而無甫
侯同(朱校宋本禮記疏六十二)以鄭為主荀昶集解序(文苑英華七百)
(六十六)
解孔子以六藝題目不同指意殊别恐道離散後世
莫知根源故作孝經以總會之鄭玄六萟論(序疏)
敘孝經云玄又為之注同(唐會要七十七)
開宗明義章
開宗及紀孝行喪親等三章通於貴賤皇侃義疏(疏一)
仲尼居
居靜而思道也孔安國注(釋文二十三)仲者中也尼者
和也言孔子有中和之德故曰仲尼張禹說劉瓛
說(並疏一)凥凥講堂也鄭玄注居閒居也王肅注
(並釋文二十三)丘聚尼和梁武帝講疏(疏一)
先王
禹三王最先者鄭玄注
有至德
至德孝悌也同孝為之至也王注
要道
禮樂也鄭注孝為道之要王注(並釋文二十三)窮理之
至以一管衆為要殷仲文注(疏一)
曾子避席曰
炫謂孔子自作孝經本非曾參請業而對也劉炫述
義(序疏)
夫孝德之本也
人之行莫大於孝故為德本韋昭注(唐玄宗注)疏一
無念爾祖
無念無忘也鄭玄注(釋文二十三)
天子章
不敢惡於人
博愛也魏真克訓注
卿大夫章
張官設府謂之卿大夫鄭玄注(朱校宋本禮記疏二)
非先王之法服
法服謂日月星辰山龍華蟲藻大粉米黼黻絺繡同
(北堂書鈔八十六)天子服日月星辰諸侯服山龍華蟲卿
大夫服藻火士服粉米同(北堂書鈔百二十八)
士章
資於事父
資者人之行也同(公羊疏二十五)
故以孝事君則忠
上云君父敬同則忠孝不得有異言以至孝之心事
君必忠也嚴植之說(疏二)
庶人章
(異字)子曰因天之道(影宋蜀大字本)
民春以力耕夏以鏹耘秋以收斂魏文侯(齊民要術一)
脫衣就功暴其肌體朝暮從事露髮塗足少而習之
其心安焉孔注(文苑英華七百六十六)
因地之利(影宋蜀大字本)
分别五土視其高下若高田宜黍稷下田宜稻麥丘
陵阪險宜種棗栗鄭玄注(初學記三)宜種桑栗同(御覽三十)
(六)
孝無終始而患不及者
言為人無終始者謂孝行有終始也患不及者謂用
心憂不足也能行如此之善曾子所以稱難謝萬注
(疏三)
三才章
(異字)因天之明(影宋蜀大字本)
孝治章
昔者
昔古也鄭注(公羊序疏)
而况於公侯伯子男乎
諸侯五年一朝天子天子亦五年一巡狩孝經注(朱校)
(宋本禮記疏十六)
不敢侮於鰥寡
丈夫六十無妻曰鰥婦人五十無夫曰寡鄭注(詩疏一之)
(二)
聖治章
以配天
配天於南郊祀之王肅(史記注二十八)
宗祀文王於明堂
大學者中學明堂之位也魏文侯孝經傳(注補後漢書八)
大學中學也庠言養也所以養雋德也舜命䕫曰汝
典樂以教胄子胄子國子也同(通典五十三)明堂在國
之陽孝經傳顔師古議(舊唐書二十二)明堂上圓下方梁武
帝義疏魏書八十四(冊府元龜六百五十八)
以配上帝
帝亦天也孔安國傳(舊唐書二十一)上帝太乙之神在紫
微宫天之最尊者馬融傳上帝天也王注(並通鑑音注)
(三十六)上帝天之别名也神無二主故異其處避后稷
也鄭玄注(史記注二十八)
其儀不忒
忒差也鄭玄注(宋本李善文選注三十六)
紀孝行章
祭則致其嚴
齋戒沐浴明發不寐鄭注(北堂書鈔八十八)
五刑章
五刑之屬三千而罪莫大於不孝
不孝之罪聖人惡之云在三千條外謝安袁宏說
王獻之(並疏六)
廣至德章
非家至而日見之也
非門到戸至而見之鄭玄注(宋本文選注三十八)
天子有争臣七人
七人謂三公及前疑後承左輔右弼同(後漢書注五十七)
喪親章
禮無容言不文
禮無容觸地無容言不文不為文飾鄭注(北堂書鈔九十三)
毁不滅性
毁瘠羸瘦孝子有之鄭玄注(文選注五十七)
陳其簠簋而哀慼之
簠簋祭器受一斗二升方曰簠圓曰簋盛黍稷稻粱
器陳奠素器而不見親故哀慼也鄭注(北堂書鈔八十九)
卜其宅兆
宅墓穴也兆塋域也葬事大故卜之同(北堂書鈔九十二)
為之宗廟以鬼享之
宗尊也廟貌也親雖亡沒事之若生為立宫室四時
祭之若見鬼神之容貌孝經注(詩疏十九之一)
春秋祭祀
四時變易物有成熟將欲食之故薦先祖念之若生
不忘親也鄭玄注(御覽五百二十五)
古經解鈎沈卷二十四
