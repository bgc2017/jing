駢雅卷三明朱謀㙔撰
釋名稱
王父王母祖父母也嚴君父母也&KR3722;嬭毑&KR3722;母也世父
伯父也鼻祖始祖也太髙祖先也
夫之父曰君舅母曰君姑曰尊章曰威姑夫之庶母曰
少姑夫之兄曰兄公姊曰女公
妻之父母曰外舅外姑
孫之子一世為曾孫二世為𤣥孫三世為來孫一曰耳
孫四世為晜孫五世為仍孫六世為雲孫姪之子為歸
孫女子之孫為外孫姊妹之孫為離孫於父之舅氏自
稱曰彌甥
長子謂之家督主婦謂之君婦夫婦相稱為伉儷兩壻
相稱為友壻諸婦相稱為妯娌
嫛婗嫛彌嬰兒也釐孳㝈生也苗裔逺胄也
右親屬
元首至尊君也黎苗黔首元元黎蒸民也
百揆冢宰天官吏部也司徒地官度支戸部也宗伯秩
宗春官禮部也司馬兵部也司冦刑部也司空工部也
大司憲都御史也奉常太常也司宰司膳光禄也司僕
司馭太僕也廷尉祥刑大理也司賔鴻臚也司成祭酒
也端尹詹事也蘭臺秘書翰林也内史中書也
三公太師太傅太保也三孤少師少傅少保也
中宫皇后也漢制帝祖母稱長信宫帝母稱長樂宫
婕妤容華娙娥充衣昭儀順常無涓共和娛靈寳林良
使夜者兩漢時女官也貴嬪淑媛修容順成良人昭華
修儀淑儀充華魏晉時女官也承徽列榮梁時女官也
良娣孺子保林才人皆太子嬪妾也
右君臣
望獲天皇也岳鏗地皇也愷胡洮人皇也侯岡頡史皇
氏倉頡也柏芝柏皇氏也釐連釐蓄昆連氏也赫蘇赫
胥氏也權天葛天氏也祝誦祝龢祝融氏也古皇有巢
氏也方牙蒼牙包羲太昊也女希女媧氏也石年神農
也𤣥律黄帝也紀質少昊也
明由必育成博隕邱燧人氏四佐也金提鳥明視黙紀
通仲起陽矦伏羲氏六佐也風后天老五聖知命窺紀
地典力墨黄帝七輔也雄陶方回續牙伯陽東不訾秦
不虚靈甫舜之七友也皐陶化益真窺横革之交禹之
五佐也陶臣繇余烏陀治洚水之三佐也
離朱之明䚦俞之聰狄牙之味甘蠅飛衛之射鉗旦大
丙之御僦貸李俞跗之醫孟賁成荆烏獲荆慶之勇白
台閭須南威先施毛嬙閭娵陽文(闕)傅予孟陬之美皆
古之殊絶者
嫫母隴㢘倭傀仳倠鬷蔑哀駘佗敦洽古之醜人也竫
人巨靈周饒僬僥短小人也
蒲衣項橐任賢張堪古之聖童也
東南有人長七丈名曰尺郭一名黄父西北有人長二
千里名曰無路西南荒有人長丈名曰先通東南荒有
人長千里名曰朴父天竺車鄰之國男女皆長丈八尺
大秦國人皆丈五尺
親&KR3476;籧篨侏儒焦僥瘂瘖僮昬聾瞶矇&KR1363;謂之八疾
頰車鼸車頰輔也承漿口下也立人鼻下也軍營華池
口也𤣥府腠理也隠器廷孔前隂也魄門榖道也天癸
月容姅變月事也
嚨㗅咽語也&KR2435;䶌鼻息也肬贅結肉也
釋宫
長樂未央長門鼔篁宜春承光池陽黄平黄山望僊長
楊集賢延夀祈年通天馺娑林光甘泉交門明光五柞
萬嵗太乙建章夜光棠棃扶荔鼎湖西漢宫名也
徽行顯陽暉章含章仁夀百福清暑章華嘉福宣光明
脩嘉樂蔬圃九華章陽芳徳景福延休百子虞清淵冥
安昌式乾林光漢晉殿名也
蘭池平樂象章鳷鵲華光流渠相思長平華池迎風露
寒鼎效漢觀名也
宣平萬秋青綺夀成漢長安城門也大夏閶闔萬春長
秋金牙鴻都章臺濯龍洛陽城門也
金華清陽承休朱明白藏顯仁飛雲晉閣名也
象魏闕也堂堭合殿也辟廱頖宫瞽宗東□成均國學
也天子牆曰賁庸諸侯曰疏杼旅樹門屏也梐枑行馬
也埤堄女牆也
杗廇梁也落時樞達也掇儒短柱也聯櫋屋梠也壁帶
欂也罦罳屏也扊扅笠㧀戸牡也鋪首鏂銗門鐶也承
塵仰塵也摶辟席壁也綺疏白間文牕也石材石承礎
碏也藻井刻扉也
廜蘇平屋也柍桭屋耑也閨竇小户也蘧廬𫝊舍也&KR1803;
㣚巷也易瘌庵也欏落㯫栫地籬也華表柱識也柤㳻
隁也匽豬霤下也岐旁劇旁劇驂崇期岐路也
瓴甋令辟㽃瓳甓㼾甎也㼧□小瓦也㼿㼣井甃也鴟
尾瓦獸也
夏臺羑里念室動止稽留狴牢圜土因諸若盧居室囹
圄獄也楲竇溷軒行清糞厠也
闉闍城門曲也
釋服食
天子祀天以蒼冕祀地以黄冕朝日以青冕夕月以素
冕社稷以𤣥冕享先帝食三老耕籍以袞冕視朔大射
以山冕視朝適宴以鷩冕皆十二旒諸公以下有方冕
火冕毳冕藻冕絺冕爵弁韋弁皮弁𤣥冠祀弁
毋追章甫委貌三代禮冠也進賢恵文側注柱後法冠
也通天逺遊髙山建華方山巧士却非却敵翼善漢以
來禮冠也
禕衣揄翟闕翟鞠衣展衣禒衣素沙王后以下六服也
小祀則服鷩衣採桑則□衣聴女教則鵫衣歸寧則翐
衣
&KR2391;褣䘪䘿襜褕屈掖直裾衣也短者謂之裋褕襜裿襌
襦也筩褹複襦也反閉小襦也甲襜秪裯汗襦也鄙袒
羞袒汗衣也諸于逢掖大袂衣也裲襠袹腹胷背衣也
留幕大褶衣也
襃明袍也復陶羽衣也褚衣緜衣也&KR4323;&KR3396;襌衣也帹㒾
□㒾羃㒿帹帞面衣也襏襫農服也跗注戎服也□㡈
喪服也繦緥兒襆也繞衿帬也褘袡蔽䣛也倒頓䘨&KR2344;
毋繜袴也窮絝□襢犢襣褌也裷襎韈也&KR3391;&KR3510;鞾也□
&KR1919;㞜鞨革履也□下不借薄借䩕角草履也&KR2780;䩣屧也
鮮支繁繐䋷&KR3395;葉褕絹縠也方空吹綸輕容細紗也服
瑣緰㠿黄潤升越花練細布也
青頓毞毲帛疊綩&KR3945;黎單夷布也㲔㲍細褐也□氍□
毼毭&KR2733;搪㲨氀毼□眊罽也氍毹毾㲪□㲖毛席也氍
□毛褥也䯷氀毳布也
承露覆䰂睫㰚幘巾也襎裷帊幞也陌頭鈔髮綃頭也
□&KR1326;繒頭也&KR5269;裱領巾也
裪&KR3073;䘶□䘷□褏也偏諸衣縁也襞積衣褶也刺□鍼
縫也絽䌎□䌜紩衣也襤褸□□褸裂裉褬衣敝壊也
□裺繞䋸衣督脊也
覆祽䙕褋單衣也䌯帉幘也
春草雞翹蒸栗鬱金愧幃麴塵緑綟紫綟無□綦綺留
黄綵色也
紷綼絮也縴&KR2967;惡絮也牽籬蠒幕也
步揺珠松也跳脱臂釧也花鈿面飾也射月粉靨也額
黄眉邊飾也衵服寳袜腰綵也
黍酏粰䊕毇糮飦□粥也&KR3216;&KR5270;粟粥也□□糗也&KR3204;䴿
麥□也□□麥皮也䊞□損米也
牢九麵起水引薄夜起溲糾耳狗后劍帶案成髓爥&KR2193;
&KR1979;餦餛鬬飣餅屬也餹䬾溏浹餹餔粉餅也摶鑪胡餅
也□□煑餅也餛飩畢羅餺飥餈食也䴺&KR3217;麧餅也粔
籹安乾膏環也角黍筒糉也粰&KR2484;饊也臉䑎羮也
䬫餬醍醐美酥也&KR2696;蠡乾酪也䣫□乳腐也
𤣥酒清滌水也䣯&KR2978;美漿也女䴷甜醹丸投澄清□濛
□醥瓊蘇琬液泛齊醴齊盎齊緹齊沈齊酒也梅麴酒
母也
䬵&KR2449;餦餭餳也䤉&KR1997;&KR1753;䤅䤎䣼醤也臡醢肉醤也䴛□
䴝□鹹鹺鹽也䴭䴳䴽麰□䴿麴也
豚拍彘肩也脾析牛百葉也膍胵鳥胃也刑膴夾脊肉
也胓□牛羊脂也膟䁝腸間脂也宫脂鹿脂也圂腴豬
犬腸也&KR5271;脪牛馬子腸也肯綮筋骨結也□□臎也散
臑前肩也
句藥調和也腤腩調飪也□□味苦也□䣸味醨也澉
䭕&KR3566;&KR3203;無味也醭䤍醤酢白也
&KR3517;蘫𤓰葅也昌歜昌蒲葅也乾䕩烏梅也大苦豉也
駢雅卷三
