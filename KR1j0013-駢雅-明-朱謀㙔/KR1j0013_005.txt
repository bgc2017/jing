駢雅卷五明朱謀㙔撰
釋天
上𤣥太虚圓靈洪覆泰清靈曜泰元圓精天也朱明曜
靈東君朱光陽烏大明日也夜光月也螮蝀挈貳虹霓
也列缺䃱磹電也霆霓疾雷也天酒甘露也
扶揺獨鹿旋風也石尤逆風也䬓䬔颶風也□䬎熱風
也舶趠海風也䬀□緒風也□霎㢘瀐霡霂溟涬小雨
也雴霫□蒦大雨也涔澬□&KR2965;久雨也&KR3819;䨕暴雨也
鬱華日精也結鄰月精也日御羲和月御望舒一曰纎
阿折丹飛㢘風師也荓翳號□雨師也豐隆雲師也光
道日道也逡巡月運也
日将出曰朏明将午曰禺中晡後曰髙舂将昏曰懸車
日落曰桑榆
側匿仄慝縮肭月朔見也埃&KR2549;日無光也昧爽昒昕曙
也㫸䁽曛黄日暮也曣㬗日溫也
昌光歸邪握譽可錯持勝履予慶雲也天衡雲旍滑馬
妖雲也朝霞正陽淪隂沆□并天𤣥地黄為六氣闇虚
蝕月氣也
重華攝提嵗星也執□營惑也地侯鎮星也召明長庚
太囂天相人正太白也安調伺晨鈎星熊星辰星也
分野齊為𤣥枵天黿吳越為星紀燕為析木宋為大火
鄭為夀星楚為鶉尾周為鶉火秦為鶉首魏為實沈趙
為大梁魯為降婁衛為娵訾
天闕角也疏廟亢也氐亢之間為天根房為明堂為天
駟心為大火尾為九子箕為天口為天雞斗為天機牽
牛為河鼔為黄姑室為清廟為結蝓奎為天豕昴為天
耳為旄頭星為天都鬼為天廟北辰為天闕北斗為帝
車
周伯含譽景星赤矛格澤天醒瑞星也
天棓天槍天猾天衝國皇及登天荆真若蒼彗也昭旦
蚩尤旗昭明司危天欃天隂晉若官張天崔赤若赤彗
也五殘獄漢大賁昭星絀流旬始擊咎天翟天沸黄彗
也天杵天柎伏靈大敗司姦天狗天錢卒起竹彗白彗
也枉矢被女拂䙔滅寳繞綎驚恐天蒿端下天林黑彗
也
地雁大雁頓頑解銜大滑彴約流星也
太嵗所在甲曰閼逢乙曰㫋蒙丙曰柔兆丁曰强圄戊
曰著雍己曰屠維庚曰上章辛曰重光壬曰𤣥黓癸曰
昭陽子曰困敦丑曰赤奮若寅曰攝提格卯曰單閼辰
曰執徐已曰大荒落午曰敦牂未曰協洽申曰涒灘酉
曰作噩戌曰閹茂亥曰大淵獻
焉逢甲也端蒙乙也游兆丙也彊梧丁也祝犂已也啇
横庚也横艾壬也
青陽𤼵生春也朱明長嬴夏也白藏收成秋也𤣥英安
寧冬也正月為端月四月為乏月十月為暢月臘之明
日為小嵗朔日為月額朔之次日為旁死魄三日為哉
生明既望為哉生魄既望之明日為既生魄月晦日為
提月
正月一日為天臘五月五日為地臘正月十六日為枆
磨冬至為長至至後百五日為寒食
清祀嘉平大蜡臘日也
右天時
上帝耀魄寳其佐五帝曰靈威仰赤熛怒含樞紐白招
拒叶光紀造化之神曰黔嬴
八風所生之神條風曰諸稽攝提明庶風曰通視清明
風曰赤奮若景風曰共工凉風曰諸比閶闔風曰皐稽
不周風曰隅强廣莫風曰窮奇
雷電之神曰□缺一曰勃決
人之先曰若菌禽之先曰羽嘉獸之先曰毛犢魚之先
曰介鱗甲蟲之先曰介潭衆草之先曰程若衆木之先
曰日馮萍藻之先曰海閭
五岳之神泰山圓常龍衡山丹靈峙華山浩鬱狩恒山
登僧嵩山軍夀逸羣
四海之神東曰馮修青南曰視赤西曰勾大邱百北曰
禹帳里江神曰奇相河伯曰氷夷一曰無夷馮遲馮夷
淮神曰巫支祁波神曰陽侯
游光回禄畢方火神也清明金神也沭腫罔象水神也
彭侯雲陽木精也羵羊賈詘土精也
超空(如□獨足)金累(如人九尺)揮乂(如鼓一足)山之精也
天吳馬銜海中神也陪阿鮭蠪泆陽彷徨四野之神也
藻兼(八九十如老翁)水木精也
故室之精曰傒龍(冠幘如小兒)曰兩貴(如赤狗)曰揮文故市之
精曰毛門(如囷無手足)故道之精曰作器(如丈夫)故池牧之精
曰髠頓(如牛頭)故厠之精曰依倚美玉之精曰委然(如美女)
三軍之精曰賔滿隂陽變化之精曰岱委
髮神夀長耳神嬌女目神珠暎鼻神勇盧齒神丹朱粟
之神曰許給豆之神曰靈殖黍之神曰侜佞曲張弓神
也推亡逺望弩神也續長箭神也脱光刀神也飛揚劍
神也狂章斧神也馮耳孟公船神也甲作胇胃雄伯騰
簡攬諸伯奇强梁祖明寄生委隨錯斷窮奇騰根赤郭
黄父漸耳食鬼之神也
狡猾踐&KR1465;札揭結梗略玃列蛸肩屈梁黨巷溏螟蜓猛
諸□毅魅虚魍兩方良諸渠苕蕘夔&KR3705;夔魖列蹷羯孽
獝狂委虵耕父野仲語忘敬遺皆鬼名也鬼火為轉燐
祭天曰燔柴地曰瘞霾山曰&KR1297;縣川曰浮沉
祭祀之壇天曰泰壇一曰圓丘地曰泰折一曰方澤四
時曰泰昭日曰王宫月曰夜明星曰幽宗寒暑曰坎壇
釋地
大九州東南神州曰農土正南次州曰沃土西南戎州
曰滔土正西弇州曰并土正中冀州曰中土西北台州
曰肥土正北濟州曰成土東北薄州曰隠土正東陽州
曰申土
九山會稽泰山王屋首山太華岐山太行羊腸孟門也
九澤具區雲夢圃田望諸大野弦蒲豯養楊䊸昭余祁
也九塞太汾澠阸荆阮方城殽阪井陘令疵句注居庸
也九河徒駭太史馬頰覆釜胡蘇鈎盤鬲津簡河潔河
也
八殥東北大澤無通正東大渚少海東南吳區元澤南
方大夢浩澤西南渚資丹澤正西九區泉澤西北大夏
海澤正北大冥寒澤
八紘東北和邱荒土正東棘林桑野東南大窮衆安正
南都廣反户西南焦僥炎土正西金邱沃野西北一目
少廣北方積氷委羽
八極東曰泰逺曰開梧西曰邠國曰夀靡南曰濮鉛曰
多&KR3147;北曰祝栗曰儋耳東南曰波母西南曰編駒東北
曰方土西北曰不周
四荒東日下西西王母南北户北觚竹
日所出曰太平所入曰太蒙南戴日曰丹穴北戴斗曰
空桐
羣土之長為五粟其次五沃次五位次五隠次五壤次
五浮種植無不宜也中土曰五怸其次五壚次五□次
五剽次五沙次五塥下土曰五猶其次五𢎞次五殖次
五觳次五鳬次五桀
騂剛赤緹彊□堅土也墳壤勃壤埴壚輕爂脆土也甌
㬰窳下也淳鹵舄鹵石留磽薄地也
五陵東阠陵南息慎西威夷北雁門中朱膝
加陵陵之大者溴梁梁之大者
山之東曰朝陽西曰夕陽近上旁陂曰翠微崒者曰□
㕒石山戴土曰崔嵬
附婁培塿堥敦魁父小土山也□商小塊也
岱宗泰山也天柱霍山也大崒華山也常山恒山也微
閭醫無閭也崑陵崑侖也平圃𤣥圃也逴龍爥龍也咸
唐咸池也
渤澥天池南冥海也蒲昌蒲類鹿渾潭彌陽池西海也
渤鞮伊連私渠北海也渠弭禆海也歸塘尾閭惡焦沃
焦海水之所銷也
泉涌出曰濫泉溜下曰沃泉仄出曰汍泉一盈一涸曰
瀱汋流川曰湀闢回川曰過辨小波曰泊栢濁泥曰澱
滓
瓊支瑾瑜昭華白珩璇璜弁和璵璠垂棘碧瓐琜瓄琬
琰縣黎璐瑭結緑鼂采砥阸瑻璷枝斯□采璿瑰&KR3496;瑶
玪□長□玗琪□尾天智龍輔璆琳赤瑕璑㻒嬰垣㻬
琈瑬黄瑭璑美玉也
碔夫琨珸瑊玏玪□唐碧琇㼆美石也
𤣥厲黑石也須丸赭石也礙瞿青石也
硨磲碼碯靺鞨水晶琅玕火齊玫瑰雲母流離鎕銻異
石也
夜光隨侯江歴莫難木難瑟瑟寳珠也頓牟琥珀也駭
雞犀角也銅勒石膽也僂句昭兆寳龜也□銀晶鐐也
羽□羽澤□也推青膚青也
厱諸礛諸磫&KR2957;礪也
駢雅卷五
