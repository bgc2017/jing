十三經注疏正字卷十六
山東按察使沈廷芳撰
詩
小雅谷風之什詁訓傳第二十
序疏凡民禀五常之性(禀漢志作函)禮俗喪紀皆以地美惡
為輕重之法而行之(紀誤記喪紀下經有祭祀二字美經作&KR0839;)
一章疏習習至棄予○能及於膏潤澤陰雨以行其潤
澤(膏潤澤三字疑為衍文)
二章習習節傳喻朋友相須而成(須疏作率)
疏頽風至而成○焚輪謂之頽扶搖謂之猋(脱上之字猋誤從火)
(下同)
蓼莪
一章蓼莪節箋我視之以為非莪(我誤貌)
疏蓼蓼至劬勞○言可哀之又可哀(下可字疑衍)
二章疏華似胡麻而紫赤(胡麻下衍華字)
三章疏瓶之至靡至○我不得供飬(上疑脱使字)
缾小至恤寡○是罍大如缾也(如當於字誤)故知是為罍者
耻以喻王耻也(為疑酌字誤)
四章疏父兮至懷抱○謂小者就所飬之處廻轉反覆
之也(小者疑小時誤)腹我謂置之於腹故為懷抱(為毛本誤謂)
五章疏南山至何害○愴其至役之勞苦(至疑見字誤)
言民至之害○且虐君者役賦不平(者疑)
大東
序疏大東至病焉○皆刺賦歛重薄(薄當數字誤)須轉餫餫
輸之勞(轉餫疑轉饋誤)歛則兼言民勞(歛當叙字誤)譚大夫者云云
(上當脱言字)
一章君子節箋小人又皆視而共之(上脱直字而誤之)
睠言節音義澘說文山晏切(案說文作所姦切集韻並收)
疏有饛至出涕○以天子崇其施予之厚(厚毛本誤後)
饛滿至赤心○皆簠盛稻粱(粱毛本誤梁)雜記云匕用桑(記作)
(枇以桑)雜記注亦言匕所以載牲體(注誤法)
飱者至下厚○箋飱之所用(箋下疑脱明字)凡介行人宰史(介誤)
(大)故知喻天下(喻當於字誤)
如砥至不偏○知砥比貢賦云云(知毛本誤如)
此言至無怨○先上二事故箋分以當之也(先當充字誤)
二章小東節音義杼盛緯器(案說文作機之持緯者)
糾糾葛屨(屨毛本誤履)
疏小東至心疚○而彼周之列位而發幣焉(彼疑俾字誤)
雖公至得止○以葛屨為履霜仍彼行役(彼疑俾或被字誤)
曾無至病也○無行則重賄反幣(見聘禮記)垂櫜而入(櫜誤槖)
三章有冽節傳穫艾也(艾釋文作刈)箋旣伐而析之以為薪
(析誤折)今譚大夫契憂居而寤歎(契下當脱一契字)音義寖(誤寢)又
音旦(旦誤但)
薪是節箋蓄之以為家用(蓄釋文作畜疏蓄之誤掌之)
疏有冽至息也○又言薪蓄是穫刈之薪者(薪蓄疑薪析誤)
冽寒至憚勞○二之日栗冽(冽經作烈)穴出側出也(側爾雅作仄)
薪當析之卽云刈者(卽疑而字誤)蓋木之細者以荆楚之類
(以疑如字誤)憚勞釋詁文(憚爾雅作癉)
穫落至為薪○穫落釋木文(穫爾雅從木旁作)今㭨榆也(㭨亦作椰)
(同)
四章舟人節箋在冥氏穴氏之職(穴誤宂下並同)
疏東人至盛貌○杕杜以勤歸(歸毛本誤婦)
東人至而已○東人言主勞苦(主誤王)
舟當至之職○以靈鼓□之(□經作敺)
五章鞙鞙節箋刺其素餐(餐誤飱)
跂彼節音義跂說文作(誤岐)
疏或以至七襄○或用之為官(官誤宫)鄭唯言佩璲云是
玉也(疑鄭言佩璲以瑞玉為璲之誤)臯臯琄琄刺素餐也(餐爾雅作食)
漢天至所明○天漢此知不以無水用為義者(天漢此知當知)
(此天漢誤)
跂隅貌襄反○說文云跂頃也字從匕(匕誤七)
六章疏何鼓至之箱○又三分柯之二(又三考工記作有參有古通又)
今俗為平較(俗下疑脱呼字案彼疏較作鬲)乃求萬斯箱(箱監本誤栢)
日旦至庚續○庚續釋詁文(庚爾雅作賡)明星謂之啟明(啟爾)
(雅作启)出東方高三舍(上疑脫朝字)
捄畢至掩兔○月令禁羅網畢翳無出國門(國門記作九門)
祭器至鼎實○畢狀如义(义誤又)
七章維南節音義簸又補佐切(補誤府)斗沈音主(音誤主)□
本又作□(□仍作□誤)
維南節傳翕合也(合誤如)
四月
序疏民莫不榖是怨亂也(亂當辭字誤)非徒如毓此言(毓言二字)
(疑衍文)何故幽王頓此二時(此疑比字誤)許秋日之寒未知冬
時(許知疑計如誤)
一章四月節音義構古候切(四字當在前序下)
先祖節箋何為曾使我當此亂世乎(亂誤難)
疏四月至忍予○雖為惡政矣未甚酷(矣疑猶字誤)自卽位
以漸酷至今乃酷甚也(一十二字疑衍文)曰惡如此(曰閩本作四疑肆字)
(誤)
徂往至往矣○季夏六月昏大火中(月令無大字)
云徂至一夕○是暑以喻其惡之極也(也當酷字誤)
二章秋日節音義卉許貴切(案毛氏居正云卉說文許韋切當作二音)
爰其適歸(爰朱子依家語改作奚)箋曰此禍其所之歸乎(所之當何所誤)
必自之歸於亂(於誤為)
三章民莫節音義飬餘亮切(餘誤徐)
四章廢為節傳廢&KR1016;也(案毛氏居正云忕作&KR1016;誤&KR1016;他盖切與忲同毛氏正其字而仍)
(其音未詳)
疏山有至其尤○其生也維在栗維在梅之下(生監本誤未)
廢&KR1016;○定本廢訓為大(大誤太)
五章疏相彼至能榖○鄭以下二句為異(以當唯字誤)
六章下闕總疏(疑脱)
疏滔滔至一方○禹會羣神於會稽(會魯語作致)
江也至其所○以舉江漢為喻而彼南國之紀(彼疑言字誤)
姜嬴荆芉實與諸姬代相干也(脱代字監本芉誤芋干誤于毛本芉誤芊)南
有荆蠻不可以入(以入鄭語作偪也)
今王至不如○謂之甲兵之事勞役之(謂之疑謂以誤)
七章疏匪鶉至于淵○言非若鶉若鳶云云(脫非字)非鱣
鮪之大魚云云(大誤小)
鶉鵰至處淵○鶉鵰也(說文作鷻雕字)鳶鷙鳥也(鳶說文作&KR2541;)鶉鳶
皆殺害小鳥(鳶誤鳥)何則貪殘驕暴高飛至天(何則當何故誤)
北山
二章疏溥大也濱涯○滸水涯(涯爾雅作厓)浦水濱(說文作浦瀕也)
其外有瀛海環之(脫外字)舉其四方所至之内(内疑處字誤)
三章旅力節箋王謂此事衆之氣力方盛乎(事衆疑)
五章或不節音義叫本又作嘂(嘂誤器)慘字又作懆(懆誤操)
疏或燕至不為○定本集本並作議(集本當集註誤)
鞅猶至促遽○鄭以鞅掌為事煩之實(上故字疑衍)
無將大車
一章祇自塵兮(祇誤祗下並同)
祇自疷兮(疷石經作疧從氏宋劉氏&KR0595;云當作音民病也唐人避太宗諱凡字從民者皆省而為)
(氏)
疏無將至疷兮○無得扶進此小人(下當脫扶進此小人五字下疏此小)
(人此誤比)
二章無將節音義冥又莫迥切(迥毛本誤廻下古迥切同)
三章維塵雍兮(雍今本作雝)
小明
序疏牧伯之大夫使述其方之事(述其下衍四字)令而悔仕者
(令當今字誤)但所悔有意(意疑異字誤)
一章心之節箋憂之甚心中如有毒藥也(毒藥字誤倒)
疏明明至罪罟○品物咸亨也(亨毛本誤享)以喻王者處尊
之極(王誤上)然無屈不伸(然疑使字誤)
明明至刺之○日之明察唯中乃然(日誤月)昭五年左傳
云云(五年誤二年)王宜日中(約經文)以王明之光照臨天下(上疑)
(脫況字)
共人至之君○土無二王(土誤士)今仕而遇亂(遇監本誤過)
二章昔我節音義註及下同(脫及字)
念我節音義憚徐又音旦(旦誤但)
疏昔我至譴怒○卽云何時云其得旋歸乎(下云字疑衍)
四月至得歸○四月為除(為毛本誤謂)又下章云日月方奥
(日誤四)
三章昔我節音義譴棄戰切怒乃路切(八字當在二章豈不節下)
四章靖共節箋是使聽天任命(任誤乎馬本作守案疏前後皆作任疑任是也)
疏嗟女至擇木○猶臣之擇君(下遷也二字當衍文)
靖謀至曰直○(闕)
五章靖共節音義好呼報切註同(六字脱)
章末小明五章三章章十二句二章章六句(一十五字監本脫)
鼓鐘
一章鼓鐘將將淮水湯湯(鐘釋文作鍾案音義有將將聲也湯湯流盛也九字今傳)
(箋無文疑脫)音義為于偽切(于監本誤子)
疏鼓鐘至不㤀○故相念古人云云(相疑想字誤)至信俱言
其實然耳(下脫○下四章疏以示諸侯乎下同)
三章鼔鐘節音義鼛大鼓長丈二尺(脫大鼓二字)
淑人節傳猶若也(若監本誤苦)
鼛大至上地○臯鼓長尋有四尺(脫長字)
四章疏欽欽至皆同○使人樂心於善(樂心疑樂進之誤)以作
樂必擊鐘(必疑先字誤)大射樂人宿縣于阼階東(脫于字)
為雅至僣矣○明其上皆為舞矣(脫舞字)若是和者(若是下當)
(脫為字)美大王者德廣所及(廣下衍能字)以為均中國也(自此以下)
(約白虎通文)卽為夷禮云云(卽監本誤旣)殊為舞以使中國之人
(疑殊誤雖)旄人云舞四夷之樂(經作掌教舞夷樂)然周不立南師而
立昧師者(昧周禮作韎)故兩有其言也(言當名字誤)
雅萬至文樂○鄭意直據三種之舞(三監本誤二)
楚茨
序疏民盡皆流散流散而逃亡(流散而三字疑衍文)田疇墾闢(闢毛)
(本誤闕)下民則安土樂業(土誤上)欲明喪亡亦由饑饉(喪監本誤)
(夷)此序反經以言今(反經疑反古誤)大夫無朝事而用之賓尸
(賓彼註作儐)
一章我藝黍稷(藝釋文作蓺)箋茨蒺藜也(藜釋文作蔾)音義音藜
(當作梨)
我黍節傳萬萬曰億(萬萬毛本誤十萬)
疏楚茨至景福○比至于尸酳以酢主人(比誤北)
茨蒺至互辭○子有三角刺人是也(脫人字三毛本誤二)其古者
先王之政以農為本(下當脫者字其當言字誤)
黍與至喻多○釋詁云廡茂豐也(廡釋詁作蕪)
享獻至大福○以黍稷為國之主(國當榖字誤)則當用籍田
黍稷(籍當作藉)必祭祀所用皆所親為(上疑脫非字或必卽非字之誤)坐于
主北焉(上衍升字)卽郊特牲曰舉斝角云云(即誤旣)註云尸來
燕云云(註當作箋)
二章濟濟節傳或陳于㸦或齊其肉(㸦誤牙疏同其誤于)音義將
齊才細切(脫將字)解剥上佳買切(佳監本誤隹)
祝祭節音義祊說文作&KR2358;云門内祭先祖所以彷徨也
(&KR2358;云誤&KR2358;示以字脫彷說文作徬)
疏濟濟至其肉○祭祀之禮主人自慤而趨(下當脫一趨字祀誤)
(禮)㸦若今屠家縣肉架(架周禮註作格)
冬祭至之者○然則以此二禮備於春夏(禮毛本誤體)由名
有所司故也(名當各字誤)腥其俎熟其殽(熟記作孰古字)每云佐食
奉爼内(奉俎内約少牢經文)供其脯修刑膴(膴誤從手旁作)享先王亦如
之(享誤亨)肆進所肆觧骨體(下肆字脫)
祊門内○註云廟門外曰祊(外衍字)與此不同者(與誤於)故
禮器曰為祊於外(於記作乎)
皇暀至祭祀○皇當作暀猶往也(案箋皇暀往三字皆叠文)
三章君婦節箋君婦謂后也凡適妻稱君婦事舅姑之
稱也(事疏作有上重有婦字謂毛本誤為)
獻酬節箋始主人酌賓為獻(主監本誤王)
疏執爨至攸酢○又為繹而賓敬其尸(繹監本誤釋)或炕火
貫炙之謂炙肝也(貫毛本誤貰)
爨饔至炙肉○雍人摡甑甗匕與敦于廩爨(匕監本誤七)卿
大夫執鸞刀以刲之(案祭義無以字)
燔燔肉至美者○主婦獻尸長兄弟以燔從(脫長字)彼燔
與此燔同(同監本誤固)以難熟者近火易熟者遠之(之疑火字誤)
故云傅火加之燔(當故云傅火加火曰燔之誤)燔從於獻酒之肉炙
特牲註云燔炙肉(脫上炙字及註字)且燔亦炙為臠而貫之以
炙于火(上炙字當衍文)註云數多少量長短(脫量字)易傳者以燔
燎報陽初祭之事君親為之(傳監本誤傅)
莫莫至賓客○凡作醢者必先膊乾其肉(脫作字膊誤膞)
君婦至䏧美○婦有舅姑之稱公羊榖梁傳文也(案公羊僖)
(二十五年三十一年及宣元年傳云其稱婦何有姑之辭也榖梁僖二十五年及宣元年傳云婦何也緣姑言)
(之之辭也)庶䏧也釋言文(䏧爾雅作侈)孫炎曰庶豐多也云䏧(云䏧)
(上當有脫字)於周禮加豆籩則内宗薦之(脫豆字)
四章我孔節箋告主人使受嘏(告誤造)音義嘏古假切(假誤)
(嘏)
神嗜飲食(嗜釋文作耆)音義苾蒲蔑切(蔑毛本誤幾)
旣齊節箋擩于醢以授尸(擩釋文作□)音義謂分之齊也(之衍)
(字)
疏我孔至時億○乃汝以孝敬享祀(享監本誤亨)故以刺之
(下脫○)
苾苾至之意○曰孝子能盡其誠信(曰當由字誤)多少如有
法矣謂來必豐足不乏少也(有毛本誤是)
齊减至勑之○卒命祝祝受以東(卒誤率)佐食摶黍授祝
(摶誤搏下同)變黍直言嗇者因事托戒(彼註無直者二字)尸取韭菹
辯擩于三豆(擩經作擩)故孝子前就尸受之(尸誤凡)定本註天
子宰又受之(定本下當脫集字又當衍文)眉壽萬年(萬誤百)
五章諸父節箋祭祀畢歸賓客之俎(之誤豆)
疏鐘鼓至利成○以言往而自此適彼之辭(而當者字誤)故
云於是致孝孫之意(孫誤子下同)
具皆至於天○此詩所陳言神醉而尸謖(詩誤尸)尸出入
奏肆夏(尸經作屍音義云亦作尸)
尸出至為敬○尸出之後乃饗乃陽厭(下乃字疑及字誤)凡王
祭祀賓客食則徹王之胙俎(脫食字)
祭祀至骨肉○設于東序下亦將私燕也(彼註無私字)
六章孔惠節音義替天帝切(案毛氏居正云天帝二字豈可用作反切如廣韻他)
(計切可也)
信南山
一章畇畇節音義又作&KR3398;(作誤音)
疏信乎至賦法○讀如衷甸之甸(衷誤中)丘乘共粢盛(共誤)
(其)然則鄭為禹亦丘甸之者(為當謂字誤)與匠人成間有洫
同也(成誤井)
疆畫至地理○茫茫禹跡畫為九州(茫茫傳作芒芒)
二章上天節音義雨于傅切(傅毛本誤傳)
益之節音義霡亡革切(亡誤土)
三章疆埸翼翼(埸毛本誤場下並同)
疏疆埸至萬年○翼翼然閑整讓畔(整下疑脫而字)
歛稅至萬年○上言黍稷或是天下民田也(或疑衍字或彧彧二)
(字之誤)祭義云祭前十日散齊七日致齊三日(祭義當為祭統祭前)
(十日四字非記文)周禮所謂前期十日是也(謂誤諧)以其尊尸與
賓卽所以敬神也(脫下以字)
四章中田節音義淹英鉗切(鉗誤鉏)
受天之祜(祜誤從右旁作)
疏中田至異物○場人掌國之場圃(場誤埸下同)凡祭祀共
其果蓏瓜瓠之屬(經作凡祭祀賓客共其果蓏享亦如之)
五章祭以節音義亨(誤享)
執其節箋毛以告純云云(古本以為毛傳無箋云二字出疏)
疏周尚赤也○故曰白牡騂剛(牡誤牲)
清謂至亨時○四時之祭皆祼用彛是祀祼用鬱鬯也
(上彛字當衍文是下當脫祭字或祀祼為降神二字之誤)沈者成而滓沈如今造清
酒矣(彼註無酒字滓監本誤從宰下同)鬱鬱金香草也(脫一鬱字)彼旱麓汎
說未是祭時(旱毛本誤早)醴齊縮酌盎齊涗酌(涗毛本誤說)凡酒
謂三酒也(酒謂誤祭法)以饋獻必醴盎在五齊之中(醴盎下當脫醴)
(盎二字)諸臣所酢必當用酒故因言五齊耳(五齊下當脫三酒二字)
郊特牲又曰灌用鬯臭(脫牲字)又曰享于祖考(享誤亨)卿大
夫袒而毛牛尚耳鸞刀以刲之(之字案祭義無下同袒監本誤祖)
毛以至馨香○膋者腸間脂也(腸誤從易作)故旣奠然後爇
蕭合馨香(爇記作焫同馨香作羶薌註羶當為馨聲之誤也)
十三經注疏正字卷十六
