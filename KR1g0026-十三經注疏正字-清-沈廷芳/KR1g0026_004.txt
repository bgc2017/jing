十三經注疏正字卷四
山東按察使沈廷芳撰
書
尚書正義序
欲其昭法誠(法監本誤去)怗釋註文(怗疑詁字誤)
尚書序○疏則書者寫其言(監本脫者字)論䜟所謂云
云(論䜟謂論語䜟)言序述尚書起記(記疑訖字誤監本無此字)
古者節音義一號包羲氏(上衍一氏字)易繫辭云上古結繩
以治(以當依經文作而云監本誤卜)
疏字或作宓犧(犧疑作羲)文者物象之本也籍者借也(案說文作)
(文錯畫也籍簿書也)作結繩而為網罟(網監本作㒺古字)七十子喪而大
義乖(子監本誤于)偽起哀平(平監本誤乎)又舟檝取渙(檝監本誤從手)當
在庖犧蒼帝之世(庖毛本作包)翼文曰義背文曰禮(翼背字互誤禮)
(誤順)
伏羲節音義(神農炎帝也姜姓母曰女登以火德王三皇之二也黃帝軒轅也姬姓少典之子母)
(曰附寶以土德王三皇之三也史記云姓公孫名軒轅一號有熊氏墳扶云切大也六十四字監本脫附寶毛)
(本誤附實)
少昊節音義顓音專(專誤傳)先儒解三皇五帝與孔不同
(不誤子)
疏以典者常也(以疑衍字)有星如虹下流華渚女節意感而
生少昊(脫華渚女節四字)案左傳上有三墳五典(上當止字誤)外史
職掌三皇五帝之書(外史誤小史)又云五帝座帝鴻金天云
云(座當衍字)或為之說云(下疑脫行合天皇之星者稱皇九字)德恊五帝座(下當)
(脫星者稱帝四字)何燧人說者以為伏犧之前(何疑又字誤)又帝繫
本紀云云少昊即黃帝子青陽是也(案本紀以青陽少昊為二)帝嚳
元囂孫蟜極子(蟜誤僑)典謨皆云帝曰非帝如何(毛本脫何字)
至于夏商節疏而外史偏掌之者(外誤小)文從要約(文毛本誤)
(又)
是故節疏即以赤刀大訓在西序(以當云字誤)
八卦節疏此索於左傳亦或謂之素(素誤索)
春秋節音義左史史官在左(在左監本誤在右)
疏以此知倚相是其名字(是毛本誤似)
先君節疏穀梁以為魯襄公二十一年冬十月庚子孔
子生(十月誤十一月)詩有序三百一十一篇全者三百五篇(下當)
(脫存字有序二字當誤倒三百誤五百全當今字誤)於秘府而見焉(焉監本誤為)即職
方在其内别云述之(之疑者字誤)更有書以述之(上疑脫非字)
討論節音義誓凡十篇正八攝二一篇亡(一篇誤十篇)
疏周公制禮使外史掌之(外誤小)芟夷蕰崇之(蕰誤藴)受禪
之後無入夏書之理(理誤言從下疏挍)
天下學士逃難解散(案葛閩本無天下二字)音義焚詩書在始皇
之三十四年(詩書字監本誤倒)坑苦庚切(苦毛本誤若)
疏言孔子既定此書後雖曰明白反遭秦始皇滅除之
依秦本紀云云(雖曰疑雖日誤反當及字誤依疑案字誤)悉詣守尉雜燒之
(雜毛本誤親)諸生連相告引(連本紀作傳)皆坑之咸陽(坑本紀作阬)襄
生忠忠生武武生延年及安國安國為武帝博士(脫安國二)
(字忠誤中延年誤延陵)
開設學校(校毛本誤挍後同者不出)音義傳直專切(專誤戀)
疏詔太常使掌故鼂錯往受之(毛本掌故下衍臣字)史記及儒林
傳皆云伏生獨得二十九篇(皆毛本誤者)則今之泰誓非初
伏生所得(今毛本誤全)入於伏生所傳内(入毛本誤人)而劉向云
武帝末得之泰誓(之疑衍字或在末字上)但于先有張霸之徒偽
造泰誓(於監本誤此)有則當云名之尚書既言以其上古之
書(有疑衍字既當即字誤)王肅曰上所言史所書(上毛本誤生)鄭玄以
先王食腥(王毛本誤生)
悉以節音義謂用隷書寫古文(用監本誤可)歸禾嘉禾(下禾字毛)
(本誤木)
疏及秦用篆書(及毛本誤反)及盤庚本當同卷故有并也(有字)
(疑)及以王若曰庶邦亦誤矣(及當乃字誤)
故引之各冠其篇首(各監本誤名)傳之子孫(毛本誤傳子孫孫)音義
冠工亂切(切監本誤及)
疏左道謂巫蠱之屬(案鄭註作左道若巫蠱及俗禁)太子釋長安囚與
鬭(監本囚誤國鬭誤間)因而有所曉寤(寤監本誤)
虞書堯典第一○堯典第一(案疏堯典上本有古文尚書四字)音
義釋文凡十六篇十一篇亡五篇見存(一十四字毛本誤衍)
(監本當移在下虞書二字下)
疏堯典第一篇之名(第一下疑脫堯典當三字)
虞書疏此直言虞書本無尚書之題也(尚書當夏書之誤)
不廢猶商書乎(疑)典寶十八(寶毛本誤實)又引武成越
若來云云(越監本誤)夏侯等書宅隅夷為宅嵎䥫(䥫即鐵字)
安國傳都尉昭子俊俊傳膠東庸生(案儒林傳作昭傳膠東庸)
(生無子俊俊三字釋文同釋文昭作朝)
孔氏傳疏亦可以後人辨之(疑)
序在昔節音義馬融云諡也(諡從益從益作者誤後放此)干公切(監本干誤于)
疏昔在至堯典○二十四篇皆三篇同序(三篇誤二篇)所以
名帝(下疑脫者字)三王無為而同天(王當皇字誤)既非名而放勲
云云同於鄭玄矣(名毛本誤明鄭監本誤奠)翼善傳聖曰堯仁義盛
明曰舜(今案諡法解無天下淵源流通曰禹雲行雨施曰湯同)將由諡法或本不
同故有致異(致疑兹字誤)除虐去殘曰湯(虐殘二字案謚法解互異)此序
其聖性故稱其聰(聰當德字誤)
老使至禪之○禪者汝陟帝位是也(陟毛本誤涉)雖舜受而
攝之而堯以為禪(舜毛本誤聖)
堯典
允恭節音義被皮寄切徐扶義切(案毛氏居正云二切一音也被雖音去聲)
(然亦有二音者洛誥註釋文皮寄切又被美切合從通用)
疏若順至帝堯○詩稱考卜惟王(卜毛本誤十)居今行古更
致禍災(致毛本誤知)訓古為天(天毛本誤大)
克明節疏克明至時雍○昭然而明顯矣(昭誤照)
能明至之親○又能明俊德之士者(又當云字誤)
昭亦至太和○雍和釋訓文(雍爾雅作廱)風俗大和即是太
平之事也(風俗誤人俗)
宅嵎夷音義嵎海嵎也(下嵎字毛本誤隅)尚書考靈曜及史記
作禺銕(案毛氏居正云史記作郁夷說文作嵎峓銕古鐵字蓋峓誤為銕也)
分命和仲節傳掌秋天之政(下衍也字)
寅餞節傳平序其政助成物也(脫也字)
氄毛音義徐又音而充切(而監本誤耎)
帝曰咨節傳匝四時曰朞(匝釋文作迊本字)除小月六又為六
日是為一歲餘十二日未盈三歲足得一月(脫又字一歲下誤衍)
(有字從疏挍足得誤是得疏内同從儀禮經傳通解挍)
疏乃命至咸熙○乃命有俊明之人云云(明當德字誤)以此
天時之後(時之字誤倒)于晝夜中分漏刻正等(于下當脫日字漏刻前作)
(刻漏)于時禾苖秀實農事未閑(閑同閒)
重黎至序之○九黎亂德人神雜擾(人國語作民唐諱民為人後放此擾)
(當依原文作揉)揚子法言云云(揚毛本誤楊後並同案本傳云其先出自有周伯僑者以支庶)
(初食采于晉之揚因氏焉)鄭語云黎為高辛氏火正(脫黎字)而以其弟
吳回為重黎(下脫後字)顓頊氏有子曰黎(黎左傳作犂)皆云火掌
為地(疑)何有罪而誅不容列在祀典(何疑既字誤)天地相通
人神雜擾(擾誤優)顓頊之命重黎惟司天地(惟監本誤怍)日官
居卿以底日(底音旨誤作底)自上降監則稱上天(自上誤自下)春氣
博施故以遠大言之(脫大字從爾雅疏挍)皇天者尊而號之也(尊而)
(號之當從詩疏作至尊之號)六籍之中諸稱天者以已情所求言之
耳(脫已字從周禮疏校)張昏中可以種穀(穀史記正義作稷)實祡祀日月
星辰(祡監本依經文作柴案張參五經文字云柴本作祡經典取燔柴之義多從木)天之神祇
禮無不祭(祇誤祗敬字後同者不出)
寅敬至務農○即是授人田里各有疆埸(埸從易毛本誤從昜)
日中至可知○則晝多于夜復挍五刻(挍監本誤校後同者不出)計
仲春日在奎婁而入於酉地(奎監本誤金)言各正三月之中
氣也(正監本誤王)不應言以正仲春(不監本誤否)
因謂至革改○謂老弱因就在田之丁壯以務農也(務疑)
(輔字誤)
昩冥至之政○則嵎夷東可知(嵎監本誤嵑)
宵夜至三秋○斗牛在午女虛危在己(巳誤巳牛毛本誤女)
北稱至所掌○蘇而復生故言北方(北當朔字誤)總言此方
是萬物所聚之處(此監本誤比後可知者不出)
日短至三節○(内有西方七宿則昴為中故昴為白虎之中星計仲冬日在斗入于申酉地則)
(初昏之時奎婁在午胃昴在己畢觜參在辰四十五字餘無考)
隩室至温焉○西南隅謂之隩(隩爾雅作奥)
咨嗟至歷象○咨嗟暨與皆釋詁文也(嗟爾雅作&KR1818;古字)日之
于法分為日九百四十分(當依經傳通解本作歷法以一日分為九百四十分)日
之四百九十九云云至今言十二日(經傳通解作日之行也日一度其為)
(十二月以三百六十日是一歲所餘凡五日九百四十分之二百三十五月之行也日十三度十九分度之七)
(常以二十九日半又九百四十分日之二十九而與日會是一歲三百五十四日三百四十八分外所餘凡五)
(日九百四十分日之五百九十二以五百九十二并二百三十五是一歲日月所餘共十日九百四十分日之)
(八百二十七今言十二日云云)其小月雖為歲曰殘分所减(日毛本誤月)以
日法九百四十分除之(脫分字)合為閏月得七(下通解有閏字合誤)
(今)又每四百九十九分以七乘之得三千四百九十三
(通解作又七个月餘各四百九十九分合為三千四百九十三)以日法九百四十分除
之得三日共為二百六日云云(共為二字誤以二百三日亦為七字)為日
餘亦相當矣云云至若以閏無三年(通解作是為一章之數二十七章為)
(一會三會為一統三統為一元章會統元運于無運若無閏三年云云)履端於始云云(見左)
(傳文元年)無中氣故以為閏也(故通解作所)
驩兜音義丁侯切(丁監本誤于)
象恭滔天傳而心傲很若漫天(很誤狼下誤狠後同者不出)
异哉節傳已退也(已誤也)
疏帝曰至弗成○浩浩盛大(盛監本誤成)
疇誰至用之○此經文承庶績之下而言順是事者(者毛)
(本誤也)
靜謀至可用○靜謀釋詁文(靜爾雅作靖)
四岳至稱焉○是與羲和所掌其事為一(其毛本誤共後以意求之)
以此知四岳即上羲和之四子也(下四字監本誤曰)以其分掌
四岳之諸侯故稱焉(焉監本誤為)
俾使乂治也○乂治釋詁文(乂監本誤又)
載年至退之○年取禾穀一&KR0827;也(禾誤米說文年作秊從禾千聲熟作孰)
歲終則令百官府各正其治(脫府字)三年則大計羣吏之
治而誅賞(下經文有之字年作歲)鯀障洪水而殛死(洪禮記作鴻)
咨四岳節傳在位七十年(年本作載字)
疏否不至不堪○否古今不字(當否不古今字之誤案說文云不方久切)
堯知至求賢○於是乃權授舜(脫乃字)
師衆至言之○錫與釋詁文(案爾雅錫賜也又云陽予也陽古賜字錫同賜予同)
(與故曰錫與此推義言之非正文也)老而無妻曰鰥(王制作老而無妻者謂之矜矜讀作鰥下)
(引詩何人不鰥同後同卷者不更出)書傳稱孔子對子張曰舜父頑云云
(對當作答)
無目至並惡○舜父瞽瞍盲(瞍史記作叟)輒言舜是盲人之
子(盲毛本誤肓)論語曰未見顔色云云(曰當從監本作云)瞽瞍使舜
上塗廩(脫塗字)僖二十四年左傳文(二誤三)
諧和至姦惡○舜以兩笠自扞而下(扞監本誤扜)以土實井
舜從旁空井出(下井字衍)
言欲至行迹○馬鄭王本說此經皆無帝曰(王監本誤玉)
女妻至治國○言女于時謂妻舜于是(于誤子)民堯于
是以二女妻舜(民當明字誤)二女之中當有貴賤長幼(貴毛本誤)
(賢)
降下至虞氏○故美舜能以義理下帝女尊亢之心(亢毛)
(本誤尤)虞與媯汭為一地(地毛本誤也)
舜典第二釋文梅賾上孔氏傳古文尚書亡舜
典一篇(亡誤云)徐仙民亦音此本(仙毛本誤先)
曰若節疏曰若至以位○多用王范之註補之(謂王肅范寗也)
潛行道德升聞天朝(監本脫升字)
濬深至上下○詩毛傳訓塞為實(實監本誤貴詩傳作瘞釋文云崔集註本)
(作實)
慎徽節音義叔豹季貍(下脫忠肅恭懿宣慈惠和天下之民謂之八元一十六字)
納于百揆節音義檮戭(誤禱戭疏同)謂之八凱(凱左傳作愷)
乃言□可績(□毛本誤底後並同案顧氏炎武云五經無底字皆是□字惟左傳襄二十九年處)
(而不底昭元年勿使有所壅閉湫底以露其體乃音丁禮切今說文本□字下有一畫誤也字當從氏)
疏揆度至事業○無廢事業也(業當衍字)
格來至禪之○陟升釋詁文(升爾雅作陞)又加此三年(三年誤二)
(年)
在璿璣節傳璣衡王者正天文之器(王誤玉疏同)
肆類節音義(王云上帝天也馬云上帝太一神在紫微宫天之最尊者二十二字誤入傳内)
疏正月至羣后○又以璿為璣以玉為衡(下當脫璣衡二字)
上日至祖廟○蓋是堯始祖之廟(是毛本誤自)
在察至與否○考騐天象多所遺失(遺誤違從經傳通解挍)天之
形状似鳥卵(下案晉書天文志引王說有地居其中四字此脫去)其天居地上見
者云云(者誤有)又其南十二度為夏至之日道(二誤三)是揚
雄之意以渾天而問之也(疑)江南宋元嘉中皮延宗又
作是渾天論(中誤年)太史丞錢樂之鑄銅作渾天儀(脫之字案)
(隋志作太史令)衡長八尺孔徑一寸(脫下四字從蔡傳挍)
堯不至五帝○凡天地之大烖類社稷宗廟則為位(脫凡)
(字及宗廟二字)天有五行水火金木土(水火字誤在金木下)
精意至攝告○以槱燎祀司中司命風師雨師(風周禮作飌)
埋少牢于太昭祭時(下記有也字下四句同太作泰)相近于坎壇(相近鄭云)
(當為禳祈王肅作祖迎)幽禜祭星雩禜祭水旱也(禜禮記作宗鄭云宗當為禜字)
(之誤也)
九州至祭之○謂揚州之會稽山(揚毛本誤楊後同)
輯歛至正始○釋言云輯合也(案爾雅無文)
五玉三帛二生一死䞇(案蔡氏沈曰此九字當在肆覲東后之下協時月正日之上誤)
(脫在此)
三帛節傳大夫執雁(雁毛本誤㕍後並同)
八月節音義華戶化切(案毛氏居正云禹貢及武成華字有平去二音當從二音通用)
疏歲二至以庸○即以其歲二月東行(即誤既)
諸侯至告至○王者所以廵狩者何廵者循也狩者牧
也(何誤也牧誤收)為天下循行守牧民(誤為天子循收養人)
合四至均同○合籥為合(合籥誤十龠案蔡西山嘉量篇註云合籥兩籥也)本
起於黃鍾之重(重誤籥)
修吉至其玉○以軍禮同邦國以嘉禮親萬民(下衍之婚姻三)
(字同誤固)
諸侯至執黃○未誓則以皮帛繼子男之下(之下二字非經文)
卒終至則否○諸侯相為賓還圭如將幣之儀(為賓上誤衍見)
(字)
廵狩至一牛○以上受終在文祖之廟知此以告至文
祖之廟(以告當亦告誤)歸格于祖禰(格禮記作假音同)
流宥音義宥三宥也(三誤二)
流共工于幽洲(洲孟子作州案張氏弨云唐明皇天寶間以隷寫六經遂雜用俗改字如州復)
(加水之類)
竄三苖節音義不分孤寡(分音問誤念)非帝者子孫(者字脫)
疏肇十至咸服○每州以大山為鎮(每下毛本衍一字)令勤念
刑罰(勤監本誤動)流徙共工於北裔之幽洲(徙監本誤徒)
肇始至二州○齊即營州之地(營誤青)
象法至越法○象也者象此者也(下象字當依經文作像)
宥寬至五刑○宥寬周語文(宥寬字誤倒)
以鞭至之刑○周禮條狼氏云云(案杜子春註條當為滌器之滌)治官
事之刑者(刑毛本誤行)
扑榎至撻之○榎楚二物以收其威(榎禮記作夏讀榎下作收其威也)
榎槄也(槄監本旁誤從手)二者所以撲撻犯禮者(者所二字誤物可)
黃金至贖罪○黃金謂之璗(璗下誤從皿)㮚氏為量段氏為
鎛(下考工記有器字量監本誤重段毛本誤叚)或雖有證見事非疑似(事當是字)
(誤)如此之類言皆為疑(言疑)罪疑而罰贖吕刑已明言(明監)
(本誤用)故此傳指言誤而入罪以解此贖(以誤已)
青過至殺之○是肆為緩也青為過也(為監本誤爰)總言用
刑之要(要監本誤罪)
三苗至四裔○謂此驩兜共工三苗與鯀也(鯀監本誤熊)左
傳說窮竒之行云靜譖庸回(庸字監本誤)
方命至海中○羽山在東海郡祝其縣西南(案漢志無西字)
二十節傳壽一百一十七歲(七當作六出疏)
疏殂落至七歲○蓋殂為往也(蓋字監本誤)
闢四門音義徐甫亦切(案毛氏居正云甫當作蒲)
柔遠節傳柔安邇近(邇監本誤通)
疏柔安至長善○人君為政若其不能安近但戒使之
柔遠故能安近(疑)以牧在遠方故據遠近之(近之疑言之誤)民
必效之為善而行也(效宜作效凡效力之效作效效法之法作效後並同)
咨四岳節疏亮信至誰乎○故歷言所任而後云云(任誤)
(順)
居稷至至地○周禮大祝辨九拜一曰稽首(拜經文作&KR0596;稽作䭫)
播時音義波左切(案毛氏居正云盤庚音義播波餓切有上去二音合通用)
百姓節疏五品至順也○傳上云五典克從(傳當衍字)
布五至前功○兄友弟恭(恭左傳作共)
臯陶節疏猾亂至所致○在内為宄(左傳宄作軌)皆國内之
害小故後言之(疑脫一害字)
士理至中正○士即周禮司寇之屬有士師鄉士等(鄉誤)
(卿)吕刑云咸庶中正是也(正毛本誤國)
謂不至之外○入學不率教者屏之遠方(率禮記作帥)西方
曰僰東方曰寄(僰禮記作棘註棘當為僰僰之言偪使之偪寄于夷戎)立政云中
國之外不同者(立政下當脫傳字)
咨垂節疏今命此人云汝作共工(作當衍字)
典朕三禮節疏掌天神人鬼地祇之禮(神毛本誤地祇經作示)
䕫曰於予擊石拊石百獸率舞(案蔡氏沈曰益稷之文脫簡在此)
疏帝曰至率舞○我今命女典掌樂事(女當作汝)
胄長至孝友○在族黨鄉里之中云云(黨禮記作長)
教之至莊栗○故令正直而温和(温監本誤直)
聲謂至和樂○太師掌六律六吕以合隂陽之聲(吕經作同)
南吕林鐘仲吕夾鐘(經文林作函仲作小鐘作鍾)律十有二(十有字誤倒)
黃帝使伶倫氏自大夏之西崑崙之隂取竹於嶰谷之
中(案漢志無氏字伶倫作冷綸崑崙作昆侖取竹於嶰谷之中作取竹於解谷孟康曰解脫也谷竹溝也取)
(竹之脫無溝節者也一說昆侖之北谷名)各生其竅厚薄均者斷兩節之間
吹之以為黃鍾之宫(案志無各薄二字之間作間而應邵曰生治也竅孔也晉灼曰取谷)
(中之竹生而孔外肉厚薄自然均者截以為筩不復加削刮也)制十二籥以聽鳳凰之
鳴其雄鳴為六雌鳴亦六(案志無凰字籥作筩雄鳴誤雄聲)
石磬至可知○故云拊亦擊也
帝曰龍節疏堲疾至絶之○衆人畏其讒口故為驚也
(驚誤讒)
分北音義北如字又音佩(案說文云北從二人相背即古背字也)
汩作等篇序帝釐節音義一讀至方字絶句(脱一字)
九共(案朱子云劉侍講以共為丘言九丘也)
傳槀勞也飫賜也(上也字衍)音義孔以各冠其篇首而亡篇
之序即隨其次第(篇首誤編首第誤篇)
疏言舜至其方○各設其官居其方不知若為設之(上設)
(字誤為若為誤若此)闇射無以考中(考誤可)
大禹謨第三○釋文今依七志七錄為十三卷(脱三)
(字)
后克艱節疏曰后至時克○而帝曰然(而當矣字之誤屬上句)
帝謂至所重○此禹言之義(五字衍義)老而無妻謂之鰥(鰥禮)
(記作矜音同而毛本誤無)言困窮謂貧無資財也(言疑衍字)
益曰節疏益因至禍亂○又曰神妙無方(妙衍字無易作无餘並同)
眷視至勉舜○說文亦以眷為視(案說文眷顧也顧亦視也)奄同釋
言文(奄爾雅作弇)
惟影響(案鄒氏季友云影古文作景葛洪始加彡此天寳三載衛包改古文從今文時所易也)
儆戒無虞(案朱子云儆古文作敬唐改今文)
疏先吁至有恒○虞度釋言文(言誤詁)
禹曰節音義於音烏(三字監本脫)
疏禹曰至乃功○用此事使此善政云云(用此毛本誤用之)
休美至而已○古之歌詠云云樂府之歌事(古當見字誤事疑詞)
(字誤)
水土至不及○是禹命五行叙也(命疑令字誤)
格汝節音義庚白切(庚毛本誤戾)倦其眷切(眷毛本誤卷)
疏八十至使攝○計舜年六十二即政(二誤三)
名言至念之○信出謂始發於心(信毛本誤言下後言信出同)事非
虛妄以義為主(以毛本誤之)
俾予從欲以治(欲毛本誤教)
疏弼輔至治體○於治體與正相當也(與疑衍字)
雖或至勉之○刑無所用(四字疑在下與前經期義别之下)而論語所
謂勝殘去殺矣(而疑猶字誤)
愆過至之義○愆過釋言文(愆爾雅作諐)
辜罪至之義○辜罪釋詁文(罪爾雅作辠)
可愛節傳民叛之(叛監本誤判)
疏帝曰至不再○人心惟甚危險(人誤民)汝當精心惟當
一意(汝下當脫惟字)敬修其可願之事(之毛本誤好)使皆得存立(皆毛)
(本誤所)令禹受其言也(禹毛本誤與)
自賢至衆人○詩云矜其車甲(見秦風小戎詩序詩下當脫一序字)即矜
者矜其能也(即疑則字誤)故自賢觧矜(故下當脫以字)
有位至汝身○惟言四海困窮不結言民之意必謂四
海之内困窮之民令天子撫育之故知如王制所云(結言)
(下疑脫養字必字疑衍故知二字當在謂四海上内毛本誤囚)言享大福保大名也(大福)
(毛本誤太福)
好謂至於一○慶賞刑威曰君(慶賞左傳作賞慶)言語者君子
之樞機(言語者三字繫辭作言行)
蔽志音義徐甫世切(案毛氏居正云甫當作補)
疏帝王至後卜○周禮司寇斷獄為蔽獄(蔽經作弊音義同)
正月節疏受舜至尊之○蟜牛生瞽瞍(瞍帝繫作叟)
順舜至行之○故言順帝之初奉行帝之故事(故事誤倒毛本)
(上故字脫)
侮慢音義亡諫切(案毛氏居正云亡當作忙)
疏三苖至討之○即三苗是諸侯之君而謂之民者(即當)
(既字誤)
會諸至之貌○交質不及二伯(交質下榖梁傳有子字)
負罪節傳言能以至誠感頑父(至誤志)
至諴感神(諴監本誤誠下同)音義諴音咸(毛本脫諴字)
疏旬十至生辭○待其有辭為之振旅(旅監本誤旋)
贊佐至致遠○届至也釋詁文(届爾雅作艐郭音届孫炎云古届字)禮運
云聖人順民天不愛其道云云(聖人順民四字約義言之非成文)
仁覆至於人○仁覆愍下謂之旻天(愍詩傳作閔)
諴和至易感○言有苖易感(有誤其)
干楯至武事○干楯自蔽扞也(扞毛本誤扜)
討而至百里○五服甸侯綏要荒(綏毛本誤妥)
臯陶謨第四
在知人節疏孔甚至放之○孔甚釋言文(言誤詁)
翕受節傳則浚德治能之士並在官(毛本治能二字誤倒士誤事)
疏三德至大夫○又云須待也(須爾雅作&KR1220;)
有國至諸侯○祇亦為敬(為監本誤與)
翕合至在官○謂天子也任之所能(也疑各字誤之疑其字誤)乂訓
為治故云治能(乂毛本誤乂)
僚工至無非○僚官釋詁文(僚爾雅作寮)
天叙節傳天次叙人之常性(性毛本作情)
疏不為至之常○毋者禁戒之辭(毋誤母後可知者不出)
天次至天下○令此義慈友恭孝各有定分(令監本誤今)
衷善至和善○鄭玄以為并上之禮共有此事(之當典字誤)
自我民明威(案王氏應麟云古文本作畏今作威衛包所改)
思曰贊贊襄哉(案蔡氏沈云思曰之曰當作日顧寕人云古人日曰二字同書法惟曰若之曰)
(上畫不滿與日字異耳)
疏天聰至襄哉○言所勉之者(所下疑脫以字)
言天至聰明○天聽自我民聽(自毛本誤是)
益稷第五
隨山刊木(刊誤刊後並同)音義輴丑倫切(倫監本誤偷)尸子云澤行
乘蕝(澤疏引作泥)樏史記作檋(檋誤從輦通志堂本作橋案史記夏木紀作檋河渠書作橋)
疏拜而至而已○奉承臣職而已(承誤成)
所載至治水○夏書曰禹抑洪水(抑誤湮)徐廣曰橋一作輂
(輂史記註作檋)毳形如箕擿行泥上(上當脫孟康曰三字)如今轝牀人舉以
行也(舉誤轝)輴與橇毳為一樏與梮橋輂為一(脫橇橋二字輂誤轝)
距至至入海○廣尺深尺謂之畎(畎考工記作&KR0850;)
藻火節傳黻為兩已相背(案楊氏旭云古黼黻作形象斧取其斷象兩)
天次至天下○令此義慈友恭孝各有定分(令監本誤今)
衷善至和善○鄭玄以為并上之禮共有此事(之當典字誤)
自我民明威(案王氏應麟云古文本作畏今作威衛包所改)
思曰贊贊襄哉(案蔡氏沈云思曰之曰當作日顧寕人云古人日曰二字同書法惟曰若之曰)
(上畫不滿與日字異耳)
疏天聰至襄哉○言所勉之者(所下疑脫以字)
言天至聰明○天聽自我民聽(自毛本誤是)
益稷第五
隨山刊木(刊誤刊後並同)音義輴丑倫切(倫監本誤偷)尸子云澤行
乘蕝(澤疏引作泥)樏史記作檋(檋誤從輦通志堂本作橋案史記夏木紀作檋河渠書作橋)
疏拜而至而已○奉承臣職而已(承誤成)
所載至治水○夏書曰禹抑洪水(抑誤湮)徐廣曰橋一作輂
(輂史記註作檋)毳形如箕擿行泥上(上當脫孟康曰三字)如今轝牀人舉以
行也(舉誤轝)輴與橇毳為一樏與梮橋輂為一(脫橇橋二字輂誤轝)
距至至入海○廣尺深尺謂之畎(畎考工記作&KR0850;)
藻火節傳黻為兩已相背(案楊氏旭云古黼黻作形象斧取其斷象兩)
言欲至審之○乃君之發言合彼五德(乃疑衍字)
四近至察之○有師保有疑承(承禮記作丞)
當行至其過○古之射侯之士無以言之(士疑事字誤)虎九
十弓即方一丈八尺(鄭註作侯中廣丈八尺下同)三分其廣而鵠居
一焉(三考工記作參)一丈之侯鵠方三尺三寸少半寸(半監本誤牛)
大侯九十弓熊侯七十弓豹侯五十弓(熊侯豹侯當作糝侯豻侯案大)
(射儀云大侯九十參七十干五十註云大侯熊侯謂之大者與天子熊侯同參讀為糝糝雜也雜侯)
(者豹侯而麋飾下天子大夫也干讀為豻豻侯者豻鵠豻飾也)士布侯畫以鹿豕(豕毛本誤)
(家)熊侯以下云云(熊毛本誤諸)
俞哉節疏禹曰至惟叙○既帝之任臣(既下當脫然字)以表其
功有能用(有能二字疑誤倒)不嘗試騐(嘗監本誤宜)惟有三苗頑凶
不能就官(三毛本誤二)得使天災消没(監本脫天字)
獻賢至用之○彼言施於諸侯(於毛本誤施)
創懲至害公○禹會諸侯於塗山(會左傳作合)塗山在壽春
縣東北(春監本誤眷)
五服至萬庸○地記書曰崑崙山云云(案語出河圖括地象)烝民
曰揉此萬邦(案語在嵩高篇作烝民誤)禹朝羣臣于會稽魯語文也
(案魯語作禹致羣神于會稽之山註羣神謂主山川之君為羣神之主故謂之神)
九州至分别○謂舜分北三苗之時(北毛本誤比)
戛擊節傳搏拊以韋為之實之以糠(糠釋文從禾旁作)音義馬
云櫟也(櫟誤擽下同)
虞賓節傳年爵同推先有德(年誤班)
下管節音義合徐音閤(閤誤閣)
笙鏞節傳間迭也(迭監本誤送)音義蹌說文作牄云鳥獸求
食聲(牄監本誤蹌毛本誤搶求食說文作來食)迭直結切(案毛氏居正云直當作廸)
予擊節傳言神人洽(洽誤治)
疏戛擊至明之○戛敔之木名為籈(木誤本)馬融鄭玄李
廵其說皆為然也(監本廵字缺)釋器云球玉也(釋器誤釋樂球爾雅作璆)
磬懸也而以合堂上之樂(續通觧無也字案所引與詩箋微異)
韶舜至率舞○此其在于宗廟九奏效應也(鄭周禮記無在字)
尹正至太平○言其始于任賢(於誤用)
帝庸節疏用庶至慎微○言人君奉正天命(正毛本誤政)
賡續至其義○詩云西有長賡(賡毛本作庚)
十三經注疏正字卷四
