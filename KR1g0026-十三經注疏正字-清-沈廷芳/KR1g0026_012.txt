十三經注疏正字卷十二
山東按察使沈廷芳撰
詩
魏葛屨詁訓傳第九○音義姬姓國也(姓監本誤魏)其
地虞舜夏禹所都之域也(也誤地)
魏譜
魏者節疏禹受禪都平陽或安邑(平誤子)乃□滅亡(底誤底下)
(字後同)
在禹節疏雷首在蒲坂南(坂漢志作反詳尚書正字)
周以節疏霍揚韓魏皆姬姓(揚誤楊)故言周以封同姓焉
(焉誤子)
其封節疏寘諸河之側(側誤干兮二字)
至春節疏或父祖或子孫不可知凡(凡當也字誤)儉而易行
(儉傳作險註云險當爲儉字之誤也)以德輔此則爲明主也(傳無爲字)
葛屨
序音義隘於懈切(懈誤解)
疏葛屨二章(二誤三)反覆儉嗇褊急(覆當復字誤)
儉嗇至侵削○皆云國小而廹日以侵削(案陟岵序云國廹而數侵)
(削)故箋採下章而言其刺之意(採當探字誤)
一章摻摻節音義說文作攕(攕誤從木旁作)
疏糾糾至履霜○而少儀云國家靡敝君子不履絲屨
者(敝誤幣履誤屨)屨舄之飾有絇繶純(絇經作句註句當爲絇聲之誤也純字見註絇)
(音劬繶於力切純章允切)言朝祭屨舄各從其裳之色(舄監本誤爲)
摻摻至婦功○其夕袵席於奥良席在東(其夕二字非經文)婚
禮畢將卧息(畢監本誤異)
要䙅至之人○襚者以褶則必有裳(脱則字)帛爲褶無絮
雖複與襌同(複誤復褶絮字監本誤襌毛本誤禪)要是裳要則襋爲衣領
(襋誤襯)
二章疏提提至爲飾○釋訓云提提安也(案爾雅作媞媞)
汾沮洳
序其君儉以能勤(其君下釋文有子字案言采其莫傳無明文王肅以爲大夫采菜其說是)
(也若以爲君親采菜則與末句公路殊不相應矣章愷之云)
一章美無節音義軞本亦作旄(脱亦字)
疏彼汾至公路○殊異於公路(下當脱公路二字)
是子至是也○乃宦卿之適子以爲公族(脱子字)趙盾爲
軞車之族(軞傳作旄)車僕掌戎車之倅(倅經作萃註猶副也七内切)
三章彼汾節音義藚說文音似足切(似足誤其或)
園有桃
一章心之節箋如是則衆臣無知我憂所爲也(如是誤知是)
其誰節箋音義復扶又切(四字脱)
疏園有至勿思○又言從君之行儉而嗇(從當彼字誤)
魏君至由是○是税三不得薄也(三疑十字誤)
曲合至曰謠○歌者合於琴瑟也(合傳作比)
二章園有節音義棘俗作栜同(栜通志堂本作㯤疑棘字誤謂從兩朿也)
陟岵
序疏云役至徵發○猶司寇亡役諸司空(疑)
一章疏山無至曰岵○無草木屺(屺爾雅作峐音義云猶屺字一音古開切)
旃之至尚義○猶可釋言文(猶爾雅作猷)親則友也(則當即字誤)
十畝之間
一章十畝節音義閑本亦作閒(閒仍作閑誤)
疏古者至之甚○夫一廛田百畝(畝經作畮凡周禮畝字同)周禮上
地家百畝云云(上地中地下地案大司徒職作不易之地一易之地再易之地)又云遂
上地有萊五十畝云云(萊誤菜註謂休不耕者案遂人職云上地萊五十畮中地萊百)
(畮下地萊二百畮)
伐檀
序疏明是君貪而臣效之(效當作效凡效力之效從力則效之效從文)
一章不稼節箋貉子曰貆(子監本誤于)音義廛本亦作又
作㢆(㢆誤厘監本誤從王)
疏坎坎至且漣○猶以闇主常多(以當似字誤)
種之至獸名○揚子雲有田一廛(揚誤楊雲誤云)地官載師云
市廛之征(案經文作以廛里任國中之地)若今云邑里居矣(里居字誤倒)今
江東通呼貉爲&KR2543;&KR2328;(&KR2543;&KR2328;誤&KR2543;&KR2543;案&KR2543;烏郎切&KR2328;山吏切)
二章疏十萬至之數○故今古數言之(今當依字誤)
三章不稼節疏鷯鶉其雄鶛(鶛誤鵠)
彼君節疏熟食曰飱○秋官掌客云云大夫飱一牢士
飱少牢(掌客下當脱註字一牢註作大牢)
飱讀至之飱○入其門則無人焉(傳作則無人門焉者下句同下有入其閨)
(則無人閨焉者九字)俯而窺之(傳作俯而窺其戶)鄭以爲魚食飱(魚食字疑誤倒)
字林云飱水澆飯也(字林誤說文從釋文挍)不得與不素飱相配
(飱當餐字誤)
碩鼠
一章碩鼠節箋民或於是徙(徙監本誤徒)
疏碩大至是徙○郭璞曰形大如鼠(脱形如二字)關西呼爲
䶂鼠䶂音雀(脱爲䶂鼠三字䶂雀誤鼩瞿)許慎云碩鼠五技鼠也(脱鼠)
(也二字)能飛不能上屋(上說文作過能飛下次能緣次能游次能穴次能走)能穴不
能覆身(覆說文作掩)魏國今河東河北縣是也(脱河東二字)詩言
其方物宜謂此鼠(脱詩字)及鄉大夫職云云(鄉誤卿)或郊民
入徙國中(入誤人)
三章疏誰之永號○言往釋皆歌號喜樂得所(釋當則字誤)
之往永歌○樂記及關雎序皆云永歌之(序誤矣)
唐蟋蟀詁訓傳第十
唐譜
唐者帝堯舊都之地今曰太原晉陽是也(脱也字)
至子燮改爲晉侯(子誤于)疏以此封若(若誤君)地名晉陽是
也南有晉水(是也疑者以誤)及叔虞子燮爲晉侯(脱及字)
其封節疏恒山在常山上曲陽西北(常山誤故縣)
昔堯節疏湯湯洪水方割(割誤害)暨稷播奏庶艱食鮮食
(暨誤既)
當周節疏&KR0875;生僖侯司徒(僖世家作釐音僖凡史記僖字放此)
其孫節疏子昭侯立(脱子字)頃父之子嘉父(頃誤須)揚之水
(揚毛本誤楊)五公子争突最處後(案五公子争言公子五度相争謂突忽子亹子儀非)
(謂有五公子也)
蟋蟀
序疏蟋蟀至風焉○其有陶唐氏之遺風乎不然何其
憂之遠也(下其字衍遺風傳作遺民)
一章好樂節箋君之好樂不當(樂誤義)
疏蟋蟀至除去○郭璞曰今趨織也(趨音促爾雅註作促)粢醍在
堂(案彼註粢讀爲齊聲之誤也齊才細切)
我我至耕事○告民出五種命農計耦耕事(脱事字種誤榖)
君雖至政令○以序言欲其以禮自娛樂(娛序作虞古通)故其
憂謂鄰國侵伐之憂(謂誤爲)
荒廢至禮義○良善釋詁文(案釋詁無文)
山有樞
一章疏樞荎○釋木文(案爾雅作藲)
二章山有節疏栲似樗(似監本誤以)今人言栲失其聲耳(失監)
(本誤者)疏華如楝而細蘂正白蓋此樹今官園種之(脱此字楝)
(誤練)共汲山下人或謂之牛筋(汲監本誤及)
揚之水
序疏揚之至沃焉○昭公分其國也以封沃國(也當邑字誤)
沃國日以盛強(沃監本誤氏)又不能撫之也故刺之(也字疑在刺之)
(下或衍字)
封沃至之邑○其弟以千畝之戰生命曰成師(命下傳有之字)
古之命也(古監本誤右)始兆亂矣(兆監本誤比)本既弱矣其能久
乎(乎監本誤矣)
一章揚之節箋使白石鑿鑿然(脱使字)
素衣節音義綃本亦作宵(脱亦字宵仍作綃誤)
疏襮領至曲沃○中表者朝服祭服之裏衣也(中監本誤也)
素衣朱襮(素誤表)中衣之袖小長耳(小疑少字誤)中衣繼𬒮掩
一尺深衣則緣而已(脱則字袂監本誤𬒮)大夫爵弁而祭於已唯
孤耳(脱上三字)
繡當至桓叔○五色備謂之繡(色記作采)繡刺黼文以褗領
(文誤又)
椒聊
一章椒聊節箋今一捄之實蕃衍滿升(捄當從木旁作下並同案爾雅)
(櫟其實梂又曰椒榝醜莍莍梂同謂有梂彙自裹也從手者抔物之貌音舉朱切)興者喻桓叔
晉君之支别耳(興監本誤與)
彼其節音義鄭云不朋黨則申毛作毗至切(脱上六字)
疏椒聊椒○莖葉堅而滑澤(脱莖字)又用蒸雞豚最佳香
(蒸誤烝佳誤隹)東海諸島上亦有椒樹(脱上字)
椒之至以盛○故曰梂梂實也(梂爾雅疏作莍同)郭璞曰莍蓃
子聚生成房貌(脱貌字莍蓃誤茱萸從爾雅音義校蓃所留切)
之子至朋黨○與潘父比(比監本誤此)
綢繆
一章疏綢繆至娶矣○以綢繆自束薪之狀(自當是字誤)
三星至其時○天文志云心爲明堂(下衍也字)季秋納火(納經)
(作内音同凡經傳納字放此)又哀十二年左傳云云(十二誤十一)
良人美室○妻謂夫爲良人(謂毛本誤爲)
今夕至其時○得與搴舟水流(案原文作搴中洲流無得與二字)
子兮節箋斥嫁取者(嫁衍字從疏挍)
二章今夕節音義邂一音戶佳切(佳毛本誤隹)
三章綢繆節箋謂之五月之末(上之字當衍文)
疏大夫有妻有妾有一妻一妾也(一妻毛本誤二妻)
杕杜
一章有杕節傳湑湑枝葉不相比也(比下釋文有次字)音義下
文及註同(文監本誤云)
獨行節音義遠于萬切(于誤干)
疏杕特至相比○但不取葉爲興耳(葉下疑脱盛字)
二章有杕節箋青青稀少之貌(稀釋文作希)
羔裘
一章疏袪袂至之貌○袪尺二寸(袪誤袂下袪口同)袪袂末(末誤)
(未)釋詁云由用也自由也(案爾雅作由自也由用釋詁無文)
此民至之人○不應得有故亂舊恩好(亂疑衍字)
二章羔裘豹褎(案毛氏居正云□作褎誤從中禾誤書由作曰也音義同○音義□誤襃)
鴇羽
序疏大亂至子侯○逐翼侯于汾隰(隰誤濕)
一章肅肅節音義稹本又作槙(槙誤縝)廣雅云穊也(穊誤概)
疏肅肅至樹止○其殼爲斗云云多言杼斗(下脱或云橡斗四字)
(斗並誤汁)
盬不至怙恃○盬與蠱字異義同(與誤爲)昭元年左傳云
於文皿蟲爲蠱(文監本誤又)
無衣
序美晉武公也(美誤刺從疏挍)
一章不如節箋武公初并晉國心不自安(不監本誤未)
二章豈曰節音義愈羊主切(四字脱)
有杕之杜
序有杕之杜(杕誤杖下同)音義宗族本亦作宗矣(矣誤族)
二章有杕節音義周韓詩右也(右也誤作右)
葛生
序箋喪棄亡也(棄釋文作弃後同者不出)
疏二年傳云晉侯使太子申生(二年誤三年)
二章葛生節傳域營域也(營疑塋字誤)
三章角枕節音義齊本亦作齋(齋仍作齋誤)篋口牒切(口誤曰)
韣本亦作㯮又作櫝(㯮誤獨櫝誤櫝)
疏齊則至藏之○内則云云韣而藏之(韣下記有器字)
四章五章闕疏(疑脱)
采苓
一章人之爲言(爲詳疏本作僞字)
疏苓大至無徵○苓大苦釋草文(苓爾雅作䖅)
秦車鄰詁訓傳第十一
秦譜
秦者節疏既有鳥鼠之山又别有同穴之山(既當非字誤)鳥
鼠同穴皆山名是也(皆當衍字)
堯時節疏鄭語云嬴伯翳之後地理志云嬴伯益之後
(上云字誤公伯益志作柏益下本紀同)疇若予上下草木鳥獸僉曰益哉
帝曰俞咨益(脱咨字上誤土僉毛本誤禽)
歴夏節疏一曰太廉實鳥俗氏(俗誤谷索隐云一作洛)故嬴姓多
顯遂爲諸侯(多誤名)
周孝節疏惡來有子曰女防(防誤妨下同)旁臯生大几大几
生大駱(大几本紀作太凡駱誤雒下同)伯翳綜聲於語鳥葛盧辨音於
鳴牛(語鳥鳴牛案本集釋誨篇作鳥語牛鳴)
至曾孫云云秦之變風始作(秦誤翳)疏西戎滅犬丘大駱
之族(犬誤大下同)秦仲齊侯姜嬴之雋也(雋國語作儁)
其封節疏迤謂靡迤(上迤字誤地)以秦居隴西東拓上境(上疑)
(土字誤)
至玄節疏文公生靖公(靖本紀作竫)是秦自德公已後常居
雍也(德後字毛本誤倒)弟穆公任好立(穆本紀作繆音同)駟驖小戎云
云(驖誤鐵下並同)秦本在西戎汧隴之西(秦監本誤泰)
車鄰
一章疏鄰鄰至的顙○馬的顙白顛(的爾雅作馰)
寺人内小臣○内小臣之官與寺人之官猶自别矣(自監)
(本誤目)
欲見至此臣○小臣掌王之小命天官寺人掌王之内
人(命上小字脱官誤子)使寺人柳熾炭于位(使字非傳文)
二章疏既見至安樂○檀弓稱工尹商陽止其御曰(止誤)
(上)
耋老至曰耋○耋者面如鐵色(誤色如生鐡)
駟驖
序疏始命至附庸○賜之岐以西之地(脱以字)
一章疏驖驪阜大○驖者言其色黑如鐡(驖鐵字毛本互誤監本下)
(鐵字誤驖)
四馬至之良○贊者謂步牽馬故八轡皆在手也(謂當爲字)
(誤)
能以至曰狩○冬狩曰獵釋天文(天誤言)
二章公曰節音義射之食亦切(脱之字)
疏時是至羣獸○冬獻狼以下皆天官獸人文(案經作春秋獻)
(獸物)
左之至善射○得不以從左驅禽謂之佐車者(得疑彼字誤)
三章輶車節音義獫力劍切(案說文作虚檢切集韻並收)
疏公所至之馬○夏官校人辨六馬之屬(校毛本誤挍)
輶輕至歇驕○長喙獫短喙歇驕釋畜文(歇驕爾雅作猲獢)
輕車至所爲○逆御還之使不出圍(御註作衙同五嫁切)異義戴
禮戴毛氏二說(上戴字當載字誤)釋訓云暴虎徒搏也(訓誤詁)國
狗之瘈無不噬也(瘈吉世切狂也誤作齧)此小犬初成始解搏噬
(犬誤大)
小戎
序音義樂音岳又音洛(岳洛字互誤)
疏矜夸大○矜之者何(脱之字)是矜爲夸大之義也(義毛本誤)
(大)
一章小戎節音義楘本又作鞪(鞪誤分楘革二字)歴錄一本作
歴禄(禄毛本仍作錄誤)
游環節箋以止驂之入(入監本誤人)
疏小戎至歴錄○爲衡頸之間也(衡誤馬)楘則歴錄之稱
(楘毛本誤婺)兵車之輪崇六尺有六寸(記無崇字)
游環至續靷○軥車軛也兩邊义馬頸者(邊义誤軛又)脅驅
當服馬外脅也(脱外字)横側車前所以蔭笭也(笭誤筌)冶白
金以沃灌靷環也(冶監本誤治)
文茵至曰馵○馬後右足白驤(右誤左)左足白曰馵(左誤右)
言我至五德○縝密而栗(而記作以)垂之如墜(墜記作隊音同)沈文
又云叩之其聲云云(沈文當下文誤)圭璋特達德也(下脱天下莫不貴者)
(道也八字)
二章龍盾節傳龍盾畫龍其盾也(其當於字誤畫監本疏内誤晝下疏繒畫)
(同)
方何節箋何以了然不來(了然字監本誤倒)
疏四牡至念之○此四牡之馬何等毛色(脱馬字)
三章俴駟節音義札側八切(側誤測)
虎韔節音義閉悲位切(下脱一本作䩛四字)縢直登切(案音辨云當作廸登)
(切)
疏俴駟至文貌○進矛戟者前其錞(錞記作鐓同徒對切)銳底曰
鐏取其鐏也(也誤地下鐓也同)五盾干櫓之屬(干誤十)左傳說狄
虒彌建大車之輪(虒音斯誤虎)
俴淺至厖伐○左傳及旄丘言狐裘蒙茸(案左傳蒙作尨旄丘茸作)
(戎)周禮用牲用玉言厖者皆謂雜色(謂毛本誤爲)
虎虎至縢約○弟子職曰執箕膺揭(箕誤其揭管子作揲)既夕記
說明器之弓云有䪐(䪐儀禮作柲同)紲繋也(繫說文作系)
鏤膺至金飾○金路鉤樊纓九就(脱鉤字)
厭厭至有知○釋訓云厭厭安也(爾雅作懕懕)
小戎三章章十句(三章誤二章)
蒹葭
一章蒹葭節傳白露凝戾爲霜(白監本誤自)音義薕音廉(誤蒹)
(音薕)
疏蒹葭至中央○言逆禮以治國則無得人道(人下當脱之字)
蒹葭至後興○使露氣燥乃以食蠶(脱以字)可以爲曲薄
(薄毛本誤簿)其實白露初降已在用矣(露誤霜)
伊當至言遠○所謂是知周禮之賢人(所監本誤皆)
逆流至以至○逆流而上曰遡洄(遡爾雅作泝下句同)
終南
一章終南節傳梅枏也(枏毛本誤從丹下同)
君子節傳錦衣采衣也(下衣字誤色)
顔如節音義淳漬也(脱也字)漬辭賜切(案毛氏居正云信南山有子賜切當)
(通用)
疏終南至宜也○地理志云云東有大壹山(脱壹字理毛本誤里)
梅枏釋木文(文誤云)陸璣疏云槄也(脱也字)
錦衣至之服○正以錦文大著(大監本誤上)鄭於坊記註云
在朝君臣同服(坊誤方在監本誤有毛本誤坊案坊註惟有僕右恒朝服又云唯在軍同服所)
(引云云無文)及受鄰國之聘(及誤乃)不服狐白(白毛本誤曰)
二章終南節疏其邊若堂室之牆(脱室字)
君子節疏考工記繢人文也(案五色記作五采繢監本誤績)
黃鳥
序疏殺人以葬璇環其左右曰殉(璇疑旋字誤)穆公卒葬於
雍從死者百七十七人(下七字脱穆本紀作繆)
一章臨其節傳惴惴懼也(惴惴誤慄慄)箋皆爲之悼慄(爲毛本誤)
(謂)
如可節音義贖食燭切又音樹(七字通志堂本無)
疏交交至其所○飛而往來貌(桑扈箋無而字)
子車至息名○左傳作子輿(案今左傳亦作子車惟本紀作子輿)
三章音義禦魚呂切(毛本下衍○)
晨風
序下闕疏(疑脱)
鴥彼晨風(鴥誤從冘下並同)傳賢人往之駛疾(駛誤駃下同)音義鴥
說文作鴪(鴪誤鴆案今說文亦作鴥)字林於寂切(寂誤叔)字林尸先切
(案毛云當作之仙切)
疏鴥彼至實多○故晨風飛疾而入之(飛疾字疑誤倒)
鴥疾至北林○據作者所見有此林也(此毛本誤北)
二章山有節疏有獸名駮如白馬黑尾倨牙(如白馬云云當依原)
(文作如馬白身黑尾虎牙瓜)
三章山有節疏檖赤羅(爾雅無赤字羅作蘿下陸疏同)一名山梨(下也字衍)
無衣
序疏晉人及秦人戰于令狐(脱及字)十年秦伯伐晉(伯衍字)
一章同袍音義包毛切(當作蒲襃切)
王于節音義長直亮切又如字(下衍下同二字)
疏袍襺至其死○袍襺釋言文(文監本誤云)玉藻云纊爲襺
(記作繭)緼謂今纊及舊絮也(及誤乃)
戈長至仇匹○攻國之兵用短守國之兵用長(用考工記作欲)
于於至攻戰○王不興師也(王監本誤至)
二章豈曰節音義澤說文作襗云袴也(袴說文作絝)
渭陽
序疏大戎狐姬生重耳(大監本誤犬)僖四年傳稱麗姬譖申
生(麗傳作驪)婦人不以名行(上外國者三字疑衍文)
二章疏瑰是美石之名也(名字毛本闕)懼不敢言(言傳作占)
權輿
一章疏屋具至勤然○屋具釋言文(屋爾雅作握)案崔駰七
依說宫室之美云夏屋渠渠(崔駰七依誤崔騩七駰渠渠原文作蘧蘧)
傳承繼也權輿始(傳字毛本闕)
二章疏木器而圓簋象(脱而字)宰夫授公飯粱(脱飯字粱監本誤梁)
(下同)
陳宛丘詁訓傳第十二○音義其地宓犧之墟(犧亦)
(作羲)
陳譜
帝舜節疏下車乃封夏后氏之後於杞投殷之後於宋
(乃封記作而封投誤封案彼註投舉徙之辭也時武王封紂子武庚於殷墟所徙者微子也後周公更封而大)
(之)
其封節疏導菏澤被盟豬(盟經作孟)熊耳外方桐柏至于陪
尾(脱桐柏二字)外方即嵩高山也(嵩漢志作崈古嵩字)
大姬節疏好祭祀用史巫(脱史字)楚語曰在女曰巫(上曰字監)
(本作云是)
五世節疏子慎公圉戎立(戎誤戍)弟平公燮立(燮誤彘)躍既
爲厲公則無復利公矣(既監本誤即下遷既二字誤同)
宛丘
序疏謂出入不時聲樂不倦(聲樂字誤倒)
一章疏子大至宛丘○若此宛丘中央隆峻(此監本誤比)
洵信○釋詁文(洵爾雅作詢)
二章無冬節音義值直置切麾毁危切字又作撝(一十二字)
(脱)
疏值持至爲翳○今江東人取以爲睫㰚(㰚誤從手)
三章坎其節疏不鼓缶而歌(不誤云)爻辰在丑(誤位近丑三字)藺
相如使秦王鼓缶(鼓缶史記作擊缻)主國尊棜簋副(棜誤於從玉海校)
無冬節疏翿作纛音義同(六字當衍文)
東門之枌
序疏應劭通俗云市恃也養贍老少恃以不匱也(案通俗文)
(服虔所作此云應劭當作風俗通也市恃云云今無文)餘二十畝以爲井竈廬舍
(漢志無井竈二字案宣十四年榖梁傳云古者公田爲居井竈蔥韭盡取焉故取以並言也)
一章東門節音義况浦切(浦毛本誤蒲案鴇羽詩作况禹切)杼常汝切
(汝誤與)
子仲節疏之子至男子○序云男女棄業(女誤子下箋男女交會監)
(本誤同)
二章榖旦節音義本亦作且(且誤旦)差鄭初佳切(案毛氏居正云)
(佳有兩音音皆又音嘉若作初佳切亦通二音皆有衰擇之義)下曰往矣同(往下衍一往字)
疏榖善至夫氏○是陳有大夫姓原是也(原是當原氏之誤)
旦明至上處○釋詁云于曰於也(於當衍字)
三章貽我握椒(握誤從木)音義芣又芳九切(監本脱又字)
疏越於至合行○越於釋詁文(越爾雅作粤)
荍芘至芬香○荍芘芣釋草文(芘芣爾雅作蚍&KR1526;音同)今荆葵也
似葵紫色(似葵下衍一葵字)
衡門
序音義掖音亦(音下衍同字)
疏誘進至扶持○說文云掖持臂也(脱說文持三字)掖以赴外
殺之(掖誤持)定本作扶持(疑)
一章衡門節音義治直吏切(四字脱)
泌之節音義樂逸詩有作療下樂(療誤&KR1276;)療字當從&KR1276;下
作尞(&KR1276;誤療)則毛本止作樂(脱本字)下註放此(下衍字)
疏毖泉至忘飢○邶風有毖彼泉水(風監本誤國)
二章箋以喻君任臣何必至人(至毛本誤聖)音義下文同(下衍)
(音字)
三章疏胙四岳國賜姓曰姜(胙誤作國字脱)舜封契於商賜姓
曰子(曰子本紀作子氏)
東門之池
一章東門節音義漚烏豆切(烏毛本誤鳥案考工記又烏侯切則此亦可兩音)
彼美節音義叔音淑(叔淑字誤倒釋文本作叔字)
疏池城池漚柔○㡛氏以涚水漚其絲(㡛音茫誤從木旁作)
晤猶至切化○雖有姬姜無棄憔悴(傳作蕉萃同)
二章疏荆揚之間一歲三收(揚監本誤楊)歲再刈刈便生(刈原)
(文及監本作割)剥之以鐡若竹刮其表(刮其誤挾之)但得其裏韌如
筋者煮之用緝謂之徽紵(脱煮之用緝四字)
三章疏白華箋云人刈白華於野已漚之名之爲菅(人刈)
(監本作人割此二字及漚之之字箋無)
東門之楊
一章疏牂牂至秋冬○霜降逆女冰泮殺内(内誤止詳召南搮有)
(梅疏正字)羣生閉藏乎隂(乎誤爲)
揚葉至之月○不以楊葉爲記時也(楊監本誤陽)聖人以男
女隂陽其道同類(見繁露循天之道篇下歎字衍文)與隂居近而陽遠
也(案原文作内與隂居近與陽遠也)
二章東方節音義肺普貝切又蒲貝切(貝毛本並誤具)
墓門
序音義佗本亦作它(它誤他下殺字誤弑)
疏墓門至民焉○欲其去惡傅而就良師也(去監本誤云)
一章墓門節音義斯侈離也(侈爾雅作誃音侈)
疏墓門至然矣○知而不已二句失疏(疑脱)
墓門至析之○墓大夫職註云云(見序官)
昔久○傳稱古曰在昔(毛本傳誤傅曰誤云)
二章墓門節傳梅枏也(枏毛本誤從丹下同)音義鴞于嬌切(于誤尸)
萃徂醉切(徂誤狙)枏如鹽切(如誤冉)
夫也節音義韓詩訊誎也(誎誤諫案毛氏居正云說文誎數諫也從言從束七賜切)
(下當有倒都老切四字釋文無音脱也)
疏梅枏至萃集○鴞大如班鳩(班古通斑)惟鴞冬夏常施之
(常誤尚)
防有鵲巢
邛有旨苕(邛誤從卩)
誰侜音義說文云有壅蔽也(壅說文作廱)
二章疏鷊綬釋草文(鷊爾雅從艸作)
月出
一章佼人節音義僚本又作嫽(嫽誤療)
疏皎月光○言月光者(月誤日)
僚好至之姿○喻面色皎然謂其形貌(形疑容字誤)
二三章傳箋疏並闕(疑脱案釋文有懰好貌懮舒貌慅憂也慘憂也諸訓未知出傳與箋)
(也)
音義同力久切(脱同字)
株林
序疏夏姬至御叔○是鄭穆公少妃姚子之子(傳無公字)昔
陳公子夏爲御叔娶于鄭穆公女(傳無女字)
二章乘我乘駒(駒釋文作驕)音義(乘馬䋲證切下乘驕註君乘馬君乘驕車乘並同說)
(音税註同乘驕音駒沈云或作駒字是後人改之皇皇者華篇内同四十六字脱)
疏大夫乘駒○謂孔儀從君適株(儀監本誤義)
澤波
一章疏彼澤至滂沱○荷之爲葉極美好(葉疑華字誤)一時
俱下滂沱也(下脱)
蒲柔至姓生○正以陂中二物興者(二誤一)
傷思至見之○傷思釋詁文(詁誤言)
正義曰經傳言隕涕出涕(上當脱傳自目至曰泗六字及)
二章有美節音義卷本又作婘(婘誤惓)
三章彼澤節音義菡又作(誤從文)
有美節音義儼本作曮魚檢切(八字脱)
十三經注疏正字卷十二
