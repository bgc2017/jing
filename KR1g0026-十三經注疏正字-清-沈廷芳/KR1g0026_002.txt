十三經注疏正字卷二
山東按察使沈廷芳撰
易
周易兼義下經
咸
止而說節疏能自靜止則不隨動欲(動欲字疑誤倒)
九三節注股之為物隨足者也(股毛本誤咸)
九四象辭貞吉節疏正而故得悔亡也(而下當脱吉字)
九五節疏脢者至之下○鄭玄云脢背脊肉也(脱背字)
恒
恒亨節疏三事○无疑亨字在三事之中(中當外字誤)
彖曰節疏因名此卦得其恒名(上名字疑明誤)
恒亨節疏此就名釋卦之德(此就下當脱卦字)
利有攸往節注故終則復始往无窮極(極誤也從盧本校)
初六浚恒(浚鄭本作濬)
疏深恒者以深為恒是也(是當者字誤)
九三或承之羞(或鄭本作咸)
遯
上九節注矰繳不能及(矰釋文作繒)
大壯
九三羸其角(嬴鄭本作纍)
六五喪羊于易(案郭氏京云牛誤寫羊字象並同)
上六象曰不詳也(詳鄭本作祥云善也)
晉
彖曰節注凡言上行所之在貴也(之誤以從噬嗑注校)
六二節注脩德以斯聞乎幽昩(聞誤間)
九四節疏履非至守也○能游不能度谷(度亦作渡)陸璣以為
雀鼠(璣監本誤機後並同案陸璣字元恪吳太子中庶子烏程令作毛詩義疏名機者乃晉人字士衡者也)
六五失得勿恤(失鄭本作矢)
上九節疏故曰進其角也(進當依經文作晉)
明夷
彖曰以蒙大難文王以之(以之鄭本作似之下箕子以之同)
象曰節疏所以君子能用此明夷之道以臨於衆(能疑衍字)
六二夷于左股(夷鄭本作睇注旁視為睇)
注夷于左股示行不能壯也(示誤是)不垂其翼然後乃獲
免也(脱獲字從釋文挍)
六五象辭疏明不可息也息滅也(上也字當者字誤)
上六不明晦(案郭氏京以為上六至晦晦上脱至字誤增不明字)
家人
九三節注處下體之極為一家之長(下衍者也二字從集解挍)行與
其慢也寧過乎恭家與其瀆也寧過乎嚴(脱二也字挍同上)是
以家人雖嗃嗃悔厲猶得其吉(吉誤道)
睽
初九節注與四合志故得悔亡(四誤人從盧本挍)
六三其牛掣(掣鄭本作㸷云牛角皆踊曰㸷)
六五節注有應故悔亡(脱悔字)
上九節注豕而負塗穢莫過焉(而誤之)未至於洽先見殊
怪(洽誤治盧本作合)
疏處睽至亡也○恢詭譎怪道通為一(詭譎莊子作恑憰)即形
雖萬殊而性本同得(案郭注無本字即作則)
蹇
象曰君子以反身脩德(案郭氏京云經注正字並誤作反字)
初六象曰宜待也(鄭本作宜待時也)
九三往蹇來反(案郭氏京云經注象三正字並誤作反字)
解
彖曰百果草木皆甲拆(鄭本拆作宅注皮曰甲根曰宅宅居也)
初六節注屯難盤結於是乎解也(盤釋文作磐)
疏夫險難未夷則賤弱者受害(賤當柔字誤)
象曰節注或有過咎非其理也(過釋文作遇)
疏有過至理也○非其理也者(者衍字)
六三象辭疏言此寇雖由已之招(雖當唯字誤)
上六節疏將解之荒悖而除穢亂(之字當衍文)
損
象曰君子以懲忿窒欲(懲釋文作徵云止也鄭云猶清也窒欲鄭本作懫慾云懫止也)
六三節注故天地相應乃得化醇(醇釋文作淳)
象曰節疏三人疑加疑惑也(上疑字當則字誤)
六五節疏而能自抑損者也(而疑衍字)
益
彖曰節疏民說无疆者也(者疑故字誤)
木道乃行(案程子云益誤木或以為上巽下震故云木道非也)
初九節疏應剛能斷應巽不違(應剛當體剛之誤)
九五節注有孚惠我德也(六字疑衍文)
夬
夬揚于王庭節疏以剛斷制行令於邑可也(斷制字誤倒)
彖揚于王庭節疏只謂柔乘五剛也(謂當為字誤)
孚號節注則柔邪者危(原闕)
告自邑節疏只謂所尚乃窮故也(謂當為字誤)
象曰節注施而能嚴嚴而能施(上施字誤明)
初九象辭疏孰知不勝果决而往(孰疑)
九三壯于頄(頄鄭本作頯云夾面也)君子夬夬(案胡氏瑗以為差錯移此四字干若)
(濡有愠之下程子移于若濡有愠之上以為有遇雨字又有濡字故誤以為連也)
注最處體上故曰頄也(頄誤權)遇雨若濡有恨而无所咎
也(案集解作有愠而終无所咎也)
九四其行次且(次鄭本作趀)
姤
姤女壯勿用取女(案郭氏京云取字下誤增女字彖同)
彖曰姤遇也(彖毛本誤象)
勿用取女不可與長也(案郭氏京云上脱女壯二字)
象曰后以施命誥四方(誥鄭本作詰起一切注云正也)
九二節疏初自樂來應己之厨(應誤為)
九三節注而二據於初不為己乘(乘監本誤棄毛本誤弃從盧本校)居
不獲安行无其應(无誤失挍同上)
疏特以不遇其時故致此危厲(時誤位)
九四包无魚(案郭氏京云包失魚注二有其魚故失之也今本誤作无魚)
九五節疏𣏌之至者也○𣏌梓皮革自楚往(往誤注)
萃
萃亨(程子云萃下有亨字羨文也亨字自在下與渙不同渙則先言卦材萃乃先言卦義彖辭甚明鏜案)
(釋文云馬鄭陸虞等並無此字)
用大牲吉注全夫聚道用大牲乃吉也(夫誤乎從盧本挍)
彖曰節疏何由得衆(衆當聚字誤)
利見大人亨(案郭氏京云下脱利貞字)
象曰節注聚而无防則衆生心(生心字誤倒從盧本校)
初六節注為笑者懦劣之貌也(懦釋文作愞)已為正配(配釋文作)
(妃音配)
六二節注處坤之中已獨履正(履誤處從集解挍)
九五象曰萃有位志未光也(釋文無志字)
升
彖曰柔以時升(彖誤象升鄭本作昇)
是以大亨(案程子云元亨誤作大亨)
象曰君子以順德(案朱子云王肅本順作慎意尤明白)
上六節注處貞之極進而不息者也(貞當升字誤)
疏若潔已脩身施於為政(政當正字誤下疏為政不息同)
困
彖曰節注剛見揜於柔也(原闕)
險以說節疏此又就二體名訓以釋亨德也(名訓疑)
其唯君子節疏此就二五之爻釋貞大人之義(此毛本誤比)
初六象曰入于幽谷幽不明也(案郭氏京云下誤增幽字)
疏釋株者機木謂之株也(九字跳行當在上爻辭疏内兼有脱誤存考)
九五劓刖(案鄭氏云當為倪㐳)
注異方愈乖遐邇愈叛(邇釋文作遠)
上六節注行无通路居无所安(下无字毛本誤)
疏象不言困於臲卼(不監本誤亦)
象曰動悔節疏吉行者知悔而征(吉毛本誤言)
井
汔至節疏以喻人之脩德不成又云(十字疑衍文)不能慎終如
始故就人言之凶也(脱之字慎終如始集解作善始令終)
彖曰改邑不改井乃以剛中也(郭氏京以為改邑不改井下脱无喪无得往來)
(井井兩句鏜案集解本乃以剛中也下有此八字)
羸其瓶(集解本上有井字)
疏汲水未出而覆喻脩德未成而止(出毛本誤用)
象曰節注木上有水井之象也(井集解作上水二字)
疏木上有水則是上水之象(是毛本誤堤)
初六舊井無禽(案崔氏憬云禽古擒字猶獲也)
九二節注其道不交則莫之與也(莫之與釋文作无與之)
疏井之為德以下給上(給誤汲下疏並同)正以谷中之水下注
徹鮒(以疑似字誤徹當射字誤)
九三節疏得位而有應於上井射鮒之象(井當非字誤)
六四節疏子夏傳云甃脩治也(脩誤亦)
九五象辭疏以中正者若非居中得正則任用非賢(以疑)
(言字誤任用毛本誤仕用)
上六節疏收式胄切(四字當衍文)
革
彖曰節注凡不合然後乃變生(然盧本作而)
己日節疏革而當理其悔乃亡消也(亡消字當誤倒)
天地節疏此先明天地革者(者當也字誤)
九三節疏既革言三就云云(革監本誤不)
鼎
鼎元吉亨(案程子云文衍吉字卦才可以致元亨未便有元吉也彖復止云元亨其羨明矣)
疏亨飪成新能成新法(新法當法象之誤)且有二義(且當具字誤)
彖曰而大亨以養聖賢(案郭氏京云誤增而大亨字)
初六節注則是為覆鼎也(釋文無為字)
九四其形渥(鄭本作刑屋言屋中刑之)
注處上體之下(處監本誤虚)
象曰節注果致凶災信之如何(之如二字當誤倒)
上九節注高不誡亢(誡疑)
疏玉者堅剛而有潤者也(有潤疑温潤誤)
震
震亨疏此象雷之卦天之威動(卦下當脱雷者二字)
震驚節疏威震至盛也○詩傳則為鬯是香草(為當謂字誤)
彖曰節注威震驚乎百里則惰者懼於近也(也盧本作矣)
出可以守宗廟社稷(郭氏京云上脱不喪匕鬯字朱子曰或云出即鬯字之誤)
初九節疏卦則况舉屯時宜其有所封建(况當汎字誤)
六三節疏故懼○驗注以訓震為懼(以疑衍字)
六五象辭注往來則危也(則誤乃從盧本挍)
上六節疏既居震位(位當極字誤)
艮
艮其背節疏又若能止於未兆(又疑人字誤)若對面不相交
通則是否之道也(面誤而)
彖曰節疏光明施止有時(光當先字誤)
艮其止(案晁氏公武云止當依封辭作背)
六二不拯其隨(拯釋文作承音拯)
注腓體躁而處上(上誤止從盧本校)
九三列其夤(夤鄭本作&KR1569;)
漸
彖曰漸之進也(案朱子云之字疑衍或是漸字)
女歸吉也(案郭氏京云誤增也字)
象曰君子以居賢德善俗(案陸氏德明云王肅本作善風俗)
上九鴻漸于陸(案范氏諤昌云陸當為逵朱子謂以韻讀之良是顧寧人謂古讀儀為俄不與)
(逵為韻也)
疏然居无位之地(然當上字誤)
歸妹
歸妹征凶節注少隂而承長陽(承誤乘)
疏上咸卦明二少相感恒卦明二長相承(承當成字誤)女娣
是兄弟之行(女娣疑娣妹之誤)
彖說以動節疏若其不以備數更有動望之憂(動望當勤望誤)
(見詩箋)
征凶節疏所戒其征凶也(所當故字誤)
象曰君子以永終知敝(敝釋文作弊)
初九節注妹少女之稱也(妹誤娣)
疏為妻而行則凶焉為娣而行則吉(焉疑衍字)
六三節疏則是室主猶存(猶誤獨)
六五節疏以長從少者可以從少(以長從少下當脱不若以少從長之為美)
(九字可以從少四字當言以長從少之誤)
象曰不如其娣之袂良也(案郭氏京云良下誤增也字)
疏釋其六五雖所居貴位然長不如少也言不必少女
而從於長男也(其字及上也字當衍文不必當不如之誤)
上六節注為女而上承(上承誤承命從左傳疏挍)
豐
勿憂節疏然後可以君臨萬國(君毛本誤居)
彖曰明以動節疏動故豐者(上當脱明以二字)
日中節注施於己盈則方溢(案陸氏德明云有方字者非)故具陳消
息之道者也(者疑衍字)
初九遇其配主(配鄭本作妃注嘉耦曰妃)
疏故曰雖均无咎(均宜依經文作旬)
六二豐其蔀(蔀鄭本作菩云小席)
九三豐其沛日中見沫(沛鄭本作韋注祭祀之蔽膝沫作昧)
九四象曰遇其夷主吉行也(案郭氏京云行上脱志字)
疏位不當者止謂以陽居隂(止疑正字誤)日中盛則反而見
斗(疑日中明盛而反見斗之誤)
上六象曰豐其屋天際翔也(案鄭氏云際當為瘵瘵病也翔作祥)閴其无
人自藏也(藏鄭本作戕注傷也)
注不出戸庭失時致凶(案陸氏德明云此引節卦九二爻辭應云門庭作戶誤也或云)
(門戶通語)
旅
彖曰節注足以小亨(足誤是從盧本挍)
旅之節注物失所居則咸願有附(誤咸失其居物願所附從集解挍)
象曰節注止而明之刑戮詳也(而誤以從盧本挍)
初六斯其所取災(案郭氏京云斯字並合作㒋賤之義不合作斯)
六二節注童僕之正義足而已也(脱也字從盧本挍)
象辭下(案盧本有尤自外至也五字注)
九四節注客子所處不得其次云云(子誤于從集解挍)
上九象曰喪牛于易(釋文作喪牛之凶)
巽
彖曰節注命乃行也(案郭氏京云重巽以申命命乃行也命乃行也一句誤入注)
柔皆節疏剛雖巽為中正(為當乎字誤)
象曰節疏故君子訓之以申命行事也(訓疑法字誤)
九三節注頻頻蹙(蹙釋文作顣)
六四節注獲而有益莫善三品(善集解作若)
上九象辭疏故巽在牀下也(巽誤過)
兌
象曰麗澤兌(麗鄭本作離云離猶併)
注施說之盛莫盛於此(之盛誤之道)
初九節注无所黨係(係釋文作繋)
六三節疏而以不正來說邪佞之道(而當衍字邪佞字誤倒)
九五象辭疏宜在君子而信小人故以當位責之也(在疑)
(任字誤責之毛本誤貴之)
渙
彖曰利涉大川(案郭氏京云下脱利貞字)
疏乘木至功也○故言此以序之也(序疑)
初六節注乖散未甚故可以逝行(逝誤遊從釋文挍)不在厄劇
而後乃逃竄(厄誤危挍同上)
六三節疏故得无悔故曰渙其躬无悔(无悔並誤无咎)
六四節注猶有丘虚匪夷之慮(虚去魚切釋文作墟)
上九象曰渙其血遠害也(案程子云血下脱去字)
節
彖說以行險節注然後乃亨也(乃誤及案郭氏京云此句誤入注)
天地節疏則四時功成之也(之字疑在功成字上)
九五節注為節而不苦非甘而何(而不誤之不)
疏甘者不苦之名也(甘毛本誤苦)
中孚
彖曰乃化邦也(案程朱俱連上孚字為句)
注各得其所也(得誤當從盧本挍)
豚魚吉信及豚魚也(案郭氏京云及下誤增豚魚字)
九二節注立誠篤至(至誤志從葛本挍)
六三節注三居少隂之上四居長隂之下對而不相比
(案集解作三四俱隂金木異性)
九五象辭疏若直以陽得正位而无有繫信(直毛本誤真)
小過
小過亨節疏過之小事謂之小過(過之疑過於之誤)得名上在
君子為過行也(上當止字誤)可小事不可大事者時也(時也二字)
(疑衍文)
彖曰柔得中是以小事吉也(案郭氏京云是以下脱可字小事下誤增吉字)
有飛鳥之象焉(案程子云此一句不類彖體蓋解者之辭誤入彖中)
九三節疏故曰弗過防之云云凶也(也誤者)然則戕者皆
殺害之謂(戕者當戕弑之誤)
九四節注不為責主(毛氏居正云貴誤責)夫宴安酖毒(酖釋文作鴆)
六五節注則烝而為雨(烝釋文作蒸)
象曰密雲不雨已上也(上鄭本作尚云庶幾也案郭氏京云已止也注陽已止下故也)
(今本正文作已上故注亦誤作陽已上故止也)
上六弗遇過之飛鳥離之(案程子云或曰遇過恐亦當作過遇義同九四未知是否)
(顧寧人云古人讀離為羅正與過為韻也)
既濟
既濟亨小利貞(案朱子云亨小當為小亨)
彖曰既濟亨小者亨也(案郭氏京云亨小下脱小字)
初吉節注終亂不自為亂(案盧本無終亂二字)
初九節注其於義也无所咎矣(矣誤也從盧本挍)
疏初九處既濟之初體剛居中(中當正字誤)
九三節注是居衰末而能濟者也故伐鬼方三年乃克
也(也故二字誤高宗從盧本挍)
六四節注夫有隙之棄舟而得濟者(隙釋文作郤)
疏而舟漏則濡溼(而疑夫字誤)
上六節注過進不已則遇於難(進誤而從盧本挍)
未濟
未濟亨小狐汔濟(案程子云汔當為仡壯勇之狀謂勇於濟)
象曰節注令物各得其所也(得誤當從釋文挍)
九二節注循難在正而不違中(循誤靖疏同釋文云循猶履也)
六三利涉大川(案朱子云或疑利字上當有不字)
六五節注付物以能而不疑焉(焉誤也從疏校)
十三經注疏正字卷二
