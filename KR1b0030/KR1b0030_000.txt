尚書通考敘意
書載二帝三王之政政者心與事之所形也是故道德
仁聖統乎心制作名物逹於事内外之道合而帝王之
政備矣然統乎心者先後古今脗合無二逹於事者儀
章器物因革無存故求帝王之心易而考帝王之事難
矧後儒稽古不過以周為據而秦人滅學周典亦多殘
缺廼欲以不完之文以徵隆古之舊斯益難矣然昔者
紫陽夫子之教必語學者以有業次如所謂堯舜典歷
象日月星辰律度量衡五禮五樂禹貢山川洪範九疇
之類湏一一理會令透盖讀書窮理即器會道乃學者
之當務也余方授兒輩以書閒或有問不容立荅則取
關涉考究者會萃抄撮或不可言曉者規畫為圖以示
之至衆家之說有所不通則間述臆見以附於下如舊
圖舊說已備者不復贅出其有未盡則随條辨析焉歲
月積累寖成卷帙兒輩乃請次其顛末以便考尋名曰
尚書通考竊謂學有夲末道無精粗禮樂官名聖人猶
問則讀是經者安得不求其故哉方將就正於博洽君
子然後退授於家俾為格致之助亦庶乎紫陽夫子之
教云耳時天歷三年歲名上章敦牂月旅太蔟日得壬
子昭武黃鎮成謹識
尚書通考目錄書𩔖
卷一
諸儒家法傳授之圖百篇書目
伏生今文尚書孔氏古文尚書
尚書名義壁藏異記
許氏書紀年圖虞書
帝王傳授心法圖若稽古
堯典大學宗祖圖九族
羲和世掌圖歷象日月星辰
朱子日月順天左旋圖日月麗天之圖
經星列宿名數圖緯星圖
十二次舍圖周天十二次日月所會圖
東坡辰次分野圖四仲圖
中星運候中星圖
月令中星圖
卷二
歲差法
朞三百有六旬有六日以閏月定四時成歲
史記歷書大小餘解古今歷法
卷三
在璿璣玉衡以齊七政璿璣渾儀圖
歷代渾儀肆𩔖于上帝
禋于六宗輯五瑞
廵守律
辰建交貿圖班志隔八相生圖
律管應月候氣圖律管長短忽微圖
十二律還相為宫變宫變徵
京房六十律法律法相生損益之次
卷四
蔡西山黃鐘生十一律解十二律管相生圖
變律律生五聲
變聲歷代樂名
度周尺圖說
量衡
卷五
五禮五玉三帛二生一死贄
如五器五載廵守
封山濬川五刑圖
四罪二十有八載帝乃殂落
咨二十二人世系
五品五教
五刑有服五流有宅
庭讓臣名聲依永律和聲
八音徵庸在位陟方
六府三事圖帝王道統傳授圖
干羽四載
九川距海畎澮距川百畝為夫圖
九夫為井圖四丘為甸圖
同間有澮圖觀象作服
侯以明之
卷六
弼成五服九成樂器
通志八音朱子琴律圖說
卷七
禹敷土隨山刊木九州水土圖
九州山川貢賦圖
卷八
通志地理略禹貢五服圖
卷九
七世之廟儀禮寢廟辨名圖
諸侯五廟圖諸儒廟制圖
劉歆廟制圖生明生魄望朏
生明圖生魄圖
卷十
九疇之綱九疇之目
日月冬夏召誥土中
祖暅圭表圖祖暅五表圖
洛誥大室列爵分土
田制賦乘圖無逸圖
周官圖六年五服一朝
周禮六服朝貢圖顧命圖
(臣)等謹案尚書通考十卷元黃鎮成撰鎮成
字元鎮邵武人以薦授江南儒學提舉未上
而卒其書徵引舊說以考四代之名物典章
而間附以論斷頗為詳備其中如論閏月而
牽及後代司天之書論律而旁引京房之法
論樂而臚陳自漢至宋之樂名皆與經義無
關失之汎濫其他四仲五品五教九疇六府
三事之𩔖皆經有明文而複登圖譜别無𤼵
明亦失之冗𤨏又全書皆數典之文而曰若
稽古一條獨參訓詁尤為例不純似乎隨筆
記錄之藁未經刊潤成書者然朱子嘗言欲
作書說如制度之𩔖祗以疏文為本是書雖
涉繁蕪固即朱子之志矣與蔡傳旁通並錄
存之以備考證于經義亦未必無補焉乾隆
四十一年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
