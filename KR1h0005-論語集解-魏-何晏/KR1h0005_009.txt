論語陽貨第十七何晏集解(九卄四章)
陽貨欲見孔子孔子不見(孔安國曰陽貨)
(陽虎也季氏家臣而專魯國之政欲見孔子使仕也)歸孔子
豚(孔安國曰欲使往謝故遺孔子豚也)孔子時其亡
也而往拜之遇諸塗(孔安國曰塗道也於道路)
(與相逄也)謂孔子曰来予與爾言曰懷
其寳而迷其邦可謂仁乎曰不可
(馬融曰言孔子不仕是懷寳也知國不治而不為政是迷邦也)好
從事而亟失時可謂智乎曰不可
(孔安國曰言孔子拪拪好從事而數不遇失時不為有智也)日
月逝矣歲不我與(馬融曰年老歲月巳往當急仕)
(也)孔子曰諾吾將仕矣(孔安國曰以順辭免)
(害也)子曰性相近也習相遠也(孔安國曰)
(君子慎所習也)子曰唯上智與下愚不移
(孔安國曰上智不可強使為悪下愚不可使強賢也)子之武
城聞絃歌之聲(孔安國曰子游為武城宰)夫子
莞爾而笑(莞爾小笑貌)曰割鷄焉用牛
刀(孔安國曰言治小何湏用大道)子游對曰昔者
偃也聞諸夫子曰君子學道則愛
人小人學道則易使(孔安國曰道禮樂也樂以)
(和人人和則易使也)子曰二三子(孔安國曰從行者也)
偃之言是也前言戲之耳(孔安國曰戲以)
(治小而用大道)公山不擾以費畔召子欲
往(孔安國曰不擾為季氏宰與陽虎共執季桓子而召孔子也)
子路不悅曰未之也巳何必公山
氏之之也(孔安國曰之適也無可之則止耳何必公山氏)
(之適)子曰夫召我者而豈徒哉如有
用我者吾其爲東周乎(興周道於東方故曰)
(東周)子張問仁於孔子孔子對曰能
行五者於天下為仁矣請問之曰
恭寬信敏惠恭則不侮(孔安國曰不見侮慢)
(也)寬則得衆信則人任焉敏則有
功(孔安國曰應事疾則多成功也)惠則足以使人
佛肹召子欲往(孔安國曰晉大夫趙簡子之邑宰)
子路曰昔者由也聞諸夫子曰親
於其身為不善者君子不入(不入其國)
佛肸以中牟叛子之往也如之何
子曰然有是言曰不曰堅乎磨而
不磷不曰白乎涅而不緇(孔安國曰磷薄)
(也涅可以染皂者言至堅者磨之而不薄至白者染之涅不黑君子)
(雖在濁亂濁亂不能汚也)吾豈匏瓜也哉焉能
繋而不食(匏瓠也言瓠匏瓜得繋一處者不食故也吾自)
(食物當東西南北不得如不食之物繋滯一處也)子曰由
也汝聞六言六蔽矣乎(六言六蔽下六事謂)
(仁智信直勇剛也)對曰未也居吾語汝(孔安)
(國曰子路起對故使還坐也)好仁不好學其蔽
也愚(孔安國曰仁者愛物不知所以裁之則愚)好知不
好學其蔽也蕩(孔安國曰蕩無所適中也)好信
不好學其蔽也賊(孔安國曰父子不知相爲隱之)
(輩)好直不好學其蔽也絞好勇不
好學其蔽也亂好剛不好學其蔽
也狂(孔安國曰狂妄抵觸人)子曰小子何莫
學夫詩(苞氏曰小子門人也)詩可以興(孔安國曰)
(興引譬連類)可以觀(鄭玄曰觀觀風俗之盛衰)可以
羣(孔安國曰羣居相切磋也)可以怨(孔安國曰怨刺上政)
邇之事父遠之事君(孔安國曰邇近也)多
識於鳥獸草木之名子謂伯魚曰
女為周南邵南矣乎人而不為周
南邵南其猶正牆面而立也與(馬融)
(曰周南邵南國風之始淑女以配君子三綱之首王教之端故人而)
(不為如向牆而立)子曰禮云禮云玉帛云
乎哉(鄚玄曰玉珪璋之屬帛束帛之屬言禮非伹崇此玉帛而)
(巳所貴者乃貴其安上治民也)樂云樂云鍾鼓云
乎哉(馬融曰樂之所貴者移風易俗非謂鍾鼓而巳也)子
曰色厲而内荏(孔安國曰荏柔也謂外自矝厲而内)
(柔佞者)譬諸小人其猶穿窬之盗也
與(孔安國曰為人如此猶小人之有盗心穿穿壁窬窬牆之也)
子曰鄕原德之賊也(周生烈曰所至之鄕輙原)
(其人情而為巳意以待之是賊亂德者也一曰鄕向也古字同謂人)
(不能剛毅而見人輙原其趣向容媚而合之言此所以賊德也)子
曰道聽而塗說德之棄(馬融曰聞之於道路)
(則傳而說之)子曰鄙夫可與事君哉(孔安)
(國曰言不可與事君)其未得之患得之(患得之者)
(患不能得之楚俗言)既得之患失之苟患失
無所不至矣(鄭玄曰無所不至者言邪媚無所不為也)
子曰古者民有三疾今也或是之
亡也(苞氏曰言古者民疾與今時異也)古之狂也
肆(苞氏曰肆極意敢言也)今之狂也蕩(孔安國曰)
(蕩無所據)古之矝也廉(馬融曰有廉隅也)今之
矝也忿戾(孔安國曰悪理多怒)古之愚也直
今之愚也詐而巳矣子曰悪紫之
奪朱(孔安國曰朱正色紫間色之好者悪其邪好而奪正色)
悪鄚聲之亂雅樂(苞氏曰鄚聲淫聲之哀者悪其)
(奪雅樂也)悪利口之覆邦家(孔安國曰利口之人)
(多言少實苟能悅媚時君傾覆其國家也)子曰予欲無
言子貢曰子如不言則小子何述
焉(言之為益少故欲無言也)子曰天何言哉四
時行焉百物生焉天何言哉孺悲
欲見孔子孔子辭之以疾將命者
出戶取瑟而歌使之聞之(孺悲鲁人也孔)
(子不欲見故辭以疾為其將命者不知巳故歌令將命者悟所以令)
(孺悲思也)宰我問三年之喪期巳久矣
君子三年不為禮禮必壞三年不
為樂樂必崩舊糓既沒新糓既升
鑚燧改火期可巳矣(馬融曰周書月令有更火)
(春取榆柳之火夏取棗杏之火季憂取乘柘之火秋取柞楢之火冬)
(取槐檀之火一年之中鑚火各異木故曰改火也)子曰食
夫稻也衣夫錦也於女安乎曰安
之女安則為之夫君子之居喪食
旨不甘聞樂不樂居處不安故不
為也今女安則為之(孔安國曰旨美也責其無)
(仁於親故再言女安則為之)宰我出曰予之不
仁也子生三年然後免於父母之
懷(馬融曰子生未三歲爲父母所懷抱也)夫三年之
喪天下之通喪也(孔安國曰自天子達於庶人)
予也有三年之愛於其父母乎(孔安)
(國曰言子之於父母欲報之德昊天罔極而予也有三年之愛也)
子曰飽食终日無所用心難矣哉
不有博弈者乎為之猶賢乎巳(為其)
(無所據樂善生淫慾)子路曰君子尚勇乎子
曰君子義以為上君子有勇而無
義為亂小人有勇而無義為盗子
貢問曰君子亦有悪乎子曰有悪
悪稱人之悪者(苞氏曰好稱說人悪所以為悪也)
悪居下流而訕上者(孔安國曰訕謗毀也)悪
勇而無禮者悪果敢而窒者(馬融曰窒)
(窒塞也)曰賜也亦有悪也悪徼以為
智者(孔安國曰徼抄也抄人之意以為巳有)悪不遜
以為勇者悪訐以為直者(苞氏曰訐謂政)
(發人之隂私)子曰唯女子與小人為難
飬也近之則不遜遠之則怨子曰
年四十而見悪焉其终也巳(鄭玄曰年)
(在不惑而爲人所悪终無善行也)
論語微子第十八何晏集解(九十一章)
微子去之箕子爲之奴比于諫而
死(馬融曰微箕二國名子爵也微子纣之庶兄箕子比干纣之諸)
(父也微子見纣無道早去之箕子詳狂為奴比干以諫而見殺也)
孔子曰殷有三仁焉(仁者愛人三人行各異而)
(同稱仁以其俱在憂亂寧民也)柳下惠爲士師(孔安)
(國曰士師典獄之官)三黜人曰子未可以去
乎曰直道而事人焉往而不三黜
(孔安國曰苟直道以事人所至之國俱當復三黜)枉道而
事人何必去父母之邦齊景公待
孔子曰若季氏則吾不能以季孟
之間待之(孔安國曰魯三卿季氏為上卿最責孟氏為下)
(卿不用事言待之以二者之間)曰吾老矣不能用
也孔子行(以聖道難成故云老矣不能用)齊人歸
女樂季桓子受之三日不朝孔子
行(孔安國曰桓子季孫斯也使定公受齊之女樂君臣相與觀之)
(廢朝禮三日也)楚狂接輿歌而過孔子之
門(孔安國曰接輿楚人也詳狂而來歌欲以感切孔子)曰鳳
兮鳳兮何德之衰也(孔安國曰比孔子於鳳鳥)
(也鳳鳥待聖君而乃見非孔子周行求合故曰哀之也)往者
不可諫也(孔安國曰巳往所行不可𣸪諫止)來者
猶可追也(孔安國曰自今以来可追自止避亂隱居)巳
而巳而今之從政者殆而(孔安國曰巳而)
(者言世亂巳甚不可𣸪治再言之者傷之甚也)孔子下欲
與之言趨而避之不得與之言(苞氏)
(曰下下車也)長沮桀溺耦而耕孔子過
之使子路問津焉(鄭玄曰長沮桀溺隱者也耜廣)
(五寸二耜為耦津濟渡處)長沮曰夫執輿者為
誰子路曰為孔丘曰是魯孔丘與
對曰是也曰是知津矣(馬融曰言數周流自)
(知津處也)問於桀溺桀溺曰子爲誰曰
為仲由曰是鲁孔丘之徒與對曰
然曰滔滔者天下皆是也而誰以
易之(孔安國曰淊滔者周流之貌也言當今天下洽亂同空舍)
(此適彼故曰誰以易之)且而與其從避人之
士豈若從避世之士哉(士有避人之法有避)
(世之法長沮桀溺謂孔子為士從避人之法也巳為士則從避世之)
(法也)耰而不輟(鄭玄曰耰覆種也輟止也覆種不止不以)
(津告也)子路行以告夫子憮然(為其不達)
(巳意而便非巳也)曰鳥獸不可與同羣也
(孔安國曰隱居於山林是與鳥獸同羣)吾非斯人之
徒與而誰與(孔安國曰吾自當與此天下人同羣安能)
(去人從鳥獸居乎)天下有道丘不與易也
(孔安國曰言凡天下有道者丘皆不與易之巳大而人小故也)子
路從而後遇丈人以杖荷蓧(苞氏曰丈)
(人老者也蓧竹器名也)子路問曰子見夫子
乎丈人曰四體不勤五糓不分孰
為夫子(苞氏曰丈人曰不勤勞四體不分殖五糓誰為夫子)
(而索之耶)植其杖而芸(孔安國曰植倚也除草曰芸)
子路拱而立(未知所以荅也)止子路宿殺
雞爲黍而食之見其二子焉明日
子路行以告子曰隱者也使子路
反見之至則行矣(孔安國曰子路反至其家丈人)
(出行不在)子路曰不仕無義(鄭玄曰留言以語丈)
(人之二子也)長幼之節不可廢也君臣
之義如之何其可廢也(孔安國曰言女知父)
(子相飬不可廢反可廢君臣之義耶)欲㓗其身而亂
大倫(苞氏曰倫道也理也)君子之仕也行其
義也道之不行也巳知之矣(苞氏曰言)
(君子之仕所以行君臣之義也不自必道得行孔子道不見用自巳)
(知之也)逸民伯夷叔齊虞仲夷逸朱
張柳下惠少連(逸民者節行超逸者包氏曰此七人)
(皆逸民之賢者也)子曰不降其志不辱其
身者伯夷叔齊與(鄭玄曰言其直巳之心不入庸)
(君之朝)謂柳下惠少連降志辱身矣
言中倫行中慮其斯而巳矣(孔安國曰)
(伹能言應倫理行應思慮若此而巳)謂虞仲夷逸隱
居放言(苞氏曰放置也置不𣸪言世務也)身中清
廢中權(馬融曰清純㓗也遭世亂身廢棄以免患合於權也)
我則異於是無可無不可(馬融曰亦不必)
(進亦不必退唯義所在)大師摯適齊亞飯干
適楚(孔安國曰亞次也次飯樂師也摯干皆名也)三飯
繚適蔡四飯缺適秦(苞氏曰三飯四飯樂章名)
(也各異師繚缺皆名)鼔方叔入于河(苞氏曰鼓擊鼓)
(者方叔名也入謂居其河内也)播鞀武入于漢(孔安)
(國曰播猶搖也武名也)少師陽擊磬襄入于
海(孔安國曰鲁哀公時禮毀樂崩樂人皆去陽襄皆名)周公
語鲁公(孔安國曰鲁公周公之子伯禽封於鲁)曰君
子不施其親(孔安國曰施昜也不以他人易其親也)
不使大臣怨乎不以(孔安國曰以用也怨不見)
(聽用)故舊無大故則不棄也母求備
於一人(孔安國曰大故謂悪逆之事)周有八士
伯達伯适仲突仲忽叔夜叔夏季
隨季騧(苞氏曰周時四乳得八子皆爲顯士故記之)
論語卷第九(經一千六百五十字注一千七百七十八字)
