御定音韻闡微卷三
十一眞(舊十七眞十八諄十九臻)
(按廣韻集韻皆分眞諄臻爲三韻而律同用宋劉淵併爲十一眞今詳眞諄二韻分齊齒撮口二呼)
(而臻韻數音爲開口呼但廣韻集韻眞諄二韻所收之子互有出入今於齊齒呼多按廣韻而撮口)
(呼則按集韻葢各就其與韻譜相合者取之也)
見三巾(廣韻集韻居銀切合聲基因切眞韻說文佩巾也韻會首飾又羃也)
羣三墐(廣韻巨斤切集韻渠斤切合聲竒寅切眞韻正韻黏土也廣韻作堇)&KR1689;(廣韻矛柄也又)
(鉏耰也說文作矜)
疑三銀(廣韻語巾切集韻魚巾切今用宜鄰切眞韻說文白金也)誾(説文和悅而諍論語誾誾)
(如也集韻語也或作訔見揚雄法言)嚚(說文語聲也左傳口不道忠信之言爲嚚)狺(韻會犬吠聲楚辭猛)
(犬狺狺或作㹞)垠(集韻地埒也岸也或作圻㙬通作泿沂)釿(集韻器之釿鍔或作沂)&KR2284;(集韻大箎)
(也爾雅作沂)鄞(説文會稽縣)珢(説文石之似玉者)泿(集韻水名見山海經)圁(廣韻圁陽縣名)
(在西河見水經註)訢(韻會㳟謹貌漢書石奮傳僮僕訢訢)䴦(廣韻獸名出山海經)憖(集韻地名春秋)
(會于厥憖)峾(集韻峾淪水回旋貌見郭璞江賦)䖜(說文兩虎爭聲)
知三珍(廣韻陟鄰切集韻知鄰切合聲知因切眞韻說文寳也韻會貴也重也州名或作鉁俗作珎)
塡(説文塞也廣韻壓也集韻定也)
徹三㺦(廣韻丑人切集韻癡鄰切合聲絺因切眞韻廣韻犬走草狀集韻㺦猭猿狖緣木貌)
澄三陳(廣韻直珍切集韻地鄰切合聲池寅切眞韻廣韻列也張也衆也布也故也亦州名集韻堂)
(下徑又姓或作敶見楚詞)塵(廣韻鹿行揚土也説文作)螴(集韻螴蜳不安定貌見莊子外物篇)
孃三紉(廣韻女鄰切集韻尼鄰切合聲尼寅切真韻正韻索之也又以線貫針爲紉禮記紉箴請補)
(綴)
幫三彬(廣韻府巾切集韻悲巾切合聲卑因切眞韻正韻文質備貌論語文質彬彬説文作份廣韻)
(亦作斌)豳(廣韻地名公劉所邑因以名州又姓説文作邠)虨(廣韻虎文)霦(廣韻璘霦玉光色亦作㻞)
攽(説文分也)玢(廣韻文采狀也)汃(説文西極之水也)幫四賓(廣韻必鄰切集韻卑民切今用)
(筆因切眞韻説文所敬也集韻導也服也又姓)濱(廣韻水際)鑌(廣韻鑌鐵為刀甚利)檳(集韻檳榔)
(木名無枝實從心生)獱(集韻獺屬似狐青色居水中食魚見揚雄羽獵賦)儐(集韻敬也)
滂四繽(廣韻匹賔切集韻紕民切合聲披因切眞韻集韻繽紛亂也一曰盛貌)(説文鬭也)驞
(集韻驞駍衆聲見揚雄羽獵賦)䎙(集韻䎙&KR2119;飛貌)
並三貧(廣韻符巾切集韻皮巾切今用皮銀切眞韻説文財分少也)並四頻(廣韻符眞切集)
(韻毗賓切合聲皮寅切眞韻正韻厓也又頻顣集韻頻數也亦姓)瀕(正韻水厓通作頻)嬪(説文服也)
(爾雅婦也)顰(廣韻眉蹙也)嚬(廣韻笑也)蠙(正韻珠母説文作玭)蘋(廣韻大萍也詩于以采蘋説文)
(作薲)矉(說文恨張目也見莊子天運篇)
明三珉(廣韻武巾切集韻眉貧切合聲迷寅切眞韻廣韻美石次玉亦作玫瑉䃉)岷(廣韻山名)
(江水所出亦州名)閩(正韻東南越周禮七閩)旻(說文秋天也廣韻仁覆愍下謂之旻天)旼(集韻)
(旼旼和也見司馬相如封禪文)忞(說文彊也韻㑹忞忞心所不了也見揚雄法言)緡(廣韻錢貫亦絲緒釣)
(魚綸也詩維絲伊緡又姓說文作緍)罠(說文釣也正韻兔罟見張協七命)&KR2188;(集韻病也詩多我覯&KR2188;亦)
(作)暋(韻㑹悶也莊子慰暋沈屯)笢(廣韻竹膚)(說文鳥也廣韻鳥似翠而赤喙)苠(集韻衆多貌揚)
(雄太元人苠苠而處乎中)明四民(廣韻集韻彌鄰切今用密寅切眞韻說文衆萌也)泯(廣韻没也)
(韻㑹滅也又澤名見山海經)
精四津(廣韻將鄰切集韻資辛切今用卽因切眞韻說文渡也)璡(說文石之似玊者)
清四親(廣韻七人切集韻雌人切合聲妻因切眞韻說文至也廣韻愛也近也)
從四秦(廣韻匠鄰切集韻慈鄰切合聲齊寅切眞韻說文伯益之後所封國也廣韻州名又姓)螓
(集韻蟲名似蟬而小詩螓首蛾眉)(廣韻牛名)
心四辛(廣韻息鄰切集韻斯人切合聲西因切眞韻廣韻薑味也正韻日名又苦辛又姓)新(說文)
(取木也集韻初也亦姓)薪(說文蕘也集韻大木可析曰薪)莘(集韻細莘藥草)
照二臻(廣韻側詵切集韻緇詵切今用仄莘切借用仄因切臻韻說文至也韻㑹及也通作轃見漢)
(書禮樂志亦作溱見王褒傳)榛(說文木也詩樹之榛栗或作)溱(說文水出桂陽臨武入匯詩溱與洧)
(方渙渙兮韻會溱溱衆也詩室家溱溱)蓁(說文草盛詩其葉蓁蓁)轃(說文大車簀也)(說文果實)
(如小栗集韻或作樼見左思蜀都賦亦作&KR3031;通作榛)潧(說文水出鄭國)瀙(廣韻水名在豫州)
照三眞(廣韻側鄰切集韻之人切合聲支因切眞韻說文仙人變形而登天也集韻實也又姓)畛
(廣韻田界)禎(說文以眞受福)唇(說文驚也集韻或作㖘)甄(正韻陶也又姓)桭(集韻屋梠也兩楹間)
(謂之桭)帳(韻會飲馬橐見揚雄方言)侲(集韻養馬者一曰侲子童男女稱見後漢禮儀志)振(集韻)
(振振盛也奮也厚也詩振振公子)䟴(說文動也)縝(集韻密緻也)䂦(集韻石不平貌見揚雄太元一)
(曰礪也)薽(廣韻茢薽豕首草也見爾雅)磌(廣韻柱下石也集韻磌然聲也公羊傳聞其磌然)稹
(集韻草木根相廹迮也見周禮考工記或作槇)袗(集韻衣同色儀禮兄弟畢袗元)滇(集韻滇陽縣名在汝)
(南漢永平五年失印更刻遂以滇爲愼)籈(集韻樂器爾雅所以鼓敔謂之籈)
穿三瞋(廣韻昌眞切集韻稱人切合聲蚩因切眞韻正韻怒而張目也)嗔(正韻恚也叱也說文)
(作謓)䐜(說文起也廣韻肉脹起也見揚雄太元)
床二榛(廣韻士臻切集韻鋤臻切借用柴寅切臻韻集韻本叢生曰榛廣韻作)
床三神(廣韻食鄰切集韻乘人切今用舌寅切眞韻說文天神引出萬物者也廣韻靈也亦姓)䰠
(說文神也)
審二莘(廣韻所臻切集韻疏臻切今用師臻切借用師因切臻韻廣韻地名在虢又姓)姺(韻會)
(國名左傳商有姺邳)侁(說文行貌楚詞往來侁侁)駪(說文馬衆多貌詩駪駪征夫)詵(正韻致言也亦)
(衆也詩螽斯羽詵詵兮)峷(韻會神名莊子邱有峷)甡(說文衆生竝立之貌詩甡甡其鹿)&KR3163;(正韻)
(魚尾長也通作莘詩有莘其尾)籸(韻會粉滓也一曰粥凝)兟(說文進也李商隱詩絳節何兟兟)㜪
(廣韻有㜪國名)㾕(說文寒病也)
審三申(廣韻失人切正韻升人切合聲詩因切眞韻廣韻身也伸也重也容也又辰名州名又姓)
身(說文躬也爾雅我也)娠(說文女妊身動也春秋傳后緡方娠)伸(正韻舒也直也理也亦作信申)呻
(說文吟也禮記呻其佔畢)紳(說文大帶也論語子張書諸紳)柛(爾雅木自弊柛)
禪三辰(廣韻植鄰切集韻丞眞切今用匙寅切眞韻說文震也正韻時也又日月所會謂辰)晨
(廣韻早也明也說文作曟亦作䢅通作辰)宸(說文屋宇也集韻室之奥者後人指帝居曰宸)臣(正韻事人)
(也又服之也)麎(說文牝麋也見爾雅)桭(集韻柍桭屋端也見揚雄甘泉賦)
匣四礥(廣韻集韻下珍切合聲奚寅切眞韻韻會難也見揚雄太元)
影四因(廣韻於眞切集韻伊眞切今用衣巾切眞韻廣韻託也仍也緣也就也亦姓)姻(說文婿家)
(也女之所因故曰姻周禮作婣)歅(韻會人名莊子九方歅善相馬)禋(說文潔祀也書禋于六宗)絪(集韻)
(絪緼天地合氣也易天地絪縕或作烟氤)茵(說文車重席也或作鞇)闉(說文城内重門也詩出其闉闍)
湮(說文没也爾雅落也)駰(說文馬陰白雜毛也詩我馬維駰)陻(韻會塞也書鯀陻洪水說文作垔)
堙(廣韻同上又土山也公羊傳乘堙而出見之)諲(廣韻敬也又人名唐有呂諲)䃌(集韻山名見山)
(海經)
喻四寅(廣韻翼眞切集韻夷眞切今用移鄰切眞韻廣韻辰名正韻恭也)夤(說文敬惕也正韻緣)
(連也淮南子九州之外有八夤)&KR1569;(集韻夾脊肉也通作夤易列其夤)螾(正韻寒蟬又蛭螾見漢書賈誼)
(傳)
來三鄰(廣韻力珍切集韻離珍切合聲離寅切眞韻說文五家爲鄰集韻近也或作隣)嶙(集韻)
(嶙峋山厓重深貌又峮嶙山相連貌見張衡南都賦)粼(廣韻水在石間詩白石粼粼亦作磷)潾(廣韻水名)
(集韻水淸貌)璘(廣韻璘㻞文貌正韻玉文)瞵(說文目精也韻會視貌左思呉都賦鷹瞵鶚視)轔(韻㑹)
(衆車聲杜甫詩車轔轔)驎(廣韻騏驎白馬黒脊杜甫詩驚代得騏驎)&KR2113;(集韻聞&KR2113;獸名見山海經)鱗
(廣韻魚甲又姓)燐(正韻野火列子馬血爲轉燐本作㷠)麟(說文大牝鹿也廣韻仁獸亦作麐)疄(廣韻)
(田壟集韻蔬畦本作壣)獜(說文健也廣韻獜獜犬健也)蹸(集韻蹸蹸行貌)甐(韻㑹敝也見周禮考)
(工記)
日三人(廣韻如鄰切集韻而鄰切今用日寅切眞韻說文天地之性最貴者也)仁(說文親也廣韻)
(仁賢亦姓正韻果中實)
(按以上二十八音共分三等其居第二等者爲開口呼居第三等第四等者爲齊齒呼)
見三麇(廣韻居筠切集韻俱倫切今用居諄切協用居氲切諄韻說文麞也韻㑹縛也又國名左傳)
(楚伐麇詩召南作麕或作麏)頵(韻會頭大也又楚成王名)龜(集韻手凍圻也莊子不龜手之藥)莙
(集韻草名見爾雅)見四均(廣韻居勻切集韻規倫切今用居遵切協用菊氲切諄韻說文平徧也)
鈞(說文三十斤也集韻陶旊輪亦姓)㽦(韻會墾田也或作畇)袀(正韻黑衣戎服又純也裳削幅也見)
(漢書王莽傳通作均左傳均服振振)
溪三囷(廣韻去倫切集韻區倫切今用區春切協用區氲切諄韻說文廩之圜者正韻輪困屈曲盤)
(戾貌見左思吳都賦)箘(集韻竹名或作䇹箟)蜠(廣韻大貝)峮(集韻峮嶙山相連貌見張衡南都賦)輑
(韻會車軸相連曰輑又連也見張衡南都賦)碅(集韻碅磳石危貌見楚辭)菌(集韻菌桂出交趾員如竹)
知三屯(廣韻陟倫切集韻株倫切今用猪春切協用猪氲切諄韻廣韻難也厚也)迍(韻㑹迍邅)
(難行不進之貌通作屯)窀(韻略厚也謂塟埋也左傳窀穸之事)
徹三椿(廣韻丑倫切集韻敕倫切今用黜諄切協用黜氲切諄韻正韻木名莊子大椿)杶(說文)
(木也書杶榦栝柏山海經作櫄左傳作橁)鶞(集韻鳥名見爾雅)輴(正韻載柩車見禮記說文作䡅)
精四遵(廣韻将倫切集韻蹤倫切今用足均切協用足氲切諄韻說文循也)僎(韻㑹鄕飲酒禮)
(輔主人者僎謂降席而遵法也見禮記儀禮作遵)跧(韻會蹴也又卑也)鷷(廣韻西方雉名)
清四逡(廣韻集韻七倫切今用趨均切協用趨氲切諄韻說文復也爾雅退也集韻逡廵行不進亦)
(作遁俊)竣(集韻止也伏也國語已於事而竣)踆(廣韻退也正韻行走貌張衡西京賦大雀踆踆)蹲
(正韻舞貌詩蹲蹲舞我亦作墫)㕙(集韻兎狡者㕙見韓愈毛頴傳)捘(廣韻推也左傳捘衛侯之手)皴
(說文細皮起也杜甫詩手脚凍皴皮肉死)悛(韻會改也左傳長惡不悛又止也)嶟(集韻嶟嶟竦峭貌見)
(揚雄甘泉賦)
心四荀(廣韻相倫切集韻須倫切今用胥遵切協用胥氲切諄韻廣韻草名又姓)詢(韻會咨也)
(詩周爰咨詢)恂(正韻信也樂也嚴謹貌又温恭貌論語恂恂如也亦作洵)洵(說文渦水中也集韻水名)
(又信也揮涕也)郇(正韻國名周文王所封詩郇伯勞之又姓)峋(正韻嶙峋山貌見揚雄甘泉賦)珣(廣韻)
(玉名見爾雅)栒(集韻邑名在扶風一曰木名)眴(集韻目眩也又眴眴孺子貌見管子)
邪四旬(廣韻詳遵切集韻松倫切合聲徐勻切諄韻說文徧也十日爲旬)廵(說文視行貌韻㑹逡)
(廵却退貌亦作遁循)循(說文行順也)馴(說文馬順也)畇(集韻墾田貌爾雅畇畇田也)紃(說文)
(圜采也禮記紃以五采儀禮作絢)徇(韻㑹使也一曰徧示也)殉(集韻貪也)㵌(集韻流貌史記汗出)
(㵌㵌)揗(廣韻手相安慰)迿(集韻先也公羊傳朋友相衛而不相迿)
照三諄(廣韻章倫切集韻朱倫切今用朱春切協用朱氲切諄韻說文告曉之熟也正韻懇誠貌或)
(作啍訰)肫(說文面須也廣韻鳥藏正韻懇誠貌中庸肫肫其仁)淳(正韻沃也盥也禮記淳熬淳母)惇
(廣韻心實也集韻厚也)
穿三春(廣韻昌脣切集韻樞倫切今用出諄切協用出氲切諄韻韻㑹推也蠢也興也歲之始也又)
(州名又姓)
床三脣(廣韻食倫切集韻船倫切今用船勻切諄韻說文口端也周禮厚脣弇口)漘(說文水厓)
(也詩在河之漘)
禪三純(廣韻常倫切集韻殊倫切合聲殊勻切諄韻說文絲也廣韻篤也至也好也文也大也)醇
(說文不澆酒也韻㑹醲也或作䣩通作淳)淳(說文淥也集韻質也亦姓)錞(集韻金器錞于也圜如碓頭大)
(上小下所以和鼓見周禮)鶉(廣韻䳺鶉也莊子田䑕化爲鶉說文作)焞(廣韻明也集韻灼龜炬)蓴
(說文蓴叢也集韻蒲中秀楚辭膾苴蓴只)蒓(集韻水葵通作蓴)
影三贇(廣韻於倫切集韻紆倫切今用紆均切諄韻廣韻美好也)奫(集韻奫潫水深廣貌見左)
(思吳都賦)涒(集韻涒鄰水流曲折貌見郭璞江賦)蝹(廣韻蝹蝹龍貌見張衡西京賦)
喻三筠(廣韻爲贇切集韻于倫切今從集韻諄韻廣韻竹皮之美質也見禮記)荺(廣韻藕根小者)
(見爾雅)縜(說文持綱紐也見周禮考工記)喻四勻(廣韻羊倫切集韻俞倫切今從集韻諄韻說)
(文少也廣韻徧也齊也)畇(集韻墾田也詩畇畇原隰)
來三倫(廣韻力迍切集韻龍春切今用閭勻切諄韻說文輩也集韻道也又姓)綸(集韻靑絲綬一)
(曰邑名亦姓)掄(韻㑹擇也周禮凡邦工入山林掄材而不禁)淪(說文小波爲淪詩河水淸且淪漪集)
(韻没也)輪(說文有輻曰輪無輻曰輇)蜦(說文蛇屬黒色潛於神泉能興風雨或作蜧見淮南子)䑳
(廣韻船䑳元稹詩輕橈盪小䑳)論(廣韻言有理也)惀(集韻欲知貌一曰思也見楚辭)侖(說文思也)棆
(集韻木名似豫章見爾雅)鯩(集韻魚名見山海經)崙(集韻崑崙山名)
日三犉(廣韻如勻切集韻濡純切今從廣韻諄韻集韻黄牛黒脣曰犉詩九十其犉)瞤(說文目動)
(也漢書眼瞤得酒肉)
(按以上十六音撮口呼)
十二文(舊二十文)
(按廣韻集韻皆分二十文二十一欣而律同用宋劉淵併爲十二文舊本廣韻作二十文二十一殷)
(而律皆獨用詳見後註又按文韻之音與眞韻撮口呼之音同故切韻指南合爲一譜洪武正韻)
(合於一韻)
見三君(廣韻舉云切集韻拘云切合聲居氲切說文尊也集韻羣也下之所歸也)軍(說文圜圍)
(也四千人爲軍周禮萬二千五百人爲軍)皸(韻會凍裂也漢書手足皸瘃)桾(集韻桾櫏木名出交趾)
莙(集韻萆名牛藻也)麇(集韻麞也或作麏麕)
羣三羣(廣韻渠云切集韻衢云切今從廣韻說文輩也廣韻隊也或作群)裙(正韻下裳也說文作)
(帬)麇(韻會羣也左傳求諸侯而麇至)宭(說文羣居也)
非三分(廣韻府文切集韻方文切今用夫氲切協用夫溫切說文别也韻會判也裂也與也)饙
(廣韻一蒸飯也或作餴詩可以餴饎)&KR2733;(廣韻&KR2733;毭罽也)
敷三芬(廣韻府文切集韻敷文切今用敷氲切協用敷溫切韻會香也詩苾苾芬芬廣韻芬芳又姓)
(說文作)紛(說文馬尾韜也集韻衆也亂也史記郁郁紛紛)&KR2119;(正韻&KR2119;&KR2119;飛貌亦作翂莊子翂翂翐翐)
雰(正韻雪貌詩雨雪雰雰廣韻霧氣也)氛(集韻祥氣也左傳楚氛甚惡通作雰)&KR2487;(韻㑹&KR2487;&KR2487;毛落也)
帉(正韻大巾也說文作&KR1843;通作紛)棻(韻會香木也又人名漢劉歆子棻說文作梤)衯(說文長衣貌司)
(馬相如子虛賦衯衯裶裶)鳻(集韻鳥名見爾雅)砏(集韻大聲也)玢(集韻玢豳玉文理貌)份(集韻)
(文質備也)
奉三汾(廣韻集韻符分切今用扶文切廣韻水名在太原詩彼汾沮洳)焚(集韻火灼物也詩如)
(惔如焚)枌(說文榆也詩東門之枌)魵(集韻魚名見爾雅)妢(韻㑹妢胡胡子國在楚出美笴者周)
(禮考工記妢胡之笴)棼(說文複屋棟集韻亂也左傳治絲而棼之)賁(集韻大也廣韻三足龜)蕡(說文)
(雜香廣韻草木多實詩有蕡其實)濆(說文水厓也爾雅汝爲濆)轒(說文淮陽名車隆穹爲轒又轒轀兵)
(車也見揚雄長楊賦)鼖(正韻大鼓八面周禮以鼖鼓鼓軍事亦作賁詩賁鼓維鏞)墳(說文墓也正韻水厓)
(曰墳詩遵彼汝墳)幩(說文馬纏鑣扇汗也詩朱幩鑣鑣)羒(廣韻白牴羊也又牡羊也見爾雅)豶
(說文羠豕也易豶豕之牙或作獖)䴅(集韻鳥名見山海經)頒(韻㑹大首貌詩有頒其首一曰衆多貌通)
(作墳詩牂羊墳首)黂(集韻枲實也列子宋有田父衣縕黂以過冬亦作通作蕡)蚠(集韻人名春秋)
(傳劉獻公之子伯蚠亦作蚡漢有田蚡)弅(集韻邱高起貌莊子隱弅之邱)羵(廣韻土中怪羊蘇軾詩山)
(妖竄䕫羵)鼢(廣韻田中䑕)秎(集韻穧也謂禾束也見管子)
微三文(廣韻集韻無分切今用無汾切廣韻文章也又美也善也亦州名又姓)聞(說文知聞也正)
(韻耳受聲)紋(廣韻綾也正韻凡錦綺黼繡之文皆曰紋)鳼(集韻鳥名爾雅鶉子鳼)闅(說文低目視也)
(弘農湖縣有闅鄉汝南西平有闅亭)蟁(說文齧人飛蟲或作蟁亦作蚊蚉)雯(韻㑹雲成章曰雯)鴍
(集韻鳥名見山海經)
曉三熏(廣韻集韻許云切今用虛氲切廣韻火氣盛貌詩憂心如熏說文作&KR1898;)薰(廣韻香草左傳)
(一薰一蕕亦姓)纁(說文淺絳也周禮考工記三入爲纁)曛(集韻日入餘光元稹詩蟬鳴日已曛)獯(廣韻)
(北方國名夏曰獯鬻孟子太王事獯鬻)醺(正韻醉也亦作熏詩公尸來止熏熏)臐(韻會臛也羊曰臐豕)
(曰膮皆香美之名見儀禮)勲(說文能成王功也古作勛)葷(說文臭菜也禮記膳於君有葷桃茢)焄(韻㑹)
(香臭之氣也禮記焄蒿悽愴)壎(集韻樂器)煇(集韻灼也)
影三氳(廣韻集韻於云切今用紆薰切正韻氤氳氣貌易作絪緼)縕(說文紼也集韻亂麻)熅
(說文鬱烟也班固東都賦降烟煴)蒕(廣韻芬蒕盛貌謝朓詩重樹日芬蒕)(韻㑹香也)蝹(集韻蝹蝹)
(龍貌見張衡西京賦)轀(韻㑹轒轀車名見揚雄長楊賦)䡝(說文大車後壓也)
喻三雲(廣韻集韻王分切今用余羣切說文山川氣也韻㑹州名又姓)云(集韻言也語辭也亦)
(姓通作員)芸(說文草也似苜蓿正韻物多貌老子夫物芸芸)耘(正韻除苖間穢詩或耘或耔說文作&KR1846;亦)
(作芸孟子芸人之田)熉(正韻黄貌見漢書郊祀歌)紜(韻㑹物數紛亂也說文作)妘(廣韻女字又姓)
鄖(廣韻國名左傳我以銳師宵加于鄖亦作䢵)溳(說文水出南陽蔡陽東入夏水)澐(說文江水大波)
(謂之澐獨孤及文大江澐澐)沄(說文轉流也杜甫詩沄沄逆素浪)蕓(韻會蕓薹菜名)橒(廣韻木名)
員(正韻物數又伍員人名又益也)縜(正韻持綱紐見周禮考工記)篔(廣韻篔簹竹名)耺(廣韻耳中)
(聲又鐘鼓聲也見揚雄法言)
(按以上九音撮口呼惟輕脣數音宜屬合口呼)
殷
(按舊本廣韻原名二十一殷註曰獨用宋因避諱改殷爲欣且於文韻下註曰欣同用此宋韻非唐)
(韻也按唐詩殷多與眞同用如杜甫崔氏東山草堂詩用芹字贈王侍御詩用勤字與筋字獨孤及)
(送韋明府答李滁州二詩用勤字陸龜蒙和襲美懷潤卿博士詩用斤字奉和寄懷南陽潤卿詩用)
(芹字他如此類不可盡數總之眞殷之通隨舉而有文之通殷乃不槩見如依唐人舊法則殷宜與)
(眞同用而文宜自爲一韻也又按殷韻之音與眞韻齊齒呼之音同故切韻指南合爲一譜洪武)
(正韻合於一韻)
見三斤(廣韻集韻舉欣切合聲基殷切廣韻十六兩也正韻斧斤孟子斧斤伐之亦作釿見莊子)
筋(說文肉之力也禮記張弓尚筋韻會骨絡也又姓俗作䈥)䈽(集韻竹名)
羣三勤(廣韻巨斤切集韻渠巾切今用奇誾切協用奇寅切說文勞也韻會盡也通作廑瘽)懃
(集韻慇懃委曲意)慬(集韻憂也公羊傳慬然後得免正韻勇也見列子)瘽(說文病也)芹(說文楚葵)
(也詩言采其芹)蘄(集韻藥草見爾雅)&KR1689;(集韻矛柄也或作矜)堇(說文黏土也)廑(說文少劣之居)
疑三垠(廣韻語斤切集韻魚斤切今用宜勤切說文地垠也集韻岸也或作圻)齦(韻會齒本)
(也說文作齗)听(韻會笑貌司馬相如上林賦听然而笑)&KR2284;(集韻大箎爾雅作沂)狺(集韻犬吠聲見)
(楚詞說文作㹞)鄞(廣韻縣名在會稽郡)沂(韻㑹水名)誾(集韻和悅而諍論語誾誾如也)䖐(說文虎聲)
(也)䴦(廣韻獸似貉也見山海經)㹜(說文兩犬相齧也)圁(集韻縣名在西河見山海經)峾(集韻)
(峾淪水旋流貌見郭璞江賦按本韻疑母之字大槩與眞韻同)
曉三欣(廣韻集韻許斤切合聲希殷切說文笑喜也詩旨酒欣欣)忻(說文闓也集韻州名)炘
(韻會熱也又光盛貌見揚雄甘泉賦)昕(說文旦明日將出也禮記大昕鼓徵)訢(說文喜也孟子終身訢然)
影三殷(廣韻集韻於斤切今用衣斤切說文作樂之盛稱殷易殷薦之上帝集韻中也大也衆也亦)
(商别號因以為姓)慇(說文痛也廣韻慇懃)㶏(正韻水出少室山亦作㴔溵柳宗元文溵溵于淮)蒑
(韻會菜名一曰草青色也)磤(韻會砏磤雷聲也通作殷)急(集韻憂也正韻謹也)
(按以上五音齊齒呼)
十三元(舊二十二元二十三魂二十四痕)
(按廣韻集韻皆分元魂痕爲三韻而律同用宋劉淵併爲十三元今詳元韻自分齊齒撮口二呼其)
(音與寒刪先爲一類而痕爲開口呼魂爲合口呼其音與眞文爲一類律詩乃合而用之者以元與)
(魂痕三韻之字皆收聲於舌抵腭音原有可以同用之理故自唐以前凡古詩詞賦用韻多將眞文)
(元寒刪先合爲一韻則唐律用韻雖嚴猶存古韻之遺意由此推之凡古韻中歌之通麻支微之通)
(齊佳灰虞魚之通蕭肴豪尤東冬江之通陽庚靑蒸侵之通覃鹽咸皆因其收聲之同有可通之理)
(悉宜以元與魂痕同用之律求之也)
見三犍(廣韻集韻居言切合聲基焉切廣韻犗牛名又犍爲郡)鞬(說文所以戢弓矢也左傳右屬)
(櫜鞬)靬(集韻乾革也一曰驪靬縣名在張掖郡)(廣韻子摴蒲采名或作&KR2491;)䭈(正韻鬻也亦作)
(飦)腱(廣韻筋也一曰筋頭見宋玉招魂)
溪三攑(廣韻集韻邱言切合聲欺焉切廣韻舉也集韻作)䞿(廣韻走貌韻會作蹇)
羣三(廣韻巨言切集韻渠言切今用奇言切廣韻筋鳴也)揵(正韻舉也司馬相如賦揵鰭掉)
(尾)㨜(說文相援也)
疑三言(廣韻語軒切集韻魚軒切今用宜掀切恊用宜賢切說文直言曰言廣韻宣也亦姓)䇾
(韻會大簫也爾雅作言)甗(韻㑹無底甑也周禮考工記陶人爲甗又齊地名春秋宋師及齊師戰于甗)
&KR4489;(韻會山形似甗通作甗)
曉三掀(廣韻集韻虛言切合聲希焉切說文舉出也左傳掀公以出於淖)軒(說文曲輈藩車也詩)
(如輊如軒集韻檐宇之末曰軒取車象又姓)鶱(說文飛貌韓愈詩挾勢欲騰鶱)
影三焉(廣韻謁言切集韻依言切今用衣掀切廣韻安也集韻鳥黃色出江淮)
(按以上元韻六音齊齒呼)
疑三元(廣韻集韻愚袁切今從之廣韻大也始也長也氣也又姓)原(韻㑹高平曰原一曰再也)
(又推原也亦州名又姓周禮作邍)源(廣韻水原曰源又姓說文作厵)沅(說文水出牂牁韻會州名)邧
(韻會邑名左傳秦人伐晉圍邧)阮(韻會五阮闗名在代又史記五阮郡)嫄(說文台國之女周棄母字也詩)
(時維姜嫄)騵(廣韻赤馬白腹詩駟騵彭彭)羱(集韻獸名爾雅羱如羊)芫(廣韻草名有毒可爲藥也)
(見山海經)杬(廣韻木名出豫章煎汁藏果及卵不壞見爾雅)榞(集韻木名實如甘蕉皮核皆可食杜甫詩)
(石榞遍天下)黿(廣韻似鼈而大中庸黿鼉蛟龍)[蠢-春+原](廣韻晚蠶也或作原周禮禁原蠶)蚖(說文榮蚖)
(蛇醫以注鳴者見揚雄法言爾雅作螈)
非三籓(廣韻甫煩切集韻方煩切今用夫鴛切協用夫彎切說文屏也韻會籬也亦作蕃)籓(說文)
(大箕也集韻蔽也)鱕(廣韻魚有横骨在鼻前如斤斧見左思呉都賦)
敷三翻(廣韻集韻孚袁切今用敷鴛切協用敷彎切正韻反也覆也飛也廣韻作飜亦作拚詩拚飛)
(維鳥通作幡孟子幡然改曰)旛(廣韻旌旐總名)幡(說文書兒拭觚布也集韻幟也)繙(韻會繽繙風吹)
(旗也一曰亂絲又繹也莊子孔子繙十二經)番(廣韻數也遞也)轓(韻會車之蔽也漢書車朱兩轓)潘
(韻㑹米闌也禮記内則註淅米汁廣韻作潘)反(集韻覆也)犿(韻㑹連犿犬宛轉貌見莊子)(說文)
(大波也元結詩在長空)
奉三煩(廣韻附袁切集韻符袁切今從集韻協用扶頑切說文熱頭悶也集韻勞也)繁(集韻多也)
(槩也)袢(集韻袢延衣熱詩是紲袢也)璠(廣韻璠璵魯之寳玉見左傳)礬(集韻藥石也有白靑黄黒)
(絳五種)墦(廣韻塜也孟子東郭墦間)蹯(正韻獸足也左傳胹熊蹯不熟說文作番)膰(廣韻祭餘熟肉)
(左傳祀有執膰說文作㸋孟子作燔)燔(廣韻炙也詩炮之燔之)蠜(說文阜蠜也正韻阜螽一名阜蠜)
蟠(集韻蟲名說文䑕婦也)笲(集韻竹器婦贄棗修者禮記婦執笲)䪤(說文小蒜也見張衡南都賦)
蕃(集韻茂也息也)薠(說文靑薠似莎者見淮南子)蘩(正韻白蒿也詩于以采蘩說文作)樊(說文)
(鷙不行集韻山邊也亦國名亦姓)橎(說文木也集韻剛木不華而實)羳(說文黄腹羊見爾雅)
微三樠(廣韻武元切集韻模元切今用無煩切集韻木名一曰木脂出樠樠然)
曉三暄(廣韻况袁切集韻許元切今用虛鴛切廣韻溫也說文作煖)喧(廣韻大語也亦作諠)諼
(說文詐也爾雅忘也亦作諠)萱(廣韻忘憂草說文作藼詩作諼)䁔(集韻大目也韓愈詩電光䃱磹頳目)
(䁔亦作睻)壎(說文樂器也詩伯氏吹壎或作塤)貆(集韻貉類詩胡瞻爾庭有縣貆兮或作狟)咺(集韻)
(懼也列子嘽咺憋懯)暖(韻會柔貌莊子暖暖姝姝)晅(韻㑹日氣也易日以晅之或作烜)
影三鴛(廣韻集韻於袁切今用紆暄切說文鴛鴦也)鵷(韻會鵷雛鳯屬見莊子)蜿(集韻蜿蜿)
(龍狀)冤(說文屈也廣韻冤句縣在曹州)怨(集韻讎也恚也)宛(集韻縣名在南陽又屈草自覆)眢(韻㑹)
(目無明也又廢井)㠾(說文幡也韓愈詩丹㽔縓葢緋繙㠾)䡝(韻㑹兵車後壓)
喻三袁(廣韻雨元切集韻于元切今從集韻借用余懸切說文長衣貌韻會州名又姓)爰(說文)
(引也謂引詞也集韻于也又姓)援(說文引也)園(說文所以樹果也韻㑹苑有垣曰園又姓)垣(廣韻墉也)
(又姓)洹(說文水在齊魯間左傳濟洹之水)轅(說文輈也韻會軒轅黄帝名又姓)猨(韻會禺屬善援)
(說文作蝯或作猿)湲(集韻潺湲水流)媛(集韻嬋媛牽引貌一曰美也見楚詞)楥(集韻木名見爾雅一)
(曰欄也)榬(集韻榬籰所以絡絲者見揚雄方言又姓漢有榬絡古)&KR2545;(說文&KR2545;田易居也左傳作爰田)
(國語作轅田)萲(爾雅萲忘也)
(按以上元韻八音撮口呼惟輕脣數音宜屬合口呼)
見一昆(廣韻古渾切集韻公渾切合聲姑溫切說文同也集韻明也後也又姓)晜(韻會兄也見爾)
(雅說文作罤通作昆)崐(集韻崐崙山名或作崑)琨(說文石之美者書瑶琨篠簜)鯤(爾雅鯤魚子韻)
(會大魚名見莊子)鶤(爾雅雞三尺爲鶤廣韻作鵾)褌(正韻䙝衣也史記司馬相如著犢鼻褌)錕
(廣韻錕鋙鐡赤色可爲劍)蜫(正韻蟲之總名通作昆說文作䖵)騉(集韻野馬屬見爾雅)混(韻會混夷)
(西戎名詩混夷駾矣孟子作昆夷)
溪一坤(廣韻苦昆切集韻枯昆切合聲枯溫切說文地也易之卦也)髠(說文&KR1678;髪也周禮髠者使)
(守積又人名戰國淳于髠)
疑一㑮(廣韻牛昆切集韻吾昆切今用呉魂切說文人姓)梱(集韻木名見爾雅)
端一敦(廣韻集韻都昆切合聲都溫切說文怒也詆也集韻大也勉也誰何也廣韻迫也厚也又姓)
惇(說文厚也書勅我五典五惇哉)墩(正韻平地有堆者通作敦)驐(廣韻去畜勢也)蜳(集韻螴蜳氣不)
(安定也見莊子)弴(說文畫弓也)
透一啍(廣韻集韻他昆切今用秃温切說文口氣也正韻遲重貌詩大車啍啍)暾(集韻日始出貌)
(見楚詞九歌)焞(說文明也左傳天策焞焞)(韻會黃色又人名禮記孺子)涒(說文食已而復吐之)
(爾雅太歲在申曰涒灘)&KR1874;(集韻&KR1874;&KR1599;蟲名似蟬而長)
定一豚(廣韻集韻徒渾切今用徒魂切韻會小豕也或作㹠見莊子)屯(集韻聚也又姓)軘(說文)
(兵車也左傳使軘車逆之)純(集韻包束也詩白茅純束)庉(集韻居也廣韻風與火爲庉)臀(正韻底也)
(又腿靨也易臀無膚亦作臋周禮考工記其臋一寸)燉(集韻火色白居易詩溫燉凍肌活)敦(集韻大也)
(一曰敦煌郡名廣韻作燉煌)忳(韻會悶也亂也憂也見楚詞)飩(廣韻餛飩)芚(韻會木始生貌一曰)
(菜名似莧可食一曰愚芚無知貌)
泥一黁(廣韻集韻奴昆切今用奴魂切廣韻香也又人名晉書藝術傳有郭黁)
幫一奔(廣韻博昆切集韻逋昆切合聲逋溫切說文走也古作犇)賁(集韻勇而疾走曰虎賁孟)
(子虎賁三千人亦姓)䴅(集韻鳥名見山海經)
滂一噴(廣韻普魂切集韻鋪魂切合聲鋪温切說文叱也集韻鼓鼻)歕(說文吹氣也)
並一盆(廣韻蒲奔切集韻歩奔切今用蒲魂切廣韻瓦器禮記繅三盆手又姓)湓(廣韻水名在潯)
(陽一曰水涌也)葐(集韻蒛葐草名見爾雅)
明一門(廣韻莫奔切集韻謨奔切今用模魂切正韻合兩戸謂之門)璊(廣韻玉色赤也詩毳衣如)
(璊)捫(說文撫持也詩莫捫朕舌)虋(說文赤苖嘉榖也或作穈詩維穈維芭)亹(集韻山絕水也詩鳬)
(鷖在亹一曰浩亹縣名在金城郡)樠(說文松心木左傳樠木之下)&KR2615;(廣韻赤色罽名)䫒(廣韻頭多)
(殟䫒說文作&KR3818;)
精一尊(廣韻祖昆切集韻租昆切合聲租溫切韻㑹髙稱也又重也敬也君父之稱也又姓說文作)
(&KR3564;酒器也)罇(韻會酒器也本作尊)鷷(集韻西方雉名見爾雅)嶟(集韻山高貌見揚雄甘泉賦)繜
(說文繜衣狀如䄡䄖見急就章)樽(集韻林木盛貌廣韻與罇同)
淸一村(廣韻此尊切集韻麤尊切合聲麤温切韻會聚落也通作邨)邨(說文地名)
從一存(廣韻徂尊切集韻徂昆切今用徂魂切說文恤問也集韻在也)蹲(說文踞也詩蹲蹲舞)
(我)踆(集韻以足逆躢曰踆)&KR1791;(廣韻&KR1791;䣕縣在戎州集韻在犍爲郡)
心一孫(廣韻思渾切集韻蘇昆切合聲蘇溫切說文子之子曰孫韻會遜也又姓)蓀(說文香草)
(見楚辭或作荃)飱(說文餔也謂晡時食孟子饔飱而治)薞(廣韻烏薞草又薞蕪酸可食也見爾雅)
(韻會蜻蛚南楚謂之蚟見揚雄方言)
曉一昏(廣韻集韻呼昆切合聲呼溫切說文日㝠也正韻闇也或作昬)㛰(說文婦家也禮娶婦)
(以昬時)惽(正韻心不明也說文作怋)殙(正韻矜也又與惛同莊子以黄金注者殙說文作殙)閽(說文)
(常以昏閉門隷也)棔(集韻合棔木名)㖧(集韻㖧㖧目所不見也見揚子法言)暋(集韻悶也莊子慰暋)
(沈屯)&KR2188;(集韻病也)
匣一䰟(廣韻戸昆切集韻胡昆切今用胡論切說文陽氣也韻會身之精隨神出入也亦作魂)渾
(說文混流聲也集韻洿下又姓)沄(說文轉流也)緷(韻會十羽謂之緷一曰百羽)鼲(說文䑕出丁零)
(胡皮可作裘見漢書鮮卑傳)溷(集韻燉溷鬱熱貌)餛(廣韻餛飩或作餫)昆(集韻人名漢有屬國)
(公孫昆邪正韻昆侖天形)緄(韻會縫也)
影一溫(廣韻烏渾切集韻烏昆切今用烏昏切廣韻水名出犍爲又和也善也柔也暖也又姓)轀
(說文卧車也韻會轒轀戰車)縕(韻會赤黄間色禮記一命縕韍)薀(集韻薀藻水草見左傳)㬈(韻會)
(日出而溫見史記封禪書)瑥(集韻人名晉有翟瑥)豱(廣韻豕名見爾雅)瘟(集韻疫也)(集韻鄉名)
(在廣陵縣名在蜀)
來一論(廣韻集韻盧昆切今用魯魂切說文議也)崘(集韻崑崘山名或作崙)掄(說文擇也)
䑳(集韻舟名)惀(說文欲知之貌見楚辭)侖(韻㑹昆侖天形)綸(集韻經綸也按來母之字俱見眞)
(韻)
(按以上魂韻十九音合口呼)
見一根(廣韻集韻古痕切今用歌恩切說文木株也廣韻根柢也亦姓)跟(說文足踵也)
疑一垠(廣韻五根切集韻五斤切今用呉痕切集韻厓也正韻垠堮亦作圻)
透一吞(廣韻吐根切集韻他根切今用他恩切說文咽也)
匣一痕(廣韻戸恩切集韻胡恩切今用何垠切說文胝瘢也)拫(廣韻急引也)鞎(說文車革)
(前曰鞎見爾雅)
影一恩(廣韻集韻烏痕切今用阿根切說文惠也廣韻愛也隱也亦姓)
(按以上痕韻五音開口呼惟疑母字集韻編入魂韻)
十四寒(舊二十五寒二十六桓)
(按廣韻集韻皆分寒與桓爲二韻而律同用宋劉淵併爲十四寒今詳寒桓二韻律雖同用而呼法)
(不同則其字宜分列之)
見一干(廣韻古寒切集韻居寒切今用歌安切說文犯也廣韻求也集韻澗也水涯也扞也亦姓)
肝(說文木藏也)竿(說文竹挺也詩籊籊竹竿)玕(說文琅玕也書球琳琅玕)奸(說文犯也韻會犯非)
(禮也)忓(說文極也正韻求也預也)乾(集韻燥也詩暵其乾矣)虷(韻會蟲名又蟲侵物也見漢書鮑宣)
(傳)杆(集韻僵木也正韻杆謂盾耳見漢書尹賞傳)(集韻盾也通作干)䧲(集韻䧲鵠鵲也廣韻)
(作鳱)迀(說文進也一曰遮也)
溪一看(廣韻苦寒切集韻邱寒切今用渇安切說文睎也)刋(正韻削也剟也斫也書隨山刋木漢)
(書地里志作栞)靬(集韻弓衣也乾革也)
疑一豻(廣韻俄寒切集韻俄干切今從廣韻集韻胡地野犬或作犴見司馬相如子虛賦)雃(集韻)
(鳥名雝也)
端一單(廣韻都寒切集韻多寒切今用徳安切說文大也韻會隻也薄也又姓)襌(說文衣不重也)
(通作單)殫(說文殛盡也)丹(說文巴越之赤石也集韻州名亦姓)匰(說文宗廟盛主器也周禮祭祀)
(共匰主)簞(廣韻簞笥小篋論語一簞食)癉(集韻勞病也國語陽癉憤盈)鄲(說文邯鄲縣)勯
(集韻力竭也見呂氏春秋)
透一灘(廣韻集韻他干切今用他安切韻會水濡而乾也爾雅太歲在申曰涒灘說文作)攤
(韻㑹手布也廣韻開也亦緩也)歎(集韻太息也或作嘆)嘽(說文喘息也一曰喜也詩嘽嘽駱馬)痑(廣韻)
(力極也皮日休詩跁跒地力痑)幝(正韻敝貌詩檀車幝幝)㨏(韻會搫㨏婉轉也)
定一壇(廣韻徒干切集韻唐干切今用駝寒切說文祭場也禮記燔柴於泰壇)檀(說文木也詩爰)
(有樹檀集韻州名又姓)彈(韻會丸射也又鼓爪曰彈家語舜彈五弦之琴)撣(集韻觸也揚雄太元撣擊)
(其名一曰西南夷國名)驙(廣韻白馬黒脊)驒(集韻驎驒青驪馬正韻連錢驄)儃(說文何也廣韻態也)
聅(廣韻軍法以矢貫耳曰聅)鷤(韻會雉子)胆(集韻口脂澤也)
泥一難(廣韻那干切集韻那肝切今用儺寒切韻會鳥也集韻艱也又姓說文作)
淸一餐(廣韻七安切集韻千安切合聲雌安切說文吞也詩不素餐兮)
從一&KR0714;(廣韻昨干切集韻財干切今用慈寒切廣韻餘也正韻賊也又害也)戔(說文賊也正韻)
(委積貌)帴(廣韻帗也集韻帬也婦人脇衣也又狹少之意見周禮考工記)䎒(集韻鷙攫急疾貌揚子鷹)
(隼䎒䎒)㥇(集韻忮也)
心一珊(廣韻蘇干切集韻相干切合聲思安切說文珊瑚色赤生於海或生於山)姍(集韻好也)
(一曰誹謗也)跚(集韻蹣跚行不進貌或作散)(韻㑹羊猪脂也見周禮註)䈀(韻會竹器)
曉一頇(廣韻許干切集韻虛干切今用呵安切廣韻顢頇大面貌)鼾(廣韻臥氣激聲)
匣一寒(廣韻胡安切集韻河干切今用何闌切說文凍也正韻國名又姓)韓(廣韻井垣也集韻國)
(名亦姓說文作韓或作榦幹)邯(說文趙邯鄲縣)邗(韻會國名春秋傳呉通邗溝)汗(廣韻可汗蕃王)
(稱)翰(廣韻天雞羽有五色爾雅作鶾)䮧(韻會䮂䮧蕃大馬名集韻馬毛長也)馯(集韻東夷别種名亦)
(姓史記有馯臂子弓)
影一安(廣韻烏寒切集韻於寒切今用阿干切說文静也集韻州名亦姓)鞌(說文馬鞍具韻㑹地)
(名春秋鞌之戰或作鞍)
來一闌(廣韻落干切集韻郎干切今用勒寒切說文門遮也集韻晚也希也失也)瀾(說文大波)
(爲瀾孟子必觀其瀾)蘭(說文香草也易其臭如蘭集韻州名又姓)讕(說文詆讕也漢書谷永傳滿讕誣天)
欄(集韻閑也通作闌)籣(說文所以盛弩矢人所負也漢書韓延夀傳抱弩負籣或作䪍見史記信陵君)
(傳)(說文妄入宮掖也通作闌)襽(集韻衣與裳連曰襽或作襴韻會作幱)
(按以上寒韻十四音開口呼)
見一官(廣韻集韻古凡切合聲姑剜切說文吏事君也韻會職也公也又姓)倌(正韻主駕者詩)
(命彼倌人)冠(廣韻弁冕之總名也亦姓)觀(廣韻視也)棺(說文關也廣韻棺椁)涫(韻會涫涫沸貌見莊)
(子又酒泉郡有樂涫縣)莞(集韻草名一曰東莞地名又姓)
溪一寛(廣韻苦官切集韻枯官切合聲枯剜切說文屋寛大也集韻緩也)髖(說文髀上廣韻兩股)
(間也見賈誼治安疏)
疑一岏(廣韻五丸切集韻吾官切今用呉桓切集韻巑岏山銳貌)刓(說文剸也一曰齊也)园
(集韻圓削也或作抏)羱(正韻野羊)蚖(韻會毒蛇)忨(正韻貪也)
端一端(廣韻集韻多官切合聲都剜切說文直也集韻正也始也布帛六丈曰端又姓通作耑)剬
(廣韻齊也韻會整飭貌揚雄法言藺相如剬而不偒)耑(說文物初生之題也)褍(說文衣正幅廣韻衣長也)
&KR1511;(說文角&KR1511;獸也狀似豕角善爲弓出胡休多國)
透一湍(廣韻他端切集韻他官切今用秃剜切說文疾瀬也孟子性猶湍水也)貒(說文獸也似豕)
(而肥見爾雅)煓(正韻赫也韻會火盛貌)䵎(說文黄黒色也集韻䴰䵎梁四公之名)
定一團(廣韻度官切集韻徒官切今用徒完切說文圜也廣韻聚也)敦(韻㑹聚貌詩敦彼行葦或)
(作揣賈誼鵩賦何足控揣)慱(正韻憂勞詩勞心慱慱兮)摶(說文圜也謂以手圜之禮記毋摶飯)漙(正韻)
(漙漙露多貌詩零露漙兮)鷒(正韻鸛鷒鳥名見爾雅)篿(說文圜竹器也)剸(廣韻&KR0914;也)鷻(集韻鳥名)
(說文雕也廣韻作)鱄(集韻魚名見山海經廣韻作&KR2159;)槫(集韻柩車也)蓴(集韻草叢生)
泥一渜(廣韻乃官切集韻奴官切今用奴完切集韻水名在遼西肥如南入海陽廣韻作濡)
幫一般(廣韻北潘切集韻逋潘切合聲逋剜切集韻移也正韻旋也多也辟也)(正韻輩也部也)
(黨也)䈲(韻會䈲籛竹名一曰捕魚笱入不可出)
滂一潘(廣韻普官切集韻鋪官切合聲鋪剜切說文淅米汁也禮記燂潘請靧集韻水名在河南滎)
(陽又姓)拌(廣韻棄也俗作拚)番(集韻番禺縣名在南海)
並一盤(廣韻薄官切集韻蒲官切今用蒲完切廣韻器名說文作槃或作柈鎜)般(正韻樂也孟子)
(般樂怠敖通作盤亦作弁詩有小弁篇漢書杜欽傳作小卞)胖(集韻大也大學心廣體胖)瘢(說文痍也)
(正韻瘡痕)鞶(說文大帶也易或錫之鞶帶)繁(集韻馬鬣上飾春秋傳繁纓以朝禮記作樊纓)磐(集韻)
(大石一曰山石之安者易鴻漸於磐)磻(廣韻磻溪太公釣處)蟠(集韻大也曲也委也一曰龍未升天謂之)
(蟠)䰉(說文卧結也廣韻䰉頭曲髪爲之)搫(說文搫擭不正也集韻除也見潘岳射雉賦)蹣(集韻)
(蹣跚跛行貌亦作&KR2650;跘)媻(廣韻奢也一曰小妻又媻媻來往貌)幋(說文覆衣大巾或以爲首鞶)縏
(集韻小嚢禮記内則施縏袠)(集韻屈足也)&KR1829;(廣韻&KR1829;&KR2061;異鳥見山海經)瀊(集韻水洄也)番
(集韻番和縣名在張掖郡)
明一瞞(廣韻母官切集韻謨官切今用模完切說文平目也集韻目不明亦姓又鄋瞞國名見左傳)
漫(韻會水廣大貌)謾(說文欺也楚辭九章或訑謾而不疑)鬗(說文髪長也見漢書禮樂志)曼(廣韻)
(路逺也集韻曼曼長也)樠(廣韻木名松心)饅(韻會饅頭餅也見束晳賦)鏝(說文鐵杇也見韓愈圬者)
(王承福傳或作槾荀子以象槾茨亦作墁孟子毁瓦畫墁)&KR1998;(集韻雨露濃貌)鰻(說文魚名)鄤(韻㑹鄭邑)
(名左傳使東鄙覆諸鄤)鞔(說文履空也集韻覆也)悗(廣韻惑也)慲(說文忘也集韻慲兠也)顢
(廣韻顢頇大面貌)鬘(集韻髪美貌)䜱(廣韻䜱䜪亭名在上艾䜪音求)蔓(正韻蔓菁菜名)縵(韻㑹)
(無文也又夏縵車名見周禮)蹣(集韻踰也)
精一鑽(廣韻借官切集韻祖官切合聲租剜切說文所以穿也論語鑽之彌堅)攢(集韻治擇也禮)
(記柤棃曰攢之通作鑽)劗(集韻呉人謂髠髪爲劗見淮南子)&KR4335;(集韻姓也漢&KR4335;授漁陽人見海西先)
(賢傳)
淸一爨(集韻七丸切合聲麤剜切集韻炊也周禮以火爨鼎水也)攛(集韻擲也)
從一欑(廣韻在丸切集韻徂完切今從集韻說文積竹杖也韻會穿也一曰叢木也又地名左傳欑)
(茅之田)穳(集韻禾聚也)菆(韻會積木以殯也)巑(廣韻巑岏小山貌)酇(集韻聚居也百家爲)
(酇)攢(韻㑹蔟聚也)
心一酸(廣韻素官切集韻蘇官切合聲蘇剜切說文酢也廣韻醋也書曲直作酸)狻(說文狻麑)
(如虥猫食虎豹者見爾雅)
曉一歡(廣韻集韻呼官切合聲呼剜切說文喜樂也或作懽)讙(說文譁也)嚾(正韻喧囂貌)
驩(正韻馬名又與歡同孟子驩虞如也)貛(說文野豕也廣韻牡狼見爾雅)䑏(集韻䑏疏獸名見山海經)
(廣韻鷒鳥名見爾雅)
匣一桓(廣韻集韻胡官切今用胡鑾切協用胡頑切說文亭郵表也正韻木名似柳又水名又桓桓)
(威也又姓)完(說文全也)丸(說文圜傾側而轉者)峘(爾雅小山岌大山峘郭璞註岌謂高過)洹(集韻)
(洹洹流也一曰水名在齊魯間左傳聲伯夢濟洹而歌)汍(集韻汍瀾泣貌)莞(說文草名)紈(說文素也)
(古詩被服紈與素)綄(韻會船上候風羽楚謂之五兩)芄(說文芄蘭莞也詩芄蘭之支)萑(韻㑹薍也)
(詩八月萑葦說文作)&KR0841;(說文&KR3393;屬見爾雅字从&KR1586;)貆(說文貉之類)豲(說文逸也正韻豕屬一曰)
(邑名在天水)梡(廣韻木名出蒼梧子可食)瓛(說文瓛圭公所執通作桓又人名齊書有劉瓛傳)捖
(集韻捖摩工治玉也)垸(集韻補也以桼和灰而䰍也韻會稱量之名周禮考工記重三垸)荁(廣韻草名)
(似堇葉大見禮記内則)垣(集韻墉也)
影一剜(廣韻一丸切集韻烏丸切今用烏官切廣韻刻削也韓愈詩有洞若神剜)眢(說文目無)
(明也集韻廢井左傳目于眢井)豌(廣韻豆也說文作)蜿(廣韻蟠蛇龍貌)帵(廣韻帵子裁餘)婠(說文)
(體徳好也)
來一鸞(廣韻落官切集韻盧丸切今從集韻集韻鳥名說文赤色五彩鷄形鳴中五音)鑾(廣韻)
(鑾鈴也通作鸞詩八鸞瑲瑲)巒(說文山小而銳屈原九章登石巒以逺望)灤(正韻平灤水名)欒(廣韻)
(木名正韻欒欒瘠貌集韻鐘兩角爲欒亦姓)羉(集韻彘網也見張協七命)圝(廣韻團圝圓也)臠(集韻)
(臠臠臞也或作通作欒)
(按以上桓韻十九音合口呼惟泥母濡字廣韻編入寒韻)
十五刪(舊二十七刪二十八山)
(按廣韻集韻皆分刪與山爲二韻而律同用宋劉淵併爲十五刪今詳刪山二韻其呼法無異等第)
(又同五音集韻洪武正韻與韻會韻鑰諸書俱合爲一韻故今亦將二韻字合列之而韻名與音切)
(俱分註於各音之下)
見二艱(廣韻古閑切集韻居閑切今用皆山切山韻說文土難治也周禮作囏)閒(說文隙也集韻)
(近也中也亦姓)蕑(廣韻蘭也詩方秉蕑兮韻會蓮也又姓)姦(廣韻古顔切集韻居顔切今用皆刪切協)
(用基烟切刪韻說文私也韻會僞也左傳在外爲姦在内爲宄或作姧奸)葌(說文草出呉林山見山海)
(經)菅(說文茅也廣韻草名詩可以漚菅亦姓)
溪二慳(廣韻苦閑切集韻邱閑切今用欺艱切山韻廣韻悋也韓愈詩辭慳義卓濶)顅(韻會長脰)
(貌周禮考工記數目顅脰)鬜(說文鬢秃也韓愈詩或赤若秃鬜)藖(集韻草名韻會莝餘草)掔(說文)
(固也爾雅厚也)豻(廣韻可顔切集韻邱顔切今用欺姦切刪韻廣韻胡地野犬似狐而小黒喙)馯(集韻)
(馬靑黑色亦姓)
疑二顏(廣韻五姦切集韻牛姦切協用宜閑切刪韻說文眉目之間也廣韻容也又姓)㘖(集韻)
(㘖㘖争貌柳宗元詩騰口任㘖㘖)詽(廣韻五閑切集韻牛閑切今用宜閑切山韻集韻諍語也)虤
(說文虎怒也)
床二孱(廣韻士山切集韻鉏山切今用鋤閑切山韻集韻弱也見史記張耳傳)潺(韻會潺湲流水)
(貌)虦(爾雅虎竊毛謂之虦猫郭璞註竊淺也)
審二山(廣韻所間切集韻師間切今從集韻協用師安切山韻說文宣也宣氣散生萬物韻會産也)
(能産萬物又州名又姓)訕(韻會謗也)疝(集韻腹痛也)刪(廣韻所姦切集韻師姦切今從集韻協用)
(師安切刪韻說文剟也廣韻除削也又定也)澘(說文涕流貌詩澘焉出涕)狦(集韻狼也一曰惡健犬)
姍(集韻毁也漢書姍笑三代)
曉二羴(廣韻許間切集韻虛間切今用希艱切山韻廣韻羊臭也)
匣二閑(廣韻户間切集韻何間切今用何斕切協用何顏切山韻說文闌也集韻止也以木距門一)
(曰法也習也)閒(集韻安也隙也通作閑)憪(說文愉也集韻静也柳宗元詩安排祗自憪)嫺(說文)
(雅也漢書司馬相如傳雍容嫺雅)瞷(集韻江淮之間謂眄曰瞷又姓廣韻作覸)鷴(廣韻白鷴似雉而尾)
(長說文作鷼)癎(說文病也廣韻小兒瘨)(說文馬一目白曰爾雅作瞷)蛝(廣韻蟲名見爾雅)
影二黫(廣韻烏閑切集韻於閑切今用衣艱切山韻韻會黑也或作黰䵝)殷(廣韻赤黑色也左傳)
(左輪朱殷)&KR3172;(說文羣羊相也一曰黑羊)
來二斕(廣韻力閑切集韻離閑切今從集韻協用勒寒切山韻集韻斒斕色不純)
(按以上九音韻譜例屬開口呼今多讀作齊齒呼)
見二關(廣韻古還切集韻姑還切合聲姑彎切刪韻說文以木横持門戸也集韻通也亦姓)擐
(廣韻貫也)&KR1683;(集韻&KR1683;&KR1683;和鳴也通作關詩關關雎鳩)鰥(廣韻古頑切集韻姑頑切協用姑彎切山韻)
(説文魚也孟子老而無妻曰鰥或作矜詩至于矜寡)綸(説文靑絲綬也又姓)瘝(集韻病也書恫瘝乃身韻)
(㑹作癏亦作矜見漢書和帝紀)
疑二頑(廣韻五還切集韻五鰥切今用吾還切刪韻廣韻頑愚書庶頑讒説)&KR0857;(集韻痹也柳宗)
(元詩&KR0714;肌觸瘴&KR0857;)
幫二班(廣韻布還切集韻逋還切合聲逋彎切刪韻説文分瑞玉集韻次也别也亦姓)斑(韻會)
(駁文也説文作辬)頒(説文大頭也廣韻布也賜也)般(集韻還也通作班)朌(廣韻大首韻會賦也)
(又賜也禮記名山大澤不以朌)䰉(廣韻髪半白柳宗元詩虞童髪未䰉)扳(韻會引也援也)鳻(廣韻大鳩)
(也見揚雄方言)攽(説文分也)螌(説文螌蝥毒蟲也)斒(廣韻方閑切集韻逋閑切今用逋艱切協用逋)
(彎切山韻集韻斒斕色不純也)虨(説文虎文彪也)
滂二攀(廣韻普班切集韻披班切合聲鋪彎切刪韻廣韻引也或作扳)眅(説文多白眼也)
明二蠻(廣韻莫還切集韻謨還切合聲模頑切刪韻廣韻南夷名亦姓)獌(廣韻狼屬柳宗元詩)
(榛莾鬭豺獌)(正韻比翼鳥見山海經廣韻作)䟂(説文行遲也)鬘(集韻髪美貌皮日休詩藤)
(深埀花鬘)
照二跧(廣韻集韻阻頑切合聲菹彎切刪韻集韻伏也)
審二&KR1498;(廣韻集韻數還切合聲疏彎切刪韻廣韻關門機)
曉二豩(說文集韻呼關切合聲呼彎切刪韻説文二豕也備考豕亂羣也劉禹錫詩盃前膽不豩)
匣二還(廣韻戸關切集韻胡關切今用胡頑切刪韻説文復也)環(正韻圓成無端者又壁也見爾)
(雅廣韻玉環又姓)鐶(廣韻指鐶集韻金鐶也)鍰(廣韻六兩曰鍰書其罰百鍰)寰(集韻寰内天子)
(畿内也穀梁傳寰内諸侯)闤(集韻市垣也見張衡西京賦)轘(集韻轘轅關名在緱氏縣通作環)澴
(廣韻水名正韻漩澴波貌)鬟(集韻屈髪爲髻)圜(集韻繞也)&KR3025;(廣韻樸&KR3025;縣名在武威)(韻會禽繞)
(飛也或作䴉揚子朱鳥䴉䴉)䍺(廣韻獸名見山海經)懁(集韻辨急也)湲(廣韻獲頑切集韻胡鰥切)
(今用胡頑切山韻集韻潺湲水流貌)
影二彎(廣韻集韻烏關切今從之刪韻説文持弓關矢也孟子作關史記作貫)䘎(廣韻䗡䘎蟲名)
(集韻䗡䘎蟲曲息貌)灣(韻會水曲也)潫(集韻奫潫水深廣見左思呉都賦)嬽(廣韻委鰥切集韻逶)
(鰥切今用烏鰥切山韻集韻容媚也)
(按以上十音合口呼)
御定音韻闡微卷三
