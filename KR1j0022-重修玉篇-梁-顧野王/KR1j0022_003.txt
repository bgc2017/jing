玊篇卷三(凡一十三部)梁顧野王撰
(而眞)人部第二十三(而眞)儿部第二十四
(扶甫)父部第二十五(時人)臣部第二十六
(奴含)男部第二十七(彌申)民部第二十八
(甫俱)夫部第二十九(以諸)予部第三十
(五可)我部第三十一(式神)身部第三十二
(詡榮)兄部第三十三(大禮)弟部第三十四
(尼與)女部第三十五
人部第二十三(凡五百二十一字)人(而眞切周書曰惟人萬物之靈孔安國曰天地所生)
(惟人為貴易曰大人者與天地合其徳與日月合其明與四時合其序與鬼神合其吉㐫禮記云人者五行之端太玄經云有)
(九人一為下人二為平人三為進人四為下祿五為中祿六為上禄七為失志八為疾瘀九為極説文云天地之性最貴者也)
(象臂脛之形)僮(徒東切僮幼迷荒者詩云狂僮之狂也且傳曰狂行僮昬所化也廣雅云僮癡也今為童)仁
(而眞切周禮曰六徳仁鄭玄曰愛人以及物左傳云不背本仁也又曰參和為仁論語曰殺身以成仁又曰克己復禮為仁孔)
(子曰人者仁也鄭玄曰仁謂施以恩義也又曰郊社之義所以為仁鬼神也鄭玄曰仁猶存也白虎通曰仁者好生説文云仁)
(親也古文作忎也)傂(息移切傂祁地名亦作虒又池參直離二切佌傂參差也)伾(匹眉切有力也廣雅云伾)
(衆也)弔(丁叫切弔生曰唁弔死曰弔又音的至也)伄(丁叫切伄儅不常也)儅(丁盎切伄儅又丁堂切)
候(胡遘切説文云伺望也周禮有候人)偂(則前切又音翦)仳(芳止切説文云别也詩曰有女仳離又防)
(脂切)儂(奴冬切吳人稱我是也)㑗(式神切妊身也)傑(竒哲切英傑詩曰邦之傑兮傑特立也)
倕(是推切重也黃帝時巧人名也)侳(同上)保(補道切書曰明徵定保保安也説文養也)&KR0854;(説文)
(保字)(古文保亦作)伭(胡田切佷也)(同上)企(去智切説文云舉踵也詩云如企斯翼)
(古文)俊(子峻切説文云才過于人也書曰克明俊徳)儁(同上俗作㑺)仞(如震切周書曰)
(為山九仞孔安國曰八尺曰仞鄭玄曰七尺曰仞)仕(助理切説文云學也論語曰學而優則仕仕而優則學)
俅(渠鳩切詩云載弁俅俅箋云恭慎也)儒(如俱切説文云柔也)仲(直衆切詩曰付氏任只仲中也)
伯(博陌切説文云長也曲禮五官之長曰伯謂為三公者周禮九命作伯)佰(莫白切説文云相十佰也漢文)
(食貨志云而有仟佰之得注云仟謂千錢佰謂百錢)偰(相裂切高辛氏之子為堯司徒殷之先也亦作契)倩
(此見切詩云巧笑倩兮倩好口輔也又七性切假倩也)伊(於脂切爾雅曰伊維也注謂發語辭也)(古文)
伀(職容切方言曰沐或謂之佂伀也)佂(之成切廣雅云佂伀懼也)儇(呼縁切詩云揖我謂我儇兮儇)
(利也又慧也)侅(胡改姑來二切竒侅非常也)倓(徒甘切静也恬也説文安也)(説文同上)
僷(與攝切楚辭云衣攝僷以儲與兮攝僷不舒展皃)偞(字書僷字)份(彼陳切説文云文質備也論語)
(曰文質份份亦作彬)僚(旅條切書曰百僚師師僚官也又同官曰僚也)佖(皮筆頻必二切佖威儀也)仜
(胡東切大腹也)僝(士簡切虞書曰共工方鳩僝功僝見也又具也)儠(理攝切説文云長壯儠儠也)儦
(彼鴞切詩云朱幩儦儦盛皃也)儺(奴何切説文云行有節也詩云佩玉之儺又奴可切)僓(他罪切長好皃又婤)
(也又胡對切)佶(其吉切正也詩云既佶且閑)倭(於為切説文云順皃詩云周道倭遲又烏禾切國名)
俁(牛矩切大也詩云碩人俁俁容皃大也)健(渠建切易曰乾健也天行健君子以自强不息)俟(牀史)
(切詩云儦儦俟俟獸趨行皃又候也又音祈虜複姓万俟氏)倞(渠向渠命二切強也)傹(同上)傲(五到)
(切書云瞽子父頑母嚚象傲傲慢不友也)仡(語訖切説文曰勇壯也書云仡仡勇夫)儼(宜檢切詩云碩大且)
(儼儼矜莊皃)俚(良子切頼也説文云聊也)俺(於劒切説文云大也)侚(詞俊切疾也)(字書)
伴(蒲滿切侣也又蒲旦切詩云無然伴換伴換猶跋扈也)佳(革崖切説文云善也楚辭云妬佳冶之芬)
(芳兮)僴(下板切武皃詩云瑟兮僴兮僴寛大也又音簡)倬(知角切明也大也)偲(士才切詩云其人美)
(且偲偲才也)侹(他頂切正直皃説文云長皃一曰箸地一曰代也)僗(力告切伴僗也)傓(舒繕切詩)
(云艷妻傓方處傓熾也)儆(羈影切戒也虞書云降水儆予)俶(尺竹切厚也始也詩云令終有俶)傭
(恥恭切均也直也詩曰昊天不傭又音庸傭賃也)僾(乙賚切詩云亦孔之僾僾唈也)仿(芳徃切仿佛相似也)
㑂(籀文)佛(孚勿切仿佛也又符弗切又音弼)僁(桑截切小聲也)㣯(字書同上)僟(居希)
(切精詳也月令云數將僟終也)供(居庸切祭也設也具也又居用切)偫(直理切待也亦與庤同儲也具也)
儲(直於切偫也又儲副)備(皮祕切預也)俻(同上俗)(古文)偓(於岳切偓促拘之見)
佺(且泉切偓佺仙人食松子而眼方)儐(卑刃切出接賓曰儐説文云導也)㒤(尺涉切心服也畏也)
仢(扶握切爾雅曰奔星為仢約即流星也説文音狄約也)儕(任皆切類也)侔(莫侯切齊等也)
倫(力遵切説文云輩也一曰道也書曰無相奪倫)偕(居骸切詩云與子偕老偕俱也)侙(恥力切國語曰)
(於其心侙然侙猶惕也)倂(補郢必姓三切羅列也説文云竝也)俱(矩俞切皆也)儹(子管切最也)
傅(方務切太傅太保相天子也)俌(芳輔切輔也)佮(公荅切合取也)依(於祈切怙也助也説)
(文云倚也)佽(且利切詩云決拾旣佽佽利也)倚(於擬切依倚也)佴(如志切貳也佽也)仍(如陵)
(切就也)侍(時至切説文云承也)倢(才獵切詩云征夫倢倢倢倢樂事也本亦作捷又音接倢伃也)伃
(與居切武帝制倢伃婦官也亦作婕妤也)傾(口營切説文云仄也)側(莊色切傍也)侒(烏蘭切説文云)
(宴也)侐(許域切詩云悶宫有侐侐清淨也或作䦗)俜(普丁切使也)俠(胡頰切漢書云季布為任俠有)
(名注云同事非為俠又謂任使其氣力俠之言挾也以權力俠輔人也)侁(所臻切徃來侁侁行聲詩云侁侁征夫也)
儃(達安達亶達案三切疾也何也)仰(魚掌切易曰仰則觀乎天文反首望也)侳(子過切説文云安也)
儽(力罪切説文云垂皃一曰嬾懈又力追切家語云儽儽若喪家之狗嬴病皃)傫(同上)(時注切説)
(文作侸立也今作樹)偁(齒繩切左氏傳云禹偁善人與稱同)付(方務切書云皇天既付付與也)佸(古濶)
(切詩云曷其有佸佸㑹也)傆(牛萬切黠也)微(武非切書云虞舜側微賤也)作(子各切説文云起也)
(周禮曰作六軍之士執披作謂使之也)假(居馬切書曰假手于我有命假借也又非真也至也又音格)侵
(千金切漸進也榖梁傳曰五穀不升謂之大侵侵傷也)償(市亮切左氏傳曰西鄰責言不可償也償報也)儥
(餘祝切周禮司市以量度成賈而徵儥儥買也)儀(語竒切説文云度也易曰大極生兩儀)代(達賚切説文云)
(更也書曰天工人其代之)傍(蒲當切近也)(瞿龜切左右視也)偈(近烈切武皃詩曰伯兮偈兮又)
(其例切偈句也)俔(苦見切詩曰俔天之妹俔罄也)侣(力莒切聲類云伴侣也)便(婢仙切爾雅曰便便)
(辯也書傳曰便辟足恭也又毗線切)偆(尺尹切説文云富也)任(耳斟切説文云保也爾雅曰佞也又汝鴆切委)
(任也)什(時立切什物什又篇什也)優(郁牛切説文云饒也一曰倡也左氏傳云鮑氏之園人為優優俳也)
僖(虚其切樂也)儉(渠儼切説文云約也)价(居薤切詩曰价人維藩价善也)㑘(同上)俗
(似足切習安也周禮十有二教六曰以俗教則民不偷也)仔(則之切詩曰佛時仔肩仔肩克也)偭(綿徧切漢)
(書偭鳧獺以隱虎偭面背也)億(於力切安也)俆(詞余切緩也)㑞(餘證切送也呂不韋曰有侁氏)
(以伊尹㑞女與媵同)使(所里切令也書曰后非民㒺使又疎事也)伶(來丁切使也説文云弄也益州有建伶縣)
俾(必弭切書曰有能俾又俾使也)傳(儲攣儲戀二切周禮訓方氏誦四方之傳道傳道世世傳説徃古之事也)
偋(步定切僻也)倌(古宦切九二切説文云小臣也詩曰命彼倌人)伸(舒鄰切舒也易曰尺蠖之屈以)
(求伸也)僭(子念切説文云儗也書曰天命不僭)伹(七閭祥閭二切拙也廣雅云鋭也)㒄(式善如善)
(二切説文云意膬也一曰意急而懼也一曰戁也)偄(而臠乃亂二切弱也)傿(於建切引為價也)儔
(直流切侶也又大到切翳隱蔽也)倍(步乃切易曰近市利三倍倍謂一兩之也)俴(才見切詩云小戎俴収俴)
(淺也)(呼肱切恨也迷惛也)侊(公黃公横二切國語云侊飯不及壺滄注云侊大也大飯謂盛饌)倀
(敕良切失道皃又狂也禮記曰治國而無禮譬猶瞽之無相與倀倀乎其何之)偏(匹研切鄙也書曰無偏無頗偏不平)
(也)佃(同年同見二切作田也説文曰中也左氏傳曰乗中佃一轅車)儗(御理切僭也)侜(張牛切詩)
(曰誰侜予美爾雅曰侜張誑也)倜(他激切倜儻也司馬相如封禪書曰倜儻窮變也)僻(匹亦切詩云民之多)
(僻僻邪也)(息紫切説文云小皃詩曰彼有屋本亦作佌音此)侈(昌是式是二切書曰祿弗期侈侈泰)
(也)伎(之豉切説文云與也詩云鞠人伎忒又渠紀切)&KR2394;(丈吏切㑹物也方言云&KR2394;㑹也)佁(丑利夷在)
(二切癡皃)伿(弋豉切説文云墯也)(蘇刀切驕也)僞(魚貰切詐也)倪(魚雞吾禮二切莊子)
(云和之以天倪倪自然之分也)伍(呉魯切行伍説文曰相參伍也)仵(吳古切偶敵也)佝(公豆切楚辭曰)
(直佝愗以自苦亦作怐)倡(齒羊切説文云樂也又音唱禮曰一倡而三歎)俳(皮皆切漢書曰詼笑類俳倡俳)
(雜戲也)&KR3405;(其虐切儌&KR3405;受屈也)佻(敕聊切詩云視民不佻佻偷也)儳(仕咸切説文云儳互不齊也又)
(仕鑒切)僐(時演切作姿也)㑾(余招切㑾役也)傜(同上)俄(我多切俄頃須㬰也)僛(丘其)
(切醉舞皃詩云屢舞僛僛)侮(亡甫切侮慢也)㑄(古文)傷(舒揚切説文云創也爾雅曰傷憂思也)
俙(呼皆切解也訟也)㑵(秦栗切廣雅云賊也)㑥(以豉切輕也)僄(匹妙切説文云輕也又僄)
(狡輕迅也)傞(思何古何二切舞不止皃詩云屢舞傞傞也)僨(甫運切僵也)僵(舉良切莊子推而僵)
(之説僵也)偃(乙蹇切論語草上之風必偃偃仆也)仆(芳遇切傾倒皃)倄(下交切刺也一曰痛聲)
俑(餘種切禮記曰孔子謂為俑者不仁俑偶人也説文又他紅切痛也)係(何計切爾雅曰繼也又音計)
伏(扶腹切匿也易曰坎為隱伏)促(且足切速也迫也)催(且回切迫也相擣也)伐(扶厥切征)
(伐又自矜曰伐書曰汝惟弗伐)仇(渠牛切書曰萬姓仇予仇怨也)俘(芳符切説文云軍所獲也左氏曰以為俘)
(馘)傴(郁禹切説文云僂也左氏傳曰再命而傴)仸(乙小切字書曰尪也)儡(力囘切相敗也)僇
(力救居幼二切説文云癡行僇僇一曰且也)倃(公勞渠久二切毁也)倠(許維切淮南曰嫫母仳倠説文仳催)
(醜面也)傛(與恭切漢書傛華婦官名又音勇不安也)僔(子損切説文云聚也詩云僔沓背憎)侂(恥各)
(切侂寄也論語云可以侂六尺之孤)倦(渠眷切猒也詩文云罷也書曰耄期倦于勤)僂(力矩切説文云尪也)
(周公韤僂或言背僂也)傮(子牢切又祀牢切終也)像(似兩切説文云象也)偶(吾苟切爾雅曰合也)
(説文云同人也)僊(司連切説文曰長生僊去也莊子曰千嵗猒世去而上僊)㒨(説文僊)仙(聲類云今)
(僊字)佋(時昭切説文云廟佋穆父為佋南面子為穆北面)(丁退切市也)伋(居及切孔鯉子名伋)
(字子思)佼(古爻切交也又音絞)佩(蒲對切大帶佩也)傪(七感切説文云好皃又倉含切)㑮
(吾昆切姓也)侗(吐公敕動二切論語曰侗而不愿侗謂未成器之人)伉(去浪切左氏傳云已不能庇其伉儷)
(伉敵也)儷(吕詣切偶也)㒧(字書上同)僑(渠消切髙也)僎(士卷切具也又將倫切)
傀(古回切周禮曰大傀烖注云傀猶怪也)(聲類傀字)儋(丁談切任也何也)僤(大旦切説)
(文云疾也周禮曰句兵欲無僤)何(胡可切克負也又乎哥切辭也)佗(達何切説文云負何也凡以驢馬載物謂)
(之負佗)他(吐何切誰也本亦作佗)(二同符歷切古文辟)佚(余一切書曰無教佚欲有)
(邦佚豫也)值(除利切詩云值其鷺羽值持也)俇(渠往切楚辭曰魂俇俇而南征兮俇俇遑遽皃)僆(里翦)
(力見二切雞鴨成僆文字音義云江東呼畜雙産謂之僆)佾(餘質切論語曰八佾舞於庭佾列也)莅(力致切詩)
(云方叔莅止莅臨也)佇(除吕切詩云佇立以泣佇久也)侑(禹救切周禮曰王以樂侑食侑勸也)儴(爾羊)
(先羊二切因也)偪(鄙力切迫也與逼同)佪(胡雷切佪佪惛也)傖(仕衡切音陽秋云吳人謂中國人為)
(傖)&KR2763;(力庖切盛也)儓(逹該切輿儓也左氏傳云僕臣儓)㑷(代代切意恣從也説文云意也與態)
(同)&KR1665;(扶形孚劒二切方言云&KR1665;輕也)&KR2972;(渠凶切方言云&KR2972;倯罵也燕之北郊曰&KR2972;倯謂形小可憎之皃)
倯(蘇容切方言云庸謂之倯轉語也)伆(武粉武弗二切離也博雅云斷也)㒓(他達切方言云逃也)
(叛也)侼(蒲没切侼强也一曰佷也)傃(桑故切向也孔子曰傃隱行怪)偩(扶九切象也)侀(音刑)
(禮記曰刑者侀也侀者成也一成而不可變)偎(烏囘切愛也又北海之隈有國曰偎人)倅(倉憒切周禮戎)
(僕掌王倅車之政正其服倅副也)價(古訝切價數也)俛(無辯切俯俛也説文音俯低頭也亦作頫)俯
(弗武切易曰俯以察於地理俯謂下首也)仂(六翼切勤也又音勒)傁(思口切老也與叟同)(説文傁)
倇(於阮切勸也)借(子亦切假借也又子夜切)倰(力曾切長也)傺(敕厲子例二切楚辭曰伅)
(鬱邑余侘傺兮侘傺失志皃)侘(都嫁丑家二切侘傺)佐(子賀切助也周禮曰以助王均邦國)㒌(渠營)
(切特也古焭字)倮(力果切赤體也)偟(胡光切爾雅曰暇也)侎(五婢切周禮小祝掌侎烖兵侎安也本作)
(彌注作敉)偷(吐侯切盜也爾雅曰佻偷也謂苟且也)(竒龜切使也)僢(尺兖切淮南分流僢馳僢)
(馳僢相背也與舛同)住(雉具徵具二切立也)侻(他活切博雅曰可也一曰輕也)儢(力莒切儢拒心不欲)
(為也)(古載切假主也)僸(牛錦切文字音義云仰頭皃)儻(他朗切倜儻不羈又他浪切倖也)
㒠(下价切俠也又楚辭云何文肆而質㒠)佯(余章似羊二切詐也博雅云弱也)(都田切殞也仆)
(也倒也)傎(同上)倒(丁老切書云前徒倒戈説文云仆也)侱(他井切侄也)僬(子矅切曲禮云)
(庶人僬僬鄭玄曰行容止之皃也又昨焦切)侣(力莒切伴也陸機草木疏云麟不侣行)佟(大冬切廣蒼云)
(人姓)(古唐切古岡字)侄(之栗切牢也堅也)(魚音切急也)俓(牛耕牛燕二切急也)
仟(七堅切文字音義云千人之長曰仟)㒅(口禮切聲類云開衣領也)(思育切並古文夙字)
侲(之仁之刃二切説文云僮子也方言云燕齊之門謂養馬者曰侲)仉(之養切梁四公子姓也)僪
(渠出切甘泉宫賦曰捎夔䰧而扶僪狂本亦作獝)倥(口貢切倥偬窮困也)偬(子貢切倥偬)倱(户本)
(切帝鴻氏有不才子天子之民謂之倱伅)傱(先鞏切傱傱走皃)偡(丈減切偡偡齊整也)(丑減切癡)
(也)仗(直亮切器仗也莊子以劒見問曰夫子所御仗)伈(悉枕切伈伈恐皃)偛(楚洽切字書云偛&KR3082;)
(小人一曰偛㑙鬼黠也)㑻(莫刮切㑻傄健也)傄(呼八切僧傄)(摩葛切佅㒓事濟)俹
(烏訝切俹倚也)低(丁泥切垂也)(同上俗)儸(力柯切儸健而不徳也)(之車切儸)
俸(補孔切屏俸小皃又房用切俸祿也)僦(子祐切僦賃也)俰(和臥切和也)儰(于詭切儰謂之)
(仡仡不安也)傋(公項切備不媚也)(母項切傋)佔(丁兼切字書云佔侸輕薄也)侸
(丁侯切佔侸)偠(於了切偠㒟細腰也)㒟(乃了切偠㒟舞者㒟身若環也)佊(陂髪切邪也)傌
(莫亞切齊大夫名)佫(下各切人姓)(渠往切載器也)儭(千刃切至也又初吝切裏也或作寴)
佑(于究切書云皇天眷佑助助也)僋(他紺切僋俕老無宜適也)俕(先紺切僋俕)佄(胡甘切佄)
(酒與酣同)仠(何旦切衛也)㑜(夷世切亦作䇩所以合版際也)倖(胡耿切徼倖亦作幸)俾(卑吉)
(切止行也本作䟆蹕)僯(力軫切慙恥也)俈(苦罵切或嚳字俈焉暴也)&KR3082;(壯救休救二切任身也)
&KR5258;(博堅步堅二切或蹁字足不正也)㒋(息移切賤也役也與厮同)佱(甫劫切古文法)偵(恥慶)
(切候也東觀使先登偵之)(遐雅切古文夏)(女孝切與閙同)偙(都計切偙儶也)儶(下桂切偙)
(儶)傝(他盍切傝&KR3271;惡也一曰不謹皃)&KR3271;(先盍切傝&KR3271;也)但(達亶切語辭也)僒(求敏口窘二切)
(賈誼鵩鳥賦云僒若囚拘謂肩傴僒也)偯(於豈切哭餘聲禮記曰大功之哭三曲而偯)侇(與脂切夷也)
傰(音朋又音倍漢書南山羣盗傰宗等數百人亦作)&KR3241;(同上又都柯切)仱(渠廉切古樂名)僥
(魚彫切山海經云僬僥國在三首國東郭璞曰僬僥氏長三尺人短之至也)侏(諸儒切侏儒短人國語曰侏儒不可)
(使援)㑦(力計切怒也)儈(古㑹切合市也)僰(平勒切屏之遠方曰僰僰之言偪也説文云揵為蠻夷也)
佒(於郎於良二切體不伸也)侒(力大切大也)(許驕切傲也)伻(普萌切使人也又急也)
佉(去茄切神名也)㑼(力却切神名也)倧(祖冬切仙人也)偳(都官他官二切人名)佬(力彫)
(切侾佬也大皃也)侾(火交切大皃)伽(求迦切伽藍也又後漢書云伽倍國在莎車西)倲(都聾切儱)
(倲儜劣皃亦姓)(奴囘切偃也)僧(息維切偏也)㒥(孚公切偓㒥仙人也)㒕(烏江切㒕降不)
(伏也)僧(悉層切師僧也)仯(彌小切仯小皃又初教切)侉(苦瓜切奢也書云驕淫矜侉又安賀切痛呼也)
傇(而勇切衆也)伔(徒感切詩云髧彼兩髦或作)(居偃切偃不伏也)(初講切衆齊也)
傟(於項切戾也)(筆委切停也)㑎(奴擣切姓也)傊(于藴切優也)佲
(二同彌頂切)傒(二同户禮切待也本作徯)僝(仕山切僝僽惡罵也)伱(乃里切尒也)
㒜(羊煮切謹也)㒇(亡甫切慢也)俖(匹亥切不肯誑妄也)倘(他朗切倘然出南華眞經)
(魚俺切掩癡也)佌(七紙切小舞皃)佷(户懇切戾也本作很)(密彼切無也)㑯
(思主切姓也)佀似(二同祥里切像也)估(居午切估價也)侃(口旱口汗二切樂也又強直也)
偘(同上)倗(匹肯切不也説文歩崩切輔也)倣(甫㒺切倣學也)儌(居曉切儌行也)(蒲倖)
(切直也又俱也)例(力世切類例也)㑋(去仲切小皃)僜(都鄧切又徒亘切俊僜不著事)儱
(力用切儱偅行不正也)偅(章用切儱偅)㐰(私進切古文信)倳(側吏切置也)㑶(許氣切怒)
(㑶也)伷(直宥切伷系也)㒈(許鑑切逞皃又覱㒈髙危皃)僅(巨鎮切説文云材能也)媵(餘證)
(切鋭也)儾(奴浪切寛儾也)傼(呼旰切姓也)(胡慣切臣也)儙(去戰切儙開也)仛
(丑訝切嬌逸又湯洛切)㑃(乙孝切很㑃也)傔(去念切侍從也)偌(人夜切姓也)(子句切)
(促也)㑍(力對切亞也)(徒混切仙也)伳(私列切伳侈也)倛(欺忌切倛儗不行)&KR3159;
(火困切老忘也)㑤(莫教切好皃)傚(胡教切學傚也)(常裕切神也)僕(薄沃切僮僕説文云)
(給事者也)傈(力質切廟主也本作栗)傕(苦角切姓也)仴(五活切地名)俗(渠㦸切倦也)
㒂(張略切姓也)傶(宗祿切邑名亦姓)㒔(時束切㒔㑛動頭皃)㑛(舒緑切㒔㑛也)
(風木切)(知力切古文陟)㒊(師立切不及也)佹(九委切戻也春秋云晉侯佹侯)偉(于鬼切大)
(也説文云竒也)俉(五顧切史記天官書曰鬼哭若呼其人逢俉注云俉迎也)(五兮切㑮佯不知皃)
俒(胡困切説文云完也逸周書曰朕實不明以俒伯父)仚(許延切輕舉皃説文云人在山上也)僙(胡光)
(切作力皃與趪同)儜(女耕切困也弱也)儯(徒登切陵儯長皃)偤(以周切侍也出文字辨疑)
件(其輦切説文云分也从牛牛大物故可分)以(余止切用也與也為也古作㠯)儑(五甘切不慧也)
俵(波廟切俵背也)(叉丈切惡也)儚(莫登切爾雅云儚儚洄洄惛也郭璞云皆迷惛)個(加賀)
(切偏也鄭玄注儀禮云俗呼个為個)僀(丁計切俊也或與偙同)僿(蘇代式志二切史記云小人以僿)
㑉(音夙慉夙不伸)傉(奴篤切虜三字姓有庫傉官)倔(巨物切倔强)咎(其久切説文云災也)
(从人从各各有相違也)位(于偽切説文云列中庭之左右曰位)偒(他莽切直也)㐴(俗攀字)
儿部第二十四(凡十字)儿(而真切仁人也孔子曰人在下故詰屈説文曰)
(古文竒字人也象形)兀(五忽切説文曰髙而上平也从一在人上)兒(如支切説文云孺子也从儿象小兒頭囟)
(未合)允(惟蠢切易曰允升大吉允當也又信也)兊(徒外切説也)兌(説文兊)充(齒戎切行)
(也蒲也)亮(力尚切朗也又信也)兖(俞轉切書曰濟河惟兖州)免(靡蹇切去也止也脫也)
父部第二十五(凡五字)父(扶甫切易曰有夫婦然後有父子説文云父矩也家長率)
(教者也)爹(屠可切父也又陟斜切)爸(蒲可切父也)㸙(之邪切父也)爺(以遮切俗為父)
(爺字)
臣部第二十六(凡四字)臣(時人切易曰有父子然後有君臣白虎通曰臣者繵也屬)
(志自堅固也説文云臣牽也事君也象屈服之形廣雅云臣堅也孔子曰仕於公曰臣仕於家曰僕)臦(居況切説文曰)
(乖也从二臣相違)臧(則郎切説文云善也)&KR2133;(籀文)
男部第二十七(凡四字)男(奴舍切易曰有萬物然後有男女白處通曰男者任也説)
(文云丈夫也字从田力言男用力於田也夏書曰二百里男邦孔子曰男任也任王者事周禮曰方千里曰王畿其外五百里)
(曰侯服又其外五百里曰甸服又其外五百里曰男服禮記曰王者之制祿爵公侯田方百里伯七十里子男五十里)
(巨九切爾雅云母之晜弟為作舅同)甥(所庚切左氏傳注姊妹之子曰甥)嬲(奴曉切戲相擾)
(也)
民部第二十八(凡二字)民(彌申切詩文云衆氓也書曰民非主㒺事主非民㒺使)
氓(莫耕切説文云民也詩云氓之蚩蚩)
夫部第二十九(凡四字)夫(甫無切説文云丈夫从二大一以象簪周制八寸為尺十)
(尺為丈人長八尺故曰丈夫又夫三為屋一家田為一夫也又音扶語助也)㚘(蒲滿切竝行也)替(吐麗切書)
(曰弗敢替上帝命替廢命也)規(癸支切世本倕作規矩準䋲也規正圜之器也)
予部第三十(凡三字)予(以諸切予者我也又音與説文云推予前人也)舒(式諸)
(切舒叙也説文云伸也一曰舒緩也)予(胡慢切相詐惑也从倒予今作幻)
我部第三十一(凡四字)我(五可切説文云施身自謂也易曰我有好爵)成
(古文我)義(魚竒切已之威儀也又宜寄切仁義也)羛(墨翟書義字從弗)
身部第三十二(凡二十八字)身(式神切説文云躬也象人之身易曰近取諸身)
軀(去迂切説文云體也)&KR2399;(同上俗)(止移切四體也亦作肢胑)(只兒切亦用為四)
(字)躴(力當切躴躿身長皃)躿(口岡切躴躿)躭(丁含切俗耽字)軁(力句切屈己也)
(匹政切俗聘字)䠿(五拜切人名)躱(丁果切躱身也)䠽(下哀切字書云軀䠽體長皃)䠸(丘華)
(切䠸以體柔人也爾雅作夸毗)(薄彌切䠸)躽(於建切躽體怒腹也)躳(居雄切説文曰身也)
躬(同上)䡀(之善切裸形也)軄(之力切俗職字)躶(力果切赤體也亦作裸)躰軆
(他禮切並俗體字)&KR2157;(他甘切俗聃字)(力登切身也)(蒲末切)躸(居宜切躸身單皃)
兄部第三十三(凡三字)兄(詡榮切昆也爾雅曰男子先生為兄)兢(冀徵切兢)
(兢戒慎也説文云競也)(同上見説文)
弟部第三十四(凡五字)弟(大禮切爾雅曰男子後生為弟又大例切説文云韋束之)
(次弟也)(古文)第(大例切今為第幾也)罤(古昏切説文云周人謂兄曰罤也今作昆同)晜
(同上)
女部第三十五(凡四百一十八字)女(尼與切説文云婦人也象形易曰有萬物然後)
(有男女又女者如也如男子之教又女從也女子有三從之義又尼慮切以女妻人曰女)姓(思政切姓氏書曰平章百)
(姓)姜(居羊切炎帝居姜水以為姓)姞(渠乙切姞氏為后稷元妃南燕姓也)姚(俞招切舜姓也)
嬀(矩為切水名書云釐降二女于媯汭亦姓)(余征切姓也)好(呼道切説文云美也又呼導切愛好)
(也)妞(呼道切姓也亦作&KR2315;)娸(去疑切姓也一曰醜也)娧(他外切好皃)嬿(於典於見二切)
(説文云女字也詩曰嬿婉之求本或作燕)娙(胡丁五耕二切身長好皃武帝所幸邢夫人號娙娥)㜺(作旦切好)
(容兒)婉(於遠切婉媚説文云順也)妴(同上)姛(徒孔切項直皃)嫣(許乾切又於建切長美皃)
姌(如斂切長皃)嫋(奴了如酌二切姌嫋長也)孅(思廉切細也)嫇(亡丁切説文曰嬰嫇也一)
(曰嫇嫇小人皃又亡鼎切嫇奵自持也)奵(丁冷切嫇奵)婬(余鍼切喜也説文云私逸也)嬛(巨營)
(切詩云嬛嬛在疚家道未成嬛嬛然亦孤特也)&KR1137;(同上)姽(牛委切説文云閑體行姽姽也)㚲(尺涉切輕)
(薄一曰多技藝也)婐(烏果切婐㛂也)㛂(乃果五果二切委皃也)委(於詭切委屬也棄也曲也)
&KR2618;(丑亷切&KR2618;妗也)妗(許兼切&KR2618;妗美笑皃也)孂(居天居黝二切竦身皃)婧(財姓疾井子盈)
(三切竦立皃)妌(音靜靜也)姂(房法切説文曰婦人皃)嫙(徐縁切好皃)姡(胡括户刮二切)
(多詐也爾雅曰靦姡也)䶒(祖皆切有䶒季女説文子奚切材也)嬥(徒了徒聊二切嬥嬥往來也)嫢
(衢癸娶惟二切盛皃説文云媞也秦晉謂細腰曰嫢)媞(徒奚切安詳也説文承旨切諦也一曰妍黠也江淮之間謂母)
(曰媞)婺(亡句切婦人皃)娛(魚俱切樂也)&KR0570;(胡間切&KR0570;雅也)媐(吁基切善也)娭(虛基)
(切戲也又婦人賤稱)娓(亡利眉鄙二切美也又音尾)媅(都含切樂也)妉(同上)嫡(丁歷切孎)
(也又正也)孎(知玉切女謹皃)媕(烏斂切女有心媕媕又音諳)(而閃切媞也)媣(同上見説)
(文)嫥(之緣切專一也又可愛之兒)如(仁舒切而也往也若也)嫧(初革側革二切婩嫧鮮好皃)
娕(楚角切謹也又音頼好皃)(同上)娖(側角切辯也)嬐(桑廉牛檢二切敏疾也)&KR2504;
(之利之立二切説文云至也)嬪(毗民切妃嬪也)(古文)㛥(他合切俛伏也)妟(烏澗切)
嬗(時戰切緩也)嫴(公奴切苟且也説文曰保任也)媻(蒲寒切媻媻往來也説文薄波切奢也)
娑(桑多切婆娑舞者之容)婆(蒲河切婆娑又婆母也)姰(息勻切狂也又音縣)姷(于救切偶)
(也)姕(且貲子皃二切説文曰婦人小物也詩曰屢舞姕姕)妓(其綺切婦人小物也)嬰(一盈切蒼頡篇)
(云男曰皃女曰嬰説文云頸飾也)㛑(青旦切三女為㛑又美好皃)(同上見説文)媛(為眷切美)
(女也)娉(匹逕切娶也)娽(力谷切顓頊妻説文云隨從也)妝(阻良切女字又飾也)(力沇切説)
(文曰順也)孌(力轉切慕也亦同上)媟(思列切慢也嬻也)(同上)嬻(徒卜切易也媟也)
妎(胡計切説文云妒也又音害)犗(與妎同)(知密切短面皃)䆯(丁滑切説文云短面也)
(口賣切難也)嬖(補悌切説文云便僻也春秋傳曰賤而獲幸曰嬖)妒(丹故切爭色也)妬
(同上)嫉(慈栗切妬嫉也)媦(云貴切楚人呼妹公羊傳曰楚王之妻媦)媢(莫報切説文云夫妬婦也)妖
(乙嬌切媚也)(同上)佞(奴定切口材也)嫪(力髙力報二切難也說文云婟也)婟(胡故切嫪也戀也)嫭
(胡故切好皃楚辭曰嫭目宜笑或作嫮)㜘(子庶切嬌皃)婼(丑略切不從也又音兒婼羌)妄(武況)
(切也)妨(孚方孚放二切害也)媮(他侯切巧黠也又媮薄也)娋(所效切小娋侵也)㛆(當果)
(切量也揣也)嫌(胡謙切説文曰不平於心一曰疑也)妯(直六切妯娌也又敕流切擾也)娌(良士切妯)
(娌也)婞(胡頂切很也)嫸(之善切伎也)娺(陟滑切怒也)㜝(烏廉五感二切含怒也又魚檢)
(切)娿(烏何切媕娿也)妍(吾堅切好也)嫳(匹蔑切説文云易使怒也)(失冉切不媚也前郤)
然也娃(烏佳切美皃)妜(於決切憂妬也)孈(右尒尤卦二切愚戅多態也)㜇(縈利切不)
(悦也)嫼(莫勒切奴也)(于厥切輕也)嫖(匹招匹妙二切輕嫖也)㛗(子戈切主也)
媁(於歸切自恣也美也)婎(呼維切醜也)媥(匹連切輕也)㛼(初洽切説文云疾言失次也)
嬬(如殳切下妻也)婄(妨走蒲囘二切婦人皃)㜗(倉含切婪㜗也又七感切)婪(力男切貪也)
嬯(大來切鈍劣也)婱(胡連切所望也説文云有守也)㜤(式任切貪頑也)嬾(力但切懈惰也)
娎(許列切喜也)婁(力侯切説文云空也一曰婁務也)婁(同上出説文)(古文)㛍
(丘協切得志也又呼叶切少氣也)孃(女良切母也又如常切)娘(女良切少女之號)嬈(奴了切苛)
(也又擾戲弄也)(許委切説文云惡也一曰人皃)姍(先干切誹也)&KR1653;(莫胡切説文云&KR1653;母鄙醜也亦)
(作嫫)婓(芳肥切徃來婓婓皃又大醜也)嬋(市然切嬋媛也)媆(如臠切説文好皃又奴困切與嫩同)
㛪(於劒切婢也)㜮(力暫切過差也)嫯(五髙五到二切侮慢也)娩(無逺亡辯二切婉娩也媚)
(好也)妥(湯果湯囘二切女字爾雅云坐也)姤(古侯切遇也)嬇(胡内切女字)嬌(居揺切嬌)
(姿也)嫘(力追切嫘祖也)(方木切昌意妻)妺(莫葛切妺喜桀妻也)婩(魚踐切好也又午漢切齊)
(也)&KR3722;(卑溢切廣雅云母也)媓(胡光切母也)&KR3623;(所交切娕也)姒(徐里切娣姒長婦曰姒幼)
(婦曰娣)娣(徒厲切娣姒)娟(於緣切嬋娟也)妦(孚庸切妦容好兒)㛔(同上)孀(所莊)
(切孤孀寡婦也)妙(彌照切神妙也老子曰衆妙之門)嬙(在梁切嬪嬙婦官名又音色女字也)婿(思計)
(切夫婿與壻同)媵(以證實證二切送女從嫁爾雅曰媵將送也亦作&KR3028;)婘(具員切好皃)孉(同上)
嬼(力受切姣嬼也)媉(乙角切好也)嬚(力兼切)嬉(許依切樂也)媷(如欲切懈惰也)
娵(子俞切少也又娵觜星名)婸(地朗切戲婸也)㛁(匹耕切急也)婍(丘倚切博雅云婍好也)
妠(奴紺切取也又奴荅切姶妠聚物也)(胡減切健也)妛(充之切侮也)㛃(公節切㛃清也)
嬆(許急切莊嚴也)娏(莫江切埤蒼云女神名)婽(古雅切好也)娷(竹恚女恚二切飢聲)
(甫九普來二切好皃)娝(布美切纂文云人姓也説文又匹才切不肖也)㜳(胡乖切和也)妧
(五館切好也)㛒(丁候切㛒譳詁誽也亦作䛠)嬜(火舍切貪嬜也又許今切)䧪(充陟切女子態)
姴(力薛切美也)娨(下鴈切嫯娨也)媽(莫補切母也)姆(音茂女師也)娒(同上説文)
(又莫后切)㛴(奴道切説文云有所恨痛也亦作)(於月切肥皃)奸(公安切亂也)娗(徒鼎)
(達丁二切説文云女出病也)媿(居位切説文云慙也亦作愧)奻(女間切説文云訟也)姦(古顔切姦)
(邪也)姧(同上俗)姥(莫古切老母也)(女刮切小兒肥也)娾(吾駭切喜樂也)㜷(莫奚)
(莫移二切齊呼母亦作㜷)嬭(乃弟切母也女蟹切乳也)㚷(同上)姘(普耕普經二切説文云漢律齊)
(人與妻婢姦曰姘)姅(匹半博慢二切婦人汚又傷孕也)妃(芳菲切説文匹也又音配)婥(齒約切女)
(疾也又婥約好皃)娀(息弓切有娀氏女簡狄為帝嚳次妃吞一卵而生契)姮(胡登切姮娥也)娼(齒羊)
(切婸也婬也)(舒赤切女也)姣(户交切婬也又音狡妖媚也)(若危切)嬣(女耕切姘)
(嬣也)嫜(之羊切夫之父母也)妐(之容切夫之兄也)㚰(普梅切孕也與胚同)媸(尺之切婬也)
姬(居之切黃帝居姬水以為姓又弋之切)嫞(市庸切嬾女也)嫠(力之切寡婦也)姿(子思切姿)
(態也)(何古切&KR3323;貪也)㜪嫀(二同色臻切有㜪國)㜯(許宜切婦人之稱也)㛹(蒲緜)
(切㛹娟美女皃)(於縁切美女也)(匹遥切漢公主名)㚣(古巧切古文姣)婋(火交切女心俊)
孋(力移切孋姬本亦作驪)妋(方無切貪皃又於牛切面目間恨)㛺(於甘切女不淨)媖(於京)
(切女人美稱)䎟(日之切䎟媚也)(古華切女名也)妑(栢麻切女名也)(白民切眉也本作)
(顰)(直牙切美也)妿(古何切女師也又於何切)娻(徳紅切國名)㛻(口蛙切女娃也)
姱(苦瓜切姱奢皃)媈(牛昆切女媈也)婷(徒寧切和也)妔(苦庚切美女也)嬁(得棱切美)
(女皃)㜨(女皆切㜨女也)(博盲切謹也)(息遊切女名也)媃(如舟切女名也)㚴(普布)
(切美女也)媋(式勻切)㜞(殂含切女㜞也)㛎(二同力與切婦人醜皃)㚹(莫飽切好)
(皃又力首切)妚(方酉切好皃)嫐(奴好切嬈嫐也)嫵(亡甫切美女説文云嫵媚也)娬(同上)
孍(魚檢切好女皃)㛚(他重切㛚齊皃)㜗(二同七感切好皃)(而煮切魚敗也)
妸(一何切女字也)婀(於可切婀娜美皃亦作妸)娜(奴可切婀)㛱(烏罪切㛱娞好皃)
娞(乃罪切㛱娞又思惟切尚書為古文綏)婇(七宰切婇女也)㛧(母敢切鄉名也)㜌(奴斗切嬭)
(異名又古候切取乳也)姊(將仕切爾雅曰男子謂女子先生為姊)(蘇老切兄之妻也)嫂(同上)
(俗又作㛐)㛦(郎感切好皃)姐(兹也切説文云蜀人呼母曰姐又祥預切姐㜺也)她(同上古文亦作)
(毑)姫(章引切姫慎也)嫤(居隱切好皃)嬶(胡告切女名)娍(食政切長好皃)婭(於訝)
(切姻婭也)(薄汗切㛶無宜適也)㛶(他旦切㛶)奼(恥下竹亞二切美女也又音妬)姹
(同上又河上姹女水銀也)㜻(力絹切㜻從也)婻(奴紺切美皃又小肥也)婏(孚萬切産婏也説文云兔)
(子也)嬎(同上説文云生子齊均也)(同上)(必媚切女名)(女世切姥犗也)&KR5345;(疾恣)
(切妬&KR5345;也)嫎(補曠切妨嫎也)姲(於鴈切女字)姩(二同奴見切美女)㜣(奴見切説)
(文云人姓也)(昌逸切女不謹)(子列切好也)㛕(上於急切下女丨切婦皃)妰
(張略切靜妰也)妾(士接切妾接也得接於君者也)嬄(於吉切嬄也)妲(多剌切妲妀紂妃)妀
(音紀妲妀説文云女字也)妭(蒲活切天子射擊也説文云美婦也文字指歸曰女妭秃無髮所居之處天不雨也)
媼(烏老切女老稱又烏骨切媼妠小肥也)(息節切小皃)姪(徒結切爾雅曰女子謂晜弟之子為)
(姪又音帙)㜼(同上)妷(弋質切淫妷也亦音帙與姪同)嬳(乙縛于故二切惜也)嫛(壹奚切人始生)
(曰嫛婗)婗(五兮切嫛婗)姨(余脂切爾雅曰妻之姊妹同出為姨)婢(步弭切説文云女之卑者)
媚(明袐切嫵媚也)媺(音美周禮云一曰媺宫室)㛄(於希切女字也)姝(尺朱切説文云好也)
&KR2673;(同上亦見説上)媰(仕于仄鳩二切婦人妊身也周書曰至於媰婦)嬃(相俞切女字也)嫗(烏遇)
(切老嫗也説文云母也)媲(匹計切爾雅云媲妃也)妻(千兮切説文云婦與己齊者也)(古文)
㜎(音奚説文云媲妃也)媧(古娃切女媧氏)(籀文)媒(音梅説文云謀也謀合二姓也)始
(式子切説文云女之初也)妊(汝鴆切妊身懷孕也)娠(失人之刃二切妊娠也)姻(音因説文云壻家也)
(女之所因故曰姻)婣(籀文)妘(王分切説文曰祝融之後姓也)(籀文)婚(呼昆切説文云婦家)
(也禮娶婦以昏時婦人隂也故曰婚亦作㛰)(籀文)嫄(愚袁切姜嫄帝嚳元妃)婠(一丸切説文云)
(體徳好也)艬(音鴛婏美也)姺(色臻切説文云殷諸侯為亂疑姓也春秋傳曰商有姺妚)媊(子移昨千)
(二切甘氏星經曰太白上公妻號女媊居南斗)婜(口間切説文云美也)媌(莫交切説文云目裏好也方言云自)
(關而東河濟之間謂好為媌)姼(是支切姼母也説文曰姜女也又音侈)&KR2601;(同上)嫁(古訝切說文云)
(女適人曰嫁)姎(烏浪一郎二切説文云女又自稱我也)嬹(許應切悦也)嫈(烏莖一郎二切説文)
(云小心態也)孁(郎丁切説文云女字也)婤(職流切女字左氏傳衛襄公有嬖人婤姶)姶(烏合切女)
(字)媨(羊久切醜也)㛅(仍吏切女字)妣(必爾切爾雅曰母為妣)(籀文)嬩(以諸)
(切女字)娶(七諭切説文云取婦也)妵(他口切女字)娥(五何切説文云帝堯之女舜娶娥皇字也)
(秦晉謂好曰娙娥)姑(古胡切説文云夫母也爾雅曰父之姊妹為姑又且也)嫷(湯臥徒果二切説文云南)
(楚之外謂好曰嫷)媠(同上)[女省](所景切説文云減也)婦(符九切説文云服也从女持帚灑埽也)
(音久女字也亦作奺)娡(之侍切有莘之女鯀娶之謂之女娡)妹(莫背切爾雅曰女子後生為妹)
嬒(烏會切説文云女黒色也)嫚(莫晏切説文云侮易也)嫽(力弔切説文云女字也方言云青徐之間)
(謂好為嫽)媾(居候切説文云重婚也易曰匪寇婚媾)奴(乃都切説文云奴婢皆古之罪人周禮曰其奴男子)
(入于辠隷女子入于舂)㚢(古文)嬮(於協切廣雅云好也又一鹽切)㜅(丑六切説文云媚也又許六切)
威(於韋切威儀説文云姑也)妁(之若切説文云酌也斟酌二姓又音杓)㜰(以灼切説文云㜰美皃也)
(又音爍)嫿(呼麥乎麥二切說文云静好也)㚤(音翼説文云婦官也)婕(即葉切婕妤婦官也)妤
(以諸切婕妤)
玉篇卷三
