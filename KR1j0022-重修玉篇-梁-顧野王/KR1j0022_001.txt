玉篇卷一(凡八部)梁顧野王撰
(於逸)一部第一(市譲)上部第二
(時至)示部第三(而至)二部第四
(思甘)三部第五(禹方)王部第六
(魚錄)玉部第七(古岳)珏部第八
一部第一(凡九字)
一(於逸切說文曰惟初太始道立於一造分天地化成萬物道徳經云昔之得一者天得一以清地得一以寧神得一)
(以靈谷得一以盈萬物得一以生侯王得一以為天下正王弼曰一者數之始也物之極也又同也少也初也或作壹)
弌(古文)天(他前切說文曰天顛也至髙無上从一大爾雅曰春為蒼天夏為昊天秋為旻天冬為上天詩傳云)
(尊而君之則稱皇天元氣廣大則稱昊天仁覆閔下則稱旻天自上降監則稱上天據逺視之蒼蒼然則稱蒼天吕氏春秋云)
(天有九野東方蒼東南方陽南方炎西南方朱西方顥西比方幽北方玄東北方變中央鈞太玄經曰九天一為中二為羨三)
(為從四為更五為睟六為廓七為減八為沈九為成釋名曰天豫司兖冀以舌腹言之天顯也在上髙顯也青徐以舌頭言之)
(天坦也坦然髙而遠也)&KR4241;&KR1337;(並古文)元(五袁切說文曰元始也易曰元者善之長也春秋傳曰狄人歸其)
(元元首也韓詩曰元長也公羊傳曰元年春者何君之始年也何休云變一言元元者氣也左氏傳注曰凡人君即位欲其體)
(元以居正故不言一年一月也漢書曰勸元元師古曰元元善意)丕(普邳切虞書曰嘉乃丕績孔安國曰丕大也或)
(作㔻)吏(力致切說文曰治人者也夏書曰天吏逸徳烈于猛火周禮八則三曰廢置以馭其吏左氏傳曰王使委於三)
(史杜預曰三吏三公也禮記曰五官之長曰伯其擯於天子也曰天子之吏)(竹瓦切)
上部第二(凡九字)上(市讓切說文云髙也又居也易曰本乎天者親上虞書曰正月上日孔安)
(國曰上日朔日也老子曰太上下知有之王弼曰太上大人也漢書云望於太上如淳曰太上猶天子也又市掌切登也升也)
丄(古文)帝(丁計切說文云諦也王天下之號也爾雅曰君也白虎通曰徳合天者稱帝商書云惟皇上帝孔安)
(國曰上帝天帝也周禮曰兆五帝於四郊鄭玄曰五帝蒼曰靈威仰太昊食焉赤曰赤熛怒炎帝食焉黄曰含樞紐黄帝食焉)
(白曰白招拒少昊食焉黒曰叶光紀顓頊食焉)(古文)旁(步郎切旁猶側也邊也非一方也說文作旁溥也)
雱(籀文)(並古文)下(何雅切易曰化成天下下者對上之稱也說文曰底也詩云下武維周箋)
(云下猶後也禮記曰揖讓而升下而飲鄭玄曰下降也杜預注左傳云下猶賤也爾雅曰下落也又何稼切行下也易曰以貴)
(下賤是也)
示部第三(凡一百四十五字)示(時至切說文云天垂象見吉㓙所以示人也易曰夫乾確然示人易)
(矣夫坤隤然示人簡矣示者語也以事告人曰示也)(古文)神(市人切神祇說文曰天神引出萬物者也夏書)
(曰乃聖乃神孔安國云聖無所不通神妙無方易曰隂陽不測之謂神王弼云神也者變化之極大戴禮云陽之精氣曰神隂)
(之精氣曰靈爾雅云神重也治也慎也廣雅云神弘也)祇(巨支切地之神也易曰無祇悔韓康伯云祇大也周禮亦)
(作示)齋(側皆切易曰聖人以此齋戒韓康伯曰洗心曰齋防患曰戒又敬也)(籀文)祕(悲冀切說文云)
(神也廣雅曰勞也密也藏也)祗(諸時切敬也俗作祇)祭(子滯切薦也祭祀也又側界切周大夫邑名)䃾
(必利切說文云以豚祠司命也)祀(徐里切周書八政三曰祀爾雅云祭也又年也)禩(同上)祏(殊亦切廟)
(主石室也)禋(於神切敬也說文絜祀也一曰精意以享為禋)(同上)祡(仕佳切說文云燒祡樊燎以祭)
(天神亦作柴爾雅曰祭天曰燔柴)(古文)祖(子古切父之父也道祭也始也)&KR2358;(布庚切祭說文曰門)
(内祭先祖所以徬徨也亦作)祊(同上)祠(似司切公羊傳云春祭曰祠祠猶食也)礿(餘灼切公羊傳)
(云夏祭曰礿)禴(同上)祫(何夾切合祭也)禘(徒計切大祭也諦也)祜(胡古切詩云受天之祜箋)
(云祜福也)福(方伏切祿命也說文祐也)禧(許其切福也)祐(于救切助也易曰自天祐之吉无不利或)
(作佑)祺(巨基切吉也又徵祥也)禥(籀文)禄(音鹿賞賜也又福禄也)禎(之仁切以真受福也)
祉(丑理切福也)禔(之移切福也安也又音匙)祥(似羊切妖怪也又福也善也)禎(音貞吉祥)
(也)禠(息離切福也)禨(居衣切祥也)祪(居毁切毁廟之祖也)禰(年禮切父廟也)
(同上)祰(口老公篤二切禱也告祭也)祼(古換切祼鬯告神也)䄂(恥霤切古文)祝(之六)
(切祭詞也)祈(巨衣切禱也報也告也)禷(力季切祭也爾雅曰是禷是禡師祭也或作)禱(丁老切請)
(也謝也求福也)(籀文)(古文)䄟(昌芮切數祭也重祭也又此芮切)禮(力底切體也理也)
礼(古文)祔(扶付切視也合葬也)(除霤切祝也又力救切)社(市者切土地神主也)
(古文)禖(莫囬切求子祭)禪(市戰切祭名又市然切靜也)禜(音詠風雨不時祭名)䄆(胡括切說)
(文云祀也又法也)禳(而羊切卻變異也)禬(胡外古外二切除災害也㑹福祭也)禕(於宜切羙皃又)
(歎辭)禦(魚舉切禁也又當也)祴(古來切祴夏樂章名)禶(昨坦切祭也)(古典切祇也)
禡(莫駕切師祭也又馬上祭也)祳(時忍切祭社生肉也俎實也)祾(力矜力登二切祭名神靈之威福也)
祚(才故切禄也保也)祱(始鋭切博雅云祭也)祽(子内切祭名)䄛(力侯切飲食祭也冀州八)
(月楚俗二月亦作膢從婁亦同)䄍(仕駕切報祭也古之臘曰䄍亦作蜡)禂(丁道切馬祭也)祧(他幺切逺)
(廟也)(古文)禓(與章書羊二切强鬼也道上祭也)祲(子鴆切周禮有眂祲鄭玄曰祲隂陽氣相侵漸)
(成祥者左氏傳曰吾見赤黑之祲杜預曰妖氣也)禊(胡契切史記云漢武帝禊霸上徐廣曰三月上已臨水祓除謂)
(之禊也)禍(胡果切害也神不福也)(同上)(私吕切祭具也)祟(思遂切神禍也)
(籀文)(側慮切祝也亦作詛)祙(音媚即鬼魅也)禁(記鴆切止也錮也又記林切)禲(音厲無後)
(鬼也鬼有所歸乃不為禲)祅(於驕切天反時為災地反物為祅說文作䄏)禫(徒感切祭名也說文曰除服祭)
(也)祩(之俞切呪詛也又音注)䄤(力大切墮壞也)祤(于矩切祋祤縣名在馮翊又音詡)䄐
(丘倦切祀也)䄌(竹芮切祭名亦作醊)(思淺切秋田祭也與獮同)䄃(於畺切禍也古文殃)礽
(而凌切福也又就也亦作仍)(子誚切祭名或作醮)(力弔切與同)䄉(音俄盛皃或作娥)
(音亦祭之明日又祭殷曰彤周曰亦作繹)(市救切久年也)禗(息兹切不安也欲去意也)祘
(蘇換切明視也)禉(以久以州二切燎也祡祭天也)䄎(乞喜切好貎)(欣居切耗鬼也與䰧同)
(於栁切福也)祣(力煑切祭名論語作旅)䄄(音因成就也)(於琰切禳也)䃽(質夷)
(切福也)䄅(居倦切祭名也本作養)䄁(翌制切祭也)(古穴切不祥也)(丑歴切福也)
(莫伯切神也)䃿(方無切祭疏也)䄓(户光切䄘䄓祭也)䄜(力之切福祥也)襹(所宜)
(切祭名)禯(尼龍切厚祭也)(所交切祜也)祹(徒勞切福也)禑(音吳福也)䄝(丑江)
(切祭壇不毁也)禟(徒郎切祐也)(去言切祭也)祌(音仲神也)禭(詞類切祭名)
(符容切神名)䄚(才刀切豕祭也)祅(阿憐切胡神也)祻(音固祭也)&KR3113;(音弗除殃祭也)禚
(之若切齊地名)祦(音吳福也)(匹角切久視)(音畢竈上祭也)祓(孚物切除災求福也又方)
(吠切福也)
二部第四(凡一十四字)二(而至切說文曰地之數也易曰天一地二)弍(古文)恒(何登切常)
(也易曰恒久也)(同上)(古文)(思緣切求也今宣從亘同)亟(居力切急也疾也又丘致)
(切數也)亝(徂兮切古文齊)竺(丁沃切厚也又音竹)亖(古文四)凡(扶嚴切凡計數也又非一)
(也說文云最括也廣雅云輕也皆也)(弋之切陽氣也)(音圍)(力擣切古文老)
三部第五(凡二字)三(思甘切說文云天地人之道也老子曰道生一一生二二生三三生萬物)
弎(古文)
王部第六(凡五字)王(禹方切說文云天下所歸往也董仲舒曰古之造文者三畫而連其中謂之王)
(三者天地人也而參通之者王也孔子曰一貫三為王蔡邕獨斷云皇子為王)(古文)皇(胡光切大也匡也爾)
(雅云君也論語曰皇皇后帝注謂大天帝也儀禮賓入門皇自莊盛也)(古文)閏(如舜切閏餘也說文云餘)
(分之月五歲再閏告朔之禮天子居宗廟閏月居門中周禮云閏月詔王居門終月)
玉部第七(凡二百六十七字)玉(魚錄切禮記曰君子比徳於玉焉温潤而澤仁也縝宻以栗知也亷)
(而不劌義也垂之如隊禮也叩之其聲清越而長其終詘然樂也瑕不揜瑜瑜不揜瑕忠也孚尹旁逹信也氣如白虹天也精)
(神見於山川地也圭璋特達徳也故君子貴之也)(古文)玉(欣救思六二切玉工也亦姓也)璙(力弔)
(力小二切玉名)瓘(古喚切玉名)璥(居影切玉名)琠(他典切玉名)(古文)玘(去里)
(切玉名)瓕(弭規切玉名)(奴刀切玉名)(郎敵切玉名)瑾(竒鎮切瑾瑜羙玉也)
瑜(弋朱切瑜玉不揜瑕玉中羙也禮記世子佩瑜玉也)璵(弋居切璵璠羙玉皃)璠(方袁房袁二切羙玉皃)
玒(古邦古紅二切玉名)璐(力故切羙玉也)瓊(渠營切說文云赤玉也莊子曰積石為樹名曰瓊枝其髙)
(一百二十仞大三十圍以琅玕為之寶)璚(同上)瓗(同上又音畦又羊水切羙皃)璇(似宣切羙石次)
(玉亦作琁)琁(同上又徐宣切)(力才切玉屬也)珦(虚亮切玉名)㻝(力達切玉名)瓄
(徒木切史記云崑山出瓄玉也)珵(除荆切羙玉也埋六寸光自輝)琳(力金切玉名)璿(似縁切山海經)
(云有沃之國沃民是處爰璿瑰瑙碧虞書曰璿璣玉衡孔傳云璿羙玉穆天子傳春山之寶有璿珠也)(籀文)
(古文)球(巨周切虞書曰戛擊鳴球孔傳云球玉磬也)璆(竒樛切羙玉也)㻒(竒殞切齊玉也)
瑅(大兮切玉名)瑭(徒郎切玉也)珙(居容居勇二切大璧也)㻽(似睡切玉名)琛(勅今)
(切琛寶也)環(下關切繞也又玉環爾雅曰肉好若一謂之環)璧(俾亦切瑞玉圍以象天也)瑗(為眷切玉)
(名)琮(才宗切琮玉八角象地說文云瑞玉大八寸似車釭)瓏(力恭切禱旱之玉為龍文也又音聾玲瓏玉聲)
璜(胡光切半璧也)瓃(力追切玉器又力囘切)琥(呼古切瑞玉也說文云發兵瑞玉為虎文)珪
(古攜切古文圭)琰(弋冉切璧上起美色也)璋(之陽切半珪也又明也)玠(音界珪長尺二寸也)
琬(於逺切琬珪也)瑒(雉杏切珪尺二寸有瓉以祀宗廟又音暢)瓛(胡官切周禮公執瓛珪也)珽
(他鼎切說文云大圭長三尺抒上終葵首禮天子搢珽方正於天下也)瑁(莫到切珪長四寸天子執之又莫對切瑇)
(瑁也)玥(古文)瑇(徒戴切瑇瑁或作蝳蝐)琡(齒育切爾雅云璋大八寸謂之琡也)瑞(市惴切信)
(節也諸侯之珪也)瑱(他見切以玉充耳也)珥(仁志切珠在耳)琫(布孔切佩刀下飾也)珌(卑密)
(切佩刀上飾)㻫(古文)璏(雉例切劒鼻也又音衛也)㺲(女久切印鼻本作鈕)璫(多郎切穿耳施)
(珠也)瑑(持轉切珪有折鄂也)瓉(才但才旦二切珪頭也為器可以挹鬯灌祭鄭玄注禮記云瓉形如槃容五升)
(以大圭為柄也)玦(居穴切玉佩也如環而缺不連)&KR0722;(巨基切飾弁也)璂(同上見説文)琪(巨基)
(切玉屬)珩(下庚切説文云佩玉所以節行步也)璬(公了切玉佩也)珮(步輩切玉佩也本作佩或从玉)
玩(五貫切玩戲也弄也或作貦也)瑬(力牛切說文云垂玉也冕飾又羙金也亦作鏐)(市六切説文云)
(玉器也)璹(同上)珤(補抱切聲類云古文寶字)珍(張陳切寶也貴也羙也又重也)(同上俗)
琚(紀余切玉名)琖(側簡切説文曰玉爵也夏曰琖殷曰斚周曰爵亦作盞&KR0678;)珈(古遐切詩云副笄六)
(珈傳曰珈笄飾之最盛者所以别尊卑)璲(徐最切玉璲以玉為佩也)瑵(壯巧切説文云車葢玉瑵也)
璪(作道切說文云玉飾如水藻也)瑚(何孤切論語注云瑚璉黍稷之器夏曰瑚殷曰璉或作鍸)璉(力展)
(切瑚璉也或作槤也)琩(尺羊切琩玩蠻夷充耳也)瑋(禹鬼以貴二切埤蒼曰瑰瑋珍琦或作偉)璩(其於)
(切玉名)琦(渠羇切埤蒼云琦瑋也)璺(亡奮切方言云秦晉器破而未離謂之璺廣雅云裂也)&KR3496;
(莫骨切穆天子傳云采石之山有&KR3496;瑶郭璞曰玉名)玷(丁簟切詩傳云玷缺也或作㓠䍄也)琄(胡犬切玉皃)
璽(思此切天子諸侯印也籀文作壐也)(力髙切玉名)瑹(式餘切廣雅云瑹珽並笏也又羙玉)
璞(普角切玉未治者老子曰璞散則為器王弼曰璞真也)琢(陟角切治玉也禮記曰玉不琢不成器也)琱
(多幺切治玉也一曰石似玉者)玼(且禮切玉色鮮也)理(力紀切治玉也正也事也道也從也治獄官也)
瑳(且我切玉色鮮白也詩傳曰瑳巧笑貌又七河切)璱(所乙切清淨鮮絜也説文云玉英華相帶如瑟弦也)
琗(廣蒼同上)琯(古滿切舜以天徳嗣堯西王母獻其白琯)&KR1729;(力質切説文云玉英華羅列秩秩又逸論)
(語曰玉粲之璱兮其猛也)瑮(同上)珇(作土切方言曰珇好也羙也説文云琮玉之瑑)瑩(烏定為明)
(二切玉色也詩云充耳琇瑩傳曰石之次玉又於坰切)璊(莫昆切説文云玉䞓色也禾之赤苗謂之虋言璊玉色如)
(之)玧(同上又以蠢切蠻夷充耳)瑛(於京切羙石似玉尸子龍淵玉光也水精謂之玉瑛也)琤(楚耕)
(切説文云玉聲或作錚)瑕(胡加切詩傳云瑕過也廣雅云瑕裂穢也鄭玄曰瑕玉之病也)瑲(且楊切說文云)
(玉聲也詩曰鞗革有瑲)玎(都廷切說文云玉聲也齊太子諡曰玎諡法義不克曰玎又竹耕切)瑀(于矩切大)
(戴禮佩玉琚瑀以雜之說文云石之似玉者)瑝(胡光切玉聲也)瑣(思果切玉聲也)玤(布孔步講二切)
(說文云石之次玉以為系璧一曰若蛤蚌)㺿(異之切石之次玉者蒼頡曰五色之石也)珢(居恨魚巾二切石次)
(玉也)&KR1939;(余制切説文云石之似玉者也)璅(子道切石次玉)璡(子鄰切石似玉也)㻸(仄金才心)
(二切石似玉也)璁(倉公切石以玉)(胡到切石似玉)(胡戞切石似玉)㻨(烏灌切石似玉)
&KR0645;(思恊切石似玉)玽(音狗石似玉也)琂(語鞬切石似玉也)璶(疾刃切石似玉)琟(弋隹)
(切石似玉)瑦(於古切石似玉又於都切)㺨(息咨切石似玉)瑂(明丕切石似玉)璒(得滕切石似玉)
瑶(余招切詩云報之以瓊瑶說文云玉之羙者也)玗(有俱切玉屬爾雅云東方之羙者有醫無閭之珣玗琪焉)
珣(思旬切玉屬也)瑎(戸皆切黑玉也)琨(古魂切書曰楊州貢瑶琨篠簜琨石之羙者也)瑻(說文)
(同上)碧(彼㦸切山海經云商山下多青碧郭璞曰亦玉類今越嶲㑹無縣東山出碧莊子曰萇弘死於蜀其血化為碧)
(說文云石之青羙者)瓐(力胡切博雅云碧玉也)珉(靡豳切山海經云岐山其隂多白珉禮記云君子貴玉而)
(賤珉鄭玄曰石似玉本亦作䃉或作玫也)瑉(同上)㻍(五胡切琨㻍劒名又石次玉與珸同)珸(五胡切廣)
(雅云石次玉者亦山名出利金尸子云琨珸之金也)璑(武俱切三采玉也)瓔(於盈切埤蒼云瓔珢石似玉也)
玞(甫紆切山海經云㑹稽之山下多玞石郭璞云武玞石似玉今長沙臨湖縣出之青地白文色葱蘢不分了也)
㻬(吐胡切山海經云小菙山其陽多㻬琈)琈(扶留切琈筍玉采色禮記云孚尹旁達鄭玄曰讀如浮筠也)
瑌(如兖切山海經云狀䐗之山其上多瑌石郭璞曰白者如冰半有赤色者)瑊(古咸切瑊&KR3375;羙石次玉也)玪
(同上米石山有玪珩琪)&KR3375;(力徳切玉名)玏(同上)琇(思救餘受二切詩云充耳琇瑩傳曰琇瑩羙石)
(也)璓(說文琇)玖(居栁切石次玉黑色者)璘(力神切璘㻞文皃又玉色光彩)㻞(鄙鄰切璘)
(㻞)琭(力木切老子云琭琭如玉硌硌如石)璄(於景切玉光彩)璟(同上又俱永切)㻾(於龍切玉)
(器也)珠(之俞切説文云蚌之隂精春秋國語曰珠足以禦火災是也蜀郡平津縣出青珠)珧(余招切山海經)
(曰激汝之水其中多蜃珧郭璞曰珧亦蚌屬也)珕(力智力計二切佩刀飾蜃屬也)玓(典歴切玓瓅明珠色也)
瓅(力的切玓瓅)璣(渠氣居沂二切說文云珠不圜者也)玟(莫杯切火齊珠一曰石之羙者)瑰
(古囘切説文云玫瑰一曰珠圜好子虛賦云赤玉玫瑰蒼頡曰火齊珠也又音囘)瓌(同上)玭(蒲蠲蒲賔二切)
(珠也夏書作蠙)琕(同上)琅(力當切琅玕石似玉說文云琅玕似珠者)玕(古寒切琅玕也)毋(古文)
(古囘切說文云與傀同大也)(音留説文云石之有光璧也出西湖中亦作珋)瑠(同上)璃
(力支切瑠璃也)珿(初六切寸也齊也)琲(蒲溉蒲愷二切珠五百枚也亦作蜚)珊(思安切說文云珊瑚)
(色赤生於海亦生於山)珂(丘何切石次玉也亦碼碯絜白如雪者一云螺屬也生海中)珬(思律切珂珬也)
(劉逵曰老雕入海所化出日南)玲(力經切太玄經云亡彼瓏玲注謂瓏玲金玉之聲)瑴(古岳切杜預曰雙玉)
(曰瑴亦作玨)琀(胡紺切送終口中玉也)(餘周餘九二切説文云遺玉也)璗(徒黨切爾雅云黄金)
(謂之璗郭璞曰金之别名)琙(于洫切東觀漢記玄莬太守公孫琙)(力經切說文云以玉事神也與靈同大戴)
(禮陽氣為精隂氣為靈靈祐也)珝(吁羽切吳志有薛琮字珝)璯(苦話切晉陽秋有吳興錢璯亂)玹(胡涓)
(切玉色)珫(齒融切珫耳也)瑔(絶緣切)璔(則僧切玉皃)玢(方貧切玉名)㻌(他胡)
(切羙玉也)(封古切玉器也)璝(古囘切玉也)珻(莫杯切玉名)珒(子新切玉名)
(古文)瑯(魯當切瑯琊郡名正作琅)瑘(以遮切瑯瑘郡正作邪)瑄(音宣爾雅云璧大六寸謂之宣郭璞)
(云漢書云瑄玉是也)珹(時盈切玉名)(億魚切玉名)㺩(疎逸切玉器也又巨㓜切)珷(亡甫)
(切石似玉也與碔同)瑽(七恭切瑽瑢佩玉行皃)瑢(余恭切瑽瑢)琿(戸昆切玉名)瑫(他牢)
(切玉名)璼(盧談切玉名)珖(古方切珖琯也)玸(縛無切王名)珆(土來切玉名)玻
(普波切玻瓈玉也)瓈(力堤切玻瓈)(亡凡切玉也)玵(五甘切羙玉也)瑺(時羊切玉也)
㻓(阻由切玉名)(古銜切玉名)瑡(色緇切玉名)(昱朱切羙石次玉)璾(節而)
(切)玶(皮明切玉名)㺭(借里切玉名)瓖(息將切馬上飾東京賦云鉤膺玉瓖)珘(之由切玉)
(也)璮(他旦切玉也)㻂(毗名切玉也)㻵(仕患切玉也)(奴倒切俗以碼碯作)
(胡古切玉也)琽(得魯切玉名)玳(音袋俗以瑇瑁作玳)(息進切玉名)㻑(扃位切玉)
(也)玔(初卷切玉玔也)璨(七旦切玉光也)璦(烏代切羙玉)珨(胡甲切玉珨一云蜃器)
(居逆切埤蒼云垂地名出羙玉春秋傳作棘)㺪(匹角切玉未成器也)㺷(思聿切玉名一云珂㺷與珬同)
㻶(彬律切青白玉琯也)玥(五厥切珠名)㻠(徒骨切玉瑱也)玐(班戞切玉聲也)㺴(補戞)
(切左神名)璛(思六切人姓)珞(郎各切瓔珞頸飾也)珛(許救切說文云朽玉也)珀(普百切琥)
(珀也)瓙(徒到切玉也)璀(七罪切璀璨玉光)
與部第八(凡四字)與(古岳切說文云二玉為一與或作瑴)&KR1352;(扶福切說文云車笭間皮篋古)
(者使奉玉所以盛之東京賦&KR1352;弩重旃是也)斑(補間切布文禮記曰斑白者不提挈)班(布還切說文云分瑞)
(玉也又班次也班賦也)
玉篇卷一
