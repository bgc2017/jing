復古編序
君尊臣卑父坐子立此
六經之大閑也大者之學
此而已然堯舜稽古之道
仲尼時雨之教随噐大小
皆使有成則道之有藝
之有書小學之所紀亦何
可廢㢤然而經天緯地之
文不在止戈之後閑邪窒
欲之義不假皿蟲而知其
覺也晚然後字書小學
亦有可觀者焉觀矣而
不可泥棄本根而尋枝
葉認漚體而舎𬈑渤譬
猶壓沙取油用力雖多
而終無所淂其所成&KR0556;
者可知也已呉興張謙中
習蒃籀行茟圓勁淂
李斯陽冰之法校正俗
書与古字戾者采摭經
傳日考月挍久而不觧元
豊中予官方吳興見其
用心之初今廿有九年然後
成書凡集三千餘字名
曰𣸪古編其说以谓專取
㑹意者不可以了六書離
析偏㫄不可以見全字求
古人之心而覔糟粕固以
永矣又取一全體鑿為多
字情生之说可说可玩而
不足以消人之意譬猶入
海筭沙無有畔岸運
籌役志迷不知改豈特
逹如輪扁然後能笑其
誤㦲徃揚子雲留意古
道用之于玄或笑其自苦
或譏其作經然子雲意
在賛易非与易竸而劉
歆之徒方计目前利害
無意扵古覆醬瓿之语
足以彂子雲之一笑而己
今玄子雲又千有馀歲士
守所學而不能忘𣸪古
之志者可不谓之難淂也
㦲谦中用心于内不務進
取一裘一葛專趣内典
予方杜门待盡亦讀法
界之書嘗闻棗柏之言
曰作器者先湏立様造
車者當使合轍古無今
有即是邪道不可學也
予嘗三𣸪此语因思學道
之要不以古聖為様轍者
皆外逰尓尭舜禹皐陶
之所谓稽古者豈特可以
為方内之法㢤致逺恐泥
尚不可以違轍様而况大學
之道乎後之好古者觀俗
尚論将有稽于此焉
大觀四年十一月叙復寕
德郎陳&KR1493;序
