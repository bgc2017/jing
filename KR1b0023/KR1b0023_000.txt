書集傳或問目錄書𩔖
卷上
堯典舜典大禹謨
臯陶謨益稷禹貢
冀州兖州徐州
揚州荆州豫州
雍州甘誓五子之歌
胤征湯誓仲虺之誥
湯誥伊訓太甲
咸有一德盤庚
卷下
說命泰誓牧誓
武成洪範旅獒
金縢大誥微子之命
康誥酒誥梓材
召誥洛誥多士
無逸君奭多方
立政周官君陳
顧命君牙吕刑
費誓秦誓
(臣)等謹案尚書集傳或問二卷宋陳大猷撰
大猷東陽人登紹定二年進士官至六部架
閣宋史無傳藝文志亦不載其名自序稱既
集書傳復因同志問難記其去取曲折以成
此編則此編本因集傳而作然集傳惟葉氏
菉竹堂書目載之後不復見則明季已佚矣
存者獨此二卷耳其書采摭羣言反復辨駁
雖朱蔡二家之說亦無所遷就可謂卓然自
立者至其過執已見掊擊前人如謂堯典非
虞書之𩔖殊嫌臆說而生當南宋之季西北
山川皆所未睹塞垣以外尤屬影響傳聞故
禹貢河源之𩔖疎舛亦多然不以一眚廢也
同時又有都昌陳大猷著書傳會通其人乃
陳澔之父受學於雙峰饒魯者世或誤稱為
一人非也乾隆三十九年四月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
