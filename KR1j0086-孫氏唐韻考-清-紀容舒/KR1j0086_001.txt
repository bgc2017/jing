孫氏唐韻考卷一
河間紀容舒撰
唐書藝文志孫愐唐韻五卷
唐韻原序蓋聞文字聿興音韻乃作蒼頡爾雅為首
詩頌次之則有字統字林韻集韻畧述作頗衆得失
互分惟陸生切韻盛行於世然隨珠尚纇虹玉仍瑕
注有差錯文復漏誤若無刋正何以討論我國家偃
武修文大興儒術置集賢之院召才學之流自開闢
以來未有如今日之盛上行下效比屋可封輙罄謏
聞敢補遺闕兼習羣書具為訓觧州縣名號亦據今
時字體从木从扌著亻著彳施殳施支安尒安禾並
悉具言庶無紕繆其有異聞竒恠傳說姓氏原由土
地物産山河草木鳥獸蟲魚備載其間皆引憑據隨
韻編紀添彼數家勒成一書名曰唐韻蓋取周易周
禮之義也又案三蒼爾雅字統字林說文玉篇石經
聲韻聲譜九經諸子史漢三國志晉宋後魏周隋陳
宋兩齊書本草姓苑風俗通古今注賈執姓氏英賢
傳王僧孺百家譜周何潔集文選諸集孝子傳輿地
志及武徳以來創置迄開元三十年並列注中等夫
輿頌流汗交集愧以上陳天心又有元青子吉成子
者則汝陽侯榮之曽孫卓爾好學博通内外遁禄巖
嶺吐納自然抗志鈐鍵栖神梵宇淡泊無事希夷絶
塵倐忽風雲靈燄怡懌考窮史籍廣覽羣書欲令清
濁昭然學之者有終日而忘食有連宵而不寐案搜
神記精怪圖山海經博物志四夷傳大荒經南越志
西域記西壑傳漢纂藥論證俗方言御覽字府及九
經三史諸子中遺漏要字訓義觧釋多有不載必具
言之子細硏窮究其巢穴澄凝微思鄭重詳思輕重
斯分不令慁糅緘之金篋珍之寳之而已哉寕辭險
阻敢不躬談一訴愚心克諧雅况依次編紀而不别
畨其一字數訓則執優而尸之劣而副之其有或假
不失元本以四聲尋繹冀覧者去疑宿滯者豁如也
又紐其唇齒喉舌牙部仵而次之有可紐不可行之
及古體有依約之並采以為證庶無壅而昭其憑起
終五年精成一部前後總加四萬二千三百八十三
言仍篆隷石經勒存正體幸不譏繁於時嵗次辛夘
天寳十載也
案此序載重修廣韻之前
上平聲
王應麟困學記聞鶴山魏氏云唐韻於二十八刪二
十九山之後繼以三十先三十一仙仙今平聲分上下
以一先二仙為下平之首不知先字葢自真字愚考
徐景安樂書(案唐書藝文志徐景安歴代樂儀二十卷)凡宫為上平商為
下平角為入徵為上羽為去則唐時平聲已分上下
矣
案唐書藝文志蕭鈞有韻音武元之有韻銓眀皇帝
有御撰韻英李舟有切韻僧猷智有辨體補修加字
切韻卷數互有不同鶴山所見葢此五本中之一本
猶曰唐人之韻云爾不必定指孫氏書也孫氏因切
韻爲唐韻陳彭年等因唐韻爲廣韻書皆五卷廣韻
旣有上下平聲孫氏之書必分上下平聲可知
一東
東(德紅切二)涷
同(徒紅切十)僮犝潼童銅詷瞳筩桐
案詷字廣韻不載
中(陟弓切三)衷忠(陟宫切一)
案弓宫字異音同如此之類皆各隨說文所載書之
不復更注與廣韻同異惟音及字母互異者乃注
蟲(直弓切四)沖爞盅
終(職戎切五)螽泈鼨
忡(敕中切一)
崇(鉏弓切一)
嵩(息弓切二)娀
戎(如融切二)駥
弓(居戎切三)宫躬
融(以戎切一)
雄(羽弓切二)熊
瞢(木空切一)夢(莫忠切一)夢(莫中切二)矇
案夢矇二字廣韻並作莫紅切
穹(去弓切二)
窮(渠弓切三)藭
馮(房戎切二)
風(方戎切二)楓
豐(敷戎切四)酆寷麷
充(昌終切一)
隆(力中切二)癃
空(苦紅切一)涳(哭工切一)
公(古紅切三)工功攻(古洪切一)
蒙(莫紅切十)&KR1970;濛冡&KR1042;朦饛䴌
案字廣韻不載
聾(盧紅切十二)蠪蘢龓嚨豅櫳㰍籠曨朧礱瀧(力公切一)
洪(户公切三)紅&KR2896;(户工切九)仜訌洚虹䉺鴻玒㤨
案玒字廣韻作古紅切㤨字廣韻不載
䕺(徂紅切四)叢潨賨
案賨字廣韻収入二冬藏宗切
翁(烏紅切四)䱵螉䈵
鏓(倉紅切七)聰蔥驄&KR3763;璁&KR3395;
通(他紅切四)俑侗恫
㚇(子紅切十一)嵏稯艐豵䗥堫葼騣椶鬷
蓬(薄紅切一)芃(旁戎切一)
烘(呼東切一)
(火宫切一)
案字廣韻収入二冬徒冬切
二冬
冬(都宗切二)苳
彤(徒冬切七)鉵隆痋赨
案字廣韻作葢刋本之誤隆字廣韻収入一東
力中切收入二冬者别作鼕字
悰(藏宗切四)慒淙琮
農(奴冬切二)膿
宗(作冬切一)
三鍾
鍾(職容切一)鐘(職茸切三)幒伀
案幒字廣韻不載
龍(力鍾切二)瓏
案瓏字廣韻収入一東盧紅切
舂(書容切一)
松(祥容切一)
䡴(尺容切三)憧罿衝(昌容切一)
容(余封切十四)鰫傭鎔鏞墉蓉庸鄘頌溶㼸(與封切一)
案鰫字廣韻不載
封(府容切二)葑
胸(許容切三)凶訩
顒(魚容切三)鰅喁
雝(於容切六)廱癰邕灉&KR1776;
襛(女容切三)濃醲
穜(直容切二)緟
从(疾容切一)
逢(苻容切二)縫
峰(敷容切八)㷭丰鏠蠭捀夆
案鏠字廣韻作鋒夆捀二字廣韻作苻容切夆又敷
恭切捀又符用切
蹤(即容切二)瘲緃(足容切一)
案瘲字廣韻不載緃字廣韻作縱
茸(而容切三)䤊髶
案䤊字廣韻不載
蛩(渠容切四)卭桏
案字廣韻不載
慵(蜀容切二)鱅
恭(俱容切三)供龔龔(紀庸切一)
案龔字廣韻不載
蜙(息恭切)
鏦(七恭切二)樅
銎(曲恭切一)
四江
江(古雙切六)釭瓨扛杠䚗
案瓨字廣韻不載䚗字廣韻作
尨(莫江切六)厖牻哤浝駹㙙(亡江切一)
案㙙字廣韻不載又莫江乃音和切亡江乃類隔切
實為一紐故附之尨字紐下
囱(楚江切一)
邦(博江切一)
洚(下江切四)夅缸栙
雙(所江切一)
龐(薄江切一)
腔(苦江切四)椌&KR5282;㱿
案&KR5282;㱿二字廣韻並不載
幢(宅江切三)撞橦
憃(丑江切一)䚎(丑尨切一)
樁(啄江切一)
案樁字廣韻作都江切啄字音和都字類隔
五支
支(章移切九)巵䧴馶汥肢枝榰梔祗(旨移切一)
移(弋支切七)乀䔟簃暆迻栘椸(以支切三)歋㰘(羊支切一)
案乀字廣韻不載椸字廣韻作刻本誤也㰘字廣
韻収入六脂以脂切
為(薳支切一)
媯(居為切二)
(許為切二)
逶(於為切四)倭&KR1430;覣
糜(靡為切五)蘪縻㸏&KR1265;
案蘪字廣韻収入六脂武悲切
隓(許規切二)眭
錘(直垂切一)
垂(是為切三)&KR1136;陲
羸(力為切一)
吹(昌垂切三)炊䶴
鈹(敷羈切四)鮍旇披
陂(彼為切三)羆䥯
案䥯字廣韻作
隨(旬為切一)
虧(去為切一)
闚(去隓切一)窺(去隨切一)
竒(渠羈切一)
祇(巨支切六)&KR1122;祁忯跂軝(渠支切二)疧
案祁字廣韻収入六脂渠脂切
犧(許羈切三)䖒羲
㩻(去竒切七)㱦敧踦觭徛
案徛字廣韻不載
宜(魚羈切六)儀䣡鸃涯檥
案檥字廣韻不載
皮(苻羈切三)疲藣
案藣字廣韻作彼為切
匙(是支切四)䈕徥禔(市支切一)芪(常支切一)
案徥字廣韻不載芪字廣韻作
兒(汝移切一)
離(吕支切七)醨䕻罹儷驪离縭(力知切一)
案儷字廣韻不載
姕(即移切五)鈭頿鄑
羈(居宜切二)畸
禆(府移切四)錍卑(補移切一)
案字廣韻不載又補移切用音和府移切用類隔
實為一紐故倂於禆字紐下
脾(苻支切五)郫朇陴埤
案朇字廣韻不載
䌳(式支切六)&KR3372;䙾&KR2100;施䗐
斯(息移切八)凘鼶澌虒榹㴲褫
案凘字廣韻不載
&KR1686;(楚宜切三)縒
案字廣韻不載
摛(丑知切四)魑螭笞
案笞字廣韻不載
镾(武移切五)䍘
案字廣韻誤作麊字廣韻作則别體也
雌(此移切一)
知(陟离切三)䵹䣽
陭(於离切五)猗旖椅
馳(直离切七)謘歭禠䶵趍䞾
案謘字廣韻収入六脂直尼切歭字廣韻作踟
危(魚為切二)㕒
籭(所宜切)
(山垂切二)䪎
案字廣韻作悅吹切
厜(姊宜切一)
惢(才規切一)
案惢字廣韻亦作姊宜切
鬹(居隨切二)嫢
案嫢字廣韻亦作姊宜切
觜(遵為切二)檇
案觜字廣韻亦作姊宜切檇字廣韻収入六脂醉綏
切
夊(楚危切一)
腄(竹垂切一)
眵(叱支切一)
䓋(直宜切一)
案䓋字廣韻収入六脂旨夷切
孈(式吹切一)
案孈字廣韻不載
六脂
脂(旨夷切三)鴲鮨
案鮨字廣韻不載
姨(以脂切六)桋痍&KR1795;彝夷
師(疎夷切一)
琵(房脂切九)魮貔蚍枇㮰毗&KR4319;膍芘(旁脂切一)
案房字用類隔旁字用音和
貲(即夷切十)齍資齊&KR3548;姿䆅鴜咨
案貲鴜二字廣韻収入五支即移切鴜又疾移即知
切䆅字廣韻作疾資切
飢(居夷切二)肌
胵(䖏脂切二)鴟
絺(丑脂切三)郗瓻
趀(取私切二)趑
疵(疾咨切二)薺餈(疾資切三)瓷垐澬(才私切一)
案疵字廣韻収入五支疾移切
怩(女夷切二)尼
墀(直尼切七)坁遲蚔荎泜汦
案汦字廣韻作旨夷切義訓誤與泜混又注曰音遲
然遲紐不載葢删改未盡者也
厶(息夷切五)私&KR3713;㺨
案字廣韻収入五支息移切
尸(式脂切三)屍蓍
耆(渠脂切二)鬐
伊(於脂切二)&KR2212;
案&KR2212;字廣韻作蛜
梨(力脂切一)(郎尸切一)
葵(彊惟切一)鄈(揆惟切一)
追(陟佳切一)
龜(居追切二)規
案規字廣韻収入五支居隨切考隓字許規切闚字
去隓切輾轉取音此字宜在支韻必唐韻兩部兼載
徐鉉注説文時秖采其一音陳彭年等重修廣韻又
刪去居追一音併入支韻故此字部分互異耳凡唐
韻廣韻互異者皆可以此推之
甤(儒隹切五)㽔緌桵痿
案痿字廣韻収入五支於為人垂二切
榱(所追切一)
(楚追切一)
案字廣韻亦作所追切
惟(以追切五)維遺濰琟
㶟(力追切四)纍欙
案字廣韻不載
綏(息遺切四)奞雖葰
馗(渠追切八)頯䟸戣騤䕫&KR3472;
楣(武悲切八)瑂黴郿鬻眉麋湄
案鬻字廣韻収入入聲
悲(府眉切二)碑
案碑字廣韻収入五支彼為切
隹(職追切四)錐騅萑
誰(示隹切二)脽
帷(洧悲切一)
丕(敷悲切七)秠魾駓伾邳
案邳字廣韻作苻悲切
倠(許惟切三)婎睢
顀(直追切三)鬌椎
案鬌字廣韻収入五支直垂切
胝(竹尼切一)
案胝字廣韻作丁尼切竹字用音和丁字用類隔也
崒(醉綏切一)
案崒字廣韻作嶉
㕧(馨伊切一)
案㕧字廣韻作
七之
之(止而切二)芝
飴(與之切十一)怡㺿貽詒宧巸台圯臣瓵咦(以之切一)枱(弋之)
(切一)
案咦枱二字廣韻並不載
時(市之切二)塒
嶷(語其切三)疑狋(語期切一)
案狋二字廣韻不載
思(息兹切七)絲颸罳緦㺇司
案颸字廣韻楚持切
鯕(渠之切十三)淇萁藄蘄&KR0722;棊麒期綦旗騏祺䞚(巨之切一)
案䞚字廣韻收入五支巨支切
詩(書之切二)邿
而(如之切七)鮞輀洏荋栭胹
案荋字廣韻不載
欺(去其切五)䫏娸諆僛
案諆字廣韻不載
姬(居之切五)基稘箕丌
案丌字廣韻不載
詞(似兹切四)辭辤祠
犛(里之切七)剺貍釐嫠荲&KR5406;
案説文犛部有氂字莫交切李燾所編説文五音韻
譜誤以莫交切置犛字下以里之切置氂字下今考
徐鉉原本更正荲字廣韻不載
緇(側持切三)輜錙甾(側詞切二)菑
僖(許其切九)熈熹媐瞦禧歖誒
醫(於其切一)
癡(丑之切二)齝
治(直之切)持
蚩(赤之切二)
慈(疾之切二)鷀茨(疾兹切二)薋
案茨薋二字廣韻並收入六脂疾資切
兹(子之切八)孜鼒孳滋仔玆嗞
案茲玆二字廣韻但作兹
茬(仕甾切一)
漦(俟甾切一)
(此思切一)
案字廣韻收入五支此移切
八微
微(無非切六)薇溦䉠覹
案覹字廣韻作矀
揮(許歸切八)幑幃徽翬暉褘撝&KR0968;(許韋切一)煇(况韋切一)
案撝字當作許為切徐鉉偶誤為歸字李燾五音韻
譜亦曰歸字恐誤今姑依原本收入許歸切附識俟
考
(羽非切十)囗圍闈湋潿媁違韋(宇非切一)(于非切一)
案媁字廣韻於非切字廣韻雨非切字説文从
交韋聲韋字包於交字之中隷書不能成字姑從廣
韻書之字廣韻作葢刋本誤今仍從説文
霏(芳非切三)妃婓(芳微切一)
非(甫微切七)飛緋䩁騑騛扉
案䩁字廣韻作芳非切
肥(苻非切三)腓蜰
楲(於非切二)威
&KR3547;(渠希切五)&KR2304;祈&KR2079;旂僟(巨衣切二)蚚
案&KR2304;僟蚚三字廣韻並作居依切
幾(居依切九)䟇磯譏璣饑機嘰
案&KR2124;字廣韻作渠希切
稀(香衣切五)睎欷晞莃譆(火衣切一)
案譆字廣韻收入七之許其切
依(於希切三)衣䧇(於機切一)
沂(魚衣切一)
巍(語韋切一)
歸(舉韋切一)
蘬(驅歸切一)
九魚
魚(語居切三)&KR2447;漁
初(楚居切一)
書(商魚切一)舒(傷魚切二)紓
居(九魚切七)凥椐据涺裾琚
案説文以居為蹲踞之踞以凥為居處之居則居字
不應作九魚切徐鉉以後來居處通用居字故從唐
韻註九魚切而凥字自訓處之外别無他義又不能
不註為九魚切一牽於字形一限於字義二字相混
職是故也今此書以考唐韻音切為主故從原書二
字並収説文本訓不復更論云
蘧(强魚切八)&KR1767;豦籧渠螶璩
畬(以諸切十四)璵輿余艅擧舁伃嬩旟歟餘
案擧字廣韻誤作擧
揟(相居切三)蝑䱬楈(私閭切一)
䏣(七余切六)趄疽坥鴡岨䢸(千余切一)
案鴡字廣韻作雎
鋤(士魚切一)
摴(丑居切二)㯉
疎(所菹切八)疏梳蔬綀疋
案字廣韻不載
虛(朽居切四)魖嘘歔
俆(似魚切三)伹徐
菸(央居切一)
案菸字廣韻不載
豬(陟魚切二)瀦
臚(力居切四)廬驢閭
藷(章魚切二)諸
除(直魚切七)滁儲篨䠧蒢藸
案䠧字廣韻作躇
如(人諸切三)
且(子余切五)苴蒩㡹沮
案㡹字廣韻不載蒩字廣韻作七余切又收入十一
模則吾切又注曰又子余切葢於九魚韻中改易唐
韻音紐而於十一模中删除唐韻舊注猶有未盡也
魼(去魚切四)阹㭕&KR2074;
菹(側魚切一)
帤(女余切二)䋈
案䋈字廣韻作袽
十虞
虞(五俱切一)堣(噳俱切六)㥥嵎娛湡隅愚(麌俱切一)
案㥥字廣韻不載
犓(測愚切一)芻(又愚切一)
誣(武扶切七)蕪毋巫無璑
于(羽俱切八)衧雩謣䩒竽玗盂
案衧字廣韻作
訏(况于切七)&KR1191;吁盱邘敂昫(火于切一)
案邘字廣韻作羽俱切昫字廣韻不載
衢(其俱切二十)氍灈鴝鑺鼩瞿&KR2574;斪&KR3366;臞朐痀跔躣劬忂邭
絇䵶
案邭字廣韻作䧁䵶字廣韻作朐字痀字跔字廣
韻俱不載
儒(人朱切四)濡襦懦
嬃(相俞切六)嬬需繻須&KR1220;
案嬬字廣韻不載
株(陟輸切五)䇬鼄邾誅
案䇬字廣韻不載
貙(敕朱切一)
殊(市朱切八)洙銖茱殳杸几
逾(羊朱切二十)褕愉毺蝓渝䛕羭㬰揄歈榆腴楰踰窬覦瑜
俞萸
案毺字廣韻不載
區(豈俱切五)軀鰸驅䧢
朱(章俱切四)絑咮珠
趨(七俞切一)
蔞(力朱切三)膢䣚
扶(防無切六)芙紨枎榑符蚨(房無切一)
案紨字廣韻不載
雛(士于切一)
莩(芳無切十)俘桴㕊孚敷筟泭尃豧
諏(子于切一)
鈇(甫無切十一)&KR3144;夫䃿怤麩郛鄜邞枹柎
案怤麩郛鄜四字廣韻並作芳無切
迂(億俱切三)扜紆(乙于切一)
輸(式朱切二)鄃
樞(昌朱切四)&KR2673;姝祩
厨(直朱切一)
拘(舉朱切七)駒㪺捄俱
案字廣韻作况于矩于二切
㡏(山樞切三)橾
案字廣韻不載
十一模
模(莫胡切四)摹&KR1653;謨
案摹字廣韻作摸&KR1653;字廣韻作嫫
酺(薄乎切二)匍蒲(薄胡切一)
瑚(戸吳切十一)醐湖鬻餬壺弧狐乎胡(戸孤切一)
案字廣韻作
孤(古乎切九)夃酤辜蛄鴣觚箛&KR0561;柧(古胡切七)沽泒嫴姑苽罛
菰(古狐切一)
徒(同都切十六)筡酴瘏駼䣝䣄塗䖘圖屠涂嵞荼捈
奴(乃都切三)帑砮
呼(荒烏切八)嘑膴虍雐幠虖謼歑(虎烏切二)䰧
吾(五乎切五)郚浯吳梧(五胡切一)
租(則吾切一)
壚(洛乎切十五)鑪䰕瀘玈籚纑黸櫨攎顱艫蘆
案字廣韻作鸕
穌(素孤切二)蘇
殂(昨胡切一)徂(全徒切一)
烏(哀都切五)洿歍杅弙
逋(博孤切二)誧餔(博狐切一)
枯(苦孤切三)㱠刳
麤(倉胡切二)
㭔(他胡切一)
都(當孤切二)闍
鋪(普胡切二)痡
十二齊
齊(徂奚切二)(徂兮切三)蠐
藜(郎兮切五)&KR2967;鑗鱺&KR2544;(郎奚切三)黎邌(朗奚切一)
案鑗字廣韻不載鱺字廣韻作鯬
霋(七稽切七)郪緀妻淒萋悽
低(都兮切九)鞮羝奃紙隄袛趧
案趧字廣韻作杜兮切
嗁(杜兮切十五)褆荑鮷騠徲厗蹏綈鵜題提銻蕛(大兮)
(切一)
案徲字廣韻作
螕(邉兮切四)篦梐&KR2666;
稽(古兮切六)雞卟禾枅筓
螇(胡雞切十)郋兮豯㜎嵇騱鼷奚
黟(烏雞切六)繄嫛鷖㙠黳
倪(五雞切九)鯢霓輗麑齯婗郳蜺
醯(呼雞切一)
西(先稽切六)屖&KR2329;㯕犀
鷈(土雞切二)梯
鼙(部迷切三)㼰椑
(匹齊切一)
案字廣韻作批
櫅(祖雞切五)躋齎䶒
案䶒字廣韻作徂奚切
迷(莫兮切三)麛
案字廣韻誤作
泥(奴低切二)屔
谿(苦兮切二)䀘
案䀘字廣韻作戸圭切
圭(古畦切三)邽閨(古攜切二)
睽(苦圭切五)刲奎茥
畦(戸圭切十二)&KR2092;蠵鑴黊巂酅攜觿䙵纗
十三佳
佳(古鞵切二)街
鞵(戸佳切二)㥟
媧(古蛙切二)緺
蝸(烏媧切二)鼃
咼(苦媧切一)
柴(士佳切一)齜(仕佳切一)
釵(楚佳切二)差
竵(火鼃切一)
崖(五佳切三)厓猚
娃(於佳切二)哇
䁲(莫佳切一)
十四皆
皆(古諧切八)痎喈階荄湝偕
膎(户皆切六)瑎骸龤諧
俳(歩皆切二)排
(古懐切二)
案字即廣韻乖字據説文如此書
懐(戸乖切五)褱淮瀤褢
豺(士皆切二)儕(仕皆切二)祡
案字廣韻收入十三佳士佳切祡字亦收入十三
佳士佳切又收入六脂疾資七茨切
霾(莫皆切二)薶
齋(側皆切一)
&KR3437;(口皆切一)
俙(喜皆切一)
案俙字廣韻誤作
十五灰
灰(呼恢切一)
恢(苦回切四)悝魁
案字廣韻譌作㷇
隈(烏回切四)煨椳渨
回(户恢切二)蛕洄(戸灰切二)槐
枚(莫杯切九)梅媒鋂玫禖腜脢䍙
(公回切二)瑰
雷(魯回切四)儡瓃櫑
穨(杜囘切四)隤魋
催(倉囘切二)縗
&KR0935;(都囘切四)鐜㢈嵟敦(丁回切一)
案鐜㢈二字廣韻並不載
崔(昨囘切二)摧
裵(薄回切六)&KR1548;䣙陪培
桮(布囘切一)
衃(芳杯切二)坏肧(匹杯切一)醅(匹囘切一)
案匹字音和切芳字類隔切
嵬(五灰切一)
推(他囘切二)蓷
朘(子囘切一)
十六咍
咍(呼來切一)
開(苦哀切一)
唉(烏開切四)欵埃哀
鮐(徒哀切七)嬯菭炱駘䑓䈚
案鮐字廣韻作吐來切
該(古哀切十一)侅㱾荄郂晐核祴垓陔胲
案㱾字廣韻作苦哀切核字廣韻不載
裁(昨哉切五)才材財䴭
(祖才切四)烖哉
偲(倉才切三)䞗猜
邰(土來切二)胎
咳(戸來切三)頦
䚡(穌來切一)
䶣(五來切五)㱯皚剴敳
娝(匹才切一)
案娝字廣韻作㚰
十七眞
眞(側鄰切四)&KR1027;薽䟴
案䟴字廣韻收入去聲二十二震章刃切
因(於眞切十)闉禋㧢駰姻湮洇垔茵
辛(息鄰切三)新薪
辰(植鄰切九)鷐宸茞䢈麎䢻曟臣
案䢈字廣韻收入去聲十四泰黄外切曟字廣韻不
載
人(如鄰切三)儿仁
案儿字廣韻不載
神(食鄰切四)陙䰠䢅
案䰠字廣韻作失人切陙字廣韻收入十八諄常倫
切
親(七人切一)
申(失人切九)身伸㑗娠紳呻胂
賓(必鄰切一)
鱗(力珍切九)粼麟瞵鄰轔嶙
&KR1689;(巨巾切一)
珍(陟鄰切二)塡駗(張人切一)
案駗字廣韻作力珍切
陳(直珍切二)塵
津(將鄰切四)盡&KR2638;璡
案字廣韻作濜
瞋(昌眞切三)謓䐜
秦(匠鄰切一)
寅(弋眞切一)蔩(翼眞切二)夤
紉(女鄰切一)
(匹賓切一)
頻(苻眞切八)嬪薲㰋矉顰
案矉字廣韻作必鄰切
銀(語巾切二)誾䖜珢鄞嚚
巾(居銀切二)筋
案筋字廣韻収入二十一殷舉欣切
囩(羽巾切一)
(武巾切十一)忞錉閩罠捪旻緡珉
案字廣韻收入去聲二十一震良刃切字廣韻
作岷
貧(苻巾切一)
慇(於巾切一)殷(於身切一)
案慇殷二字廣韻並收入二十一殷於巾切而殷為
部首葢唐韻此二字兩部互見徐鉉編説文時僅載
其前一音而宋人重修廣韻時復改二字入殷部故
不同耳或疑廣韻以殷為部首不應更入别韻不知
部首字不入别韻自廣韻始然如震字為去聲部首
而唐眀皇和張説䑕雀谷詩於眞韻押震字佳字為
上平部首而公乘億秋菊有佳色詩於麻韻押佳字
皆宋删唐韻之顯然可考者不但殷字入别韻也且
拯字為上聲部首而廣韻烝韻亦收之則雖宋韻亦
刪倂不盡矣凡後以部首字入别韻者倣此
份(府巾切二)汃邠(補巾切一)
民(彌鄰切一)
十八諄
諄(章倫切二)肫
杶(敕倫切二)䡅
荀(相倫切九)峋詢洵㡄珣橁郇恂
案㡄字廣韻不載橁字廣韻譌作槆
純(常倫切九)憌淳漘蓴醇
案字廣韻作鶉憌字廣韻作漘字廣韻作食倫
切
犉(如勻切二)瞤
脣(食倫切一)
淪(力迍切五)倫輪蜦侖
屯(陟倫切三)㡒棆窀(陟倫切一)
案棆字廣韻作力迍切
逡(七倫切五)皴夋䞭竣㕙(七旬切一)
案䞭字廣韻不載
遵(將倫切一)
春(昌純切一)
勻(羊倫切一)
灥(詳遵切八)馴紃廵旬循
案字廣韻相勻祥勻二切字廣韻訛作
均(居勻切三)姰鈞
案姰字廣韻作相倫切又音縣
麕(居筠切一)
縜(為贇切一)
筠(王春切一)
荺(于倫切一)
囷(去倫切一)
頵(於倫切一)
案以上六字廣韻並收入十七眞惟筠字荺字與縜
字同作為贇切餘並不改葢移其部分而未及改其
音切也
十九臻
臻(側詵切七)轃溱潧蓁亲榛
屾(所臻切十一)侁燊駪甡兟阠姺詵䯂㾕
二十文
文(無分切六)彣馼聞蟁
雲(王分切七)芸溳澐沄妘愪(羽文切三)耘鄖
煴(於云切四)䡝緼㚃
汾(苻分切切十一)豶濆轒羒墳棼鼖氛幩魵枌(扶分切一)蕡(浮分)
(切一)
分(甫文切一)(府文切二)饙
案字廣韻作苻文切
羣(渠云切四)帬宭
案字廣韻不載
薰(許云切六)葷熏醺纁勲
君(舉云切二)軍皸(矩云切一)
&KR1843;(撫文切六)紛芬梤衯
二十一殷
欣(許斤切四)忻訢昕
勤(巨斤切六)瘽芹菦堇廑
案菦字廣韻不載堇字廣韻收入十七眞巨巾切
斤(舉欣切一)
㹜(語斤切七)斦斷垠䖐㹞䓄
案㹞字廣韻不載
二十二元
元(愚袁切九)原蒝芫蚖沅黿邍嫄
垣(雨元切四)轅猨援袁(羽元切五)園&KR2545;爰洹
棥(附袁切二十一)&KR3315;燔燓蠜煩蟠璠䫶薠㺕蘩䪤羳樊㸋繁
繙蹯轓(附轅切一)
案㸋字廣韻作膰䪤字廣韻作&KR2937;燓字廣韻作焚收
入二十文苻分切䫶字亦收入二十文苻分切
旛(孚袁切三)翻&KR2166;
暄(况袁切八)萱壎吅諼䚭䚙
案字廣韻收入下平二仙許縁切
㠾(於袁切五)蒬鴛䩩冤
言(語軒切二)琂
軒(虛言切三)騫掀
犍(居言切二)鞬
籓(甫煩切四)幡藩蕃
案幡字廣韻作孚袁切
㨜(巨言切二)赶
案㨜字廣韻不載
二十三魂
魂(户昆切四)楎渾䡣(乎昆切一)
案字廣韻作堚
昆(古渾切六)禈琨菎崑䖵(古魂切一)
昷(烏渾切一)温(烏魂切二)輼
門(莫奔切六)&KR2615;璊虋捫䫒樠(莫昆切一)
蓀(思渾切一)孫(思魂切二)飱
尊(祖昆切一)繜(子昆切一)
存(徂尊切二)蹲
敦(都昆切二)惇
涒(他昆切三)焞啍
案焞字廣韻作燉啍字廣韻作徒渾切又作噋
臀(徒魂切四)軘豚
村(此尊切一)
梱(胡昆切一)㑮(吾昆切一)
盆(歩奔切一)
奔(博昆切一)
論(盧昆切五)崙陯掄惀
案陯惀二字廣韻並收入十八諄力迍切
坤(苦昆切三)髠
惛(呼昆切五)怋昏殙閽
案怋字廣韻收入十七眞彌鄰切
噴(普魂切二)歕
(乃昆切一)
案字廣韻不載
二十四痕
痕(戸恩切二)鞎
根(古痕切二)跟
恩(烏痕切二)袁
吞(吐根切一)
二十五寒
寒(胡安切四)邯邗
單(都寒切七)禪簞殫匰鄲丹
安(烏寒切三)侒鞍
難(那干切一)
餐(七安切一)
灘(他干切三)嘽攤
珊(蘇干切一)
壇(徒干切四)貚儃檀
殘(昨干切四)戔
案字廣韻作䏼又作㱚
忓(古寒切九)肝竿奸干玕迀乾
蘭(洛干切七)讕闌籣瀾灡
案灡字廣韻不載
㸔(苦寒切三)栞刋
二十六桓
桓(胡官切十七)萑萑貆寏莧芄汍莞瓛狟豲完丸絙紈
案字廣韻不載
刓(五丸切一)
&KR1511;(多官切四)褍耑端
剜(一丸切三)眢婠(一完切一)
案字廣韻不載别有豌字義别
湍(他端切三)䵎貒
酸(素官切三)狻
團(度官切五)摶漙鷻篿剸(大丸切一)
櫕(在丸切一)
官(古丸切五)毌棺涫冠
矕(洛官切九)灓䖂鸞欒鑾巒㱍
案䖂字廣韻作字廣韻不載
讙(呼官切七)貛歡酄驩
寛(苦官切二)髖
鑚(借官切二)
搫(薄官切八)槃䰉幋瘢鞶
瞞(母官切十)慲謾槾鏝鰻芇䓣鬗鞔
潘(普官切一)
般(北潘切二)
二十七删
刪(所姦切二)澘
關(古還切三)綸
案綸字廣韻收入十八諄力迍切又收入二十八山
古頑切
彎(烏關切一)
還(戸關切七)寰闤環戌鬟鍰(厚關切一)
頒(布還切七)班螌攽虨辬
案攽虨二字廣韻並收入十七眞府巾切
蠻(莫還切二)䟂
案䟂字廣韻收入二十三魂莫奔切
顔(五姦切一)
姦(古顔切三)葌菅
眅(普班切二)攀
奻(女還切一)
頑(五還切二)狠
案狠字廣韻不載
豩(呼關切一)
案豩字廣韻不載
鰥(古頑切一)
案此一紐廣韻移入二十八山而音切未及改
二十八山
山(所間切二)邖
間(古閑切二)艱
閒(戸間切七)癎瞯鷳憪嫺
案鷳字廣韻作鷴
䡩(苦閑切六)鬝婜顅臤
案䡩婜二字廣韻並不載又案李燾五音韻譜編臤
部於十三耕之首註曰丘耕切又苦閑切此沿丁度
集韻之誤考説文原本並無丘耕切一音
潺(昨閑切二)虦
&KR3172;(烏閑切一)
孫氏唐韻考卷一
