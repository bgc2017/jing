汗簡卷第七略叙目錄
(易曰上古結䋲而治後世聖人易之以書契百官以理萬民以察許氏説文序云黃帝之史蒼頡史亦云史臣蒼頡沮頌見鳥獸蹏)
(跡之知分理之可相别異也以其初作書葢類象形之謂之文其從形聲相益即謂之字字者孳乳而寖多也著于竹帛謂之書書者如也以迄五帝三王之丗封乎太山者七)
(十二代靡有同焉〇周礼八歲入小學保氏掌飬國子教之六書鄭氏注云六書謂象形指事諧聲轉注假借㑹意也)
(〇許氏說文序云周宣王太史史籕著大篆十五篇与古文或同或異至孔子書云經左丘眀述春秋傳皆以古文厥意可得而説也其後諸矦力征不統于王)
(惡礼楽之害巳而皆去其典籍分爲七國田疇異畆車塗異軌律㳒異令衣冠異制言語異聲文字異形秦始皇初䈴天下丞相李斯乃奏同之罷)
(其不与秦文合者斯作蒼頡篇中車令趙高作爰歴篇太史胡母敬作博學篇是時秦燒滅經書滌除舊典大發隷卒興伇庶官獄)
(職繁務𥘉有隷書以趨簡易而古文由此絶矣尚書序曰秦始皇滅先代典籍焚書坑儒天下學士逃難解散我先人用藏其)
(家書于屋壁又曰至魯共王好治宮室&KR2900;孔子舊宅以廣其居於壁中得先人所藏古文虞夏商周之書及傳)
(語孝經皆科斗文字云云科斗書廢已久時人無能知者〇許氏說文序云古文壁中書者魯共王壞孔子宅而得之記尚書春秋論語孝)
(經乂北&KR0685;矦張蒼獻春秋左傳郡國亦徃徃山川得鼎彛即前代之古文皆雖頗復見逺其詳可得略而說也春秋後序太康元年)
(三月吳宼始平余自江陵還㐮陽觧甲休兵乃申序杼舊意脩成春秋釋例及經傳集觧始訖㑹汲郡汲縣有)
(其界内舊冡者大得古書皆簡編科斗文字彂冡者不以為意徃徃散亂科斗書乆廢推尋不䏻盡通始者藏在)
(秘府余晚得見之所記大凡七十五卷雜辟怪妄不可訓知杜氏後序有周易上下篇别有陰陽說無彖象紀)
(年編起自夏商周三代王事無諸國别也時記晉魏國事師春純集左傳卜筮事晉史公云咸寕中汲人)
(盜魏安釐王冡得竹書十餘萬言寫春秋經傳易經論語夏書周書瑣語文暦梁丘蔵穆天子傳魏史至安釐)
(王二十年其書随世盡有變易以成數體䘙說科斗者漢代祕蔵希得見之魏初傳古文者出扵邯郸淳淳)
(祖敬寫淳尚書後以示淳不别至正始中立三字石經科斗文之名遂效其形通古文說云嘉平)
(四年召諸儒㝎五經文字刻石大學門外後漢中郎蔡邕寫三體六經邪臣矯嫉未盈一紀尋有廢焉北)
(齊江式傳云魏初博士清河張揖所著二字石經於漢碑西書記也〇隋藝文志云魏正始中又有一字石經)
(相承以為經正字後魏之末齊神武執政自雒陽徙于鄴都行至河陽値岸傾遂沒其本得至鄴者不盈大)
(半至隋開皇六年又自鄴京載入長安置於祕書内省議欲𥙷立于國學属隋亂事寑營造司用為柱礎)
(貞觀中祕書監魏徴始收聚之十不一存其承傳之本猶存祕府〇韋述西京記云貞觀中祕書監魏徴叅詳)
(考驗蔡邕三字石經凡十數段請於九成宮祕書監内置之後天后移扵著作院臣按唐開元五年得三字春)
(秋臣儀縫石經面題云臣鍾紹京一十三紙又有開元字印翰林院印尾有許公蘇梁公姚崇昭文學士)
(馬懐素崇文學士禇無量列名左金吾長史魏哲左驍衛兵曹陸元悌左司禦錄事劉懐信直祕書監王昭逸)
(陪戎副尉張善装至建中二年知書樓直官賀幽竒劉逸已䓁撿挍内寺伯宋㳺瓌掖庭令茹蘭芳䟦狀尾焉)
(其真本即太子賓客致仕馬孫家藏之周顯德中嗣太子借其本傳寫在焉衛恒傳魏安釐王冡得)
(䇿書十餘万言按敬侯所書猶不髣髴古書亦有數種其一卷論椘事者最爲工妙恒竊悦之故竭愚思)
(以讚其羙不足以厠前賢之作兾以存古人之象焉故無别名謂之字勢云黄帝之史沮誦蒼頡眺彼鳥迹始)
(作書契紀綱万事垂法立制帝典用宣質文著丗〇孝經援神契曰奎主文章蒼頡倣象雒龜曜書丹青)
(垂萌畫字河圗曰黃帝㳺於洛見鯉魚長三丈青身無鱗赤文成字西京襍記云滕公駕)
(至東都門馬鳴掊地不前滕公懼使隷卒掘之入二尺得石椁公燭以照之有銘以水洗之寫其文左右莫識使問)
(叔孫通曰科斗書也乃以今文寫之曰佳城鬱欝三千年見白日吁嗟滕公居此室公曰天也其後遂葬焉〇劉)
(敬叔異苑曰湘東姚祖太元末經衡山望岩下數少年並執筆作書祖謂是行旅休息乃過未經百歩其少年)
(相与飛颺遺一紙書前數句古時字後皆鳥迹酈元水經曰臨淄人彂古塚得桐棺槨上隱起云齊六代)
(孫胡公之棺唯三字是古餘同今書張隠文士傳束晢少㳺太學時人有崧山下得竹簡一板上有兩行科斗)
(文字莫有知者張華問晢曰漢眀帝顯節陵䇿文也檢而驗之皆伏博識〇叙季札墓碑文夫子篆季子墓)
(凡十字歴代緜逺其文殘缺人勞應命其石湮没在㫺開元中玄宗勅仲雍模榻其本尚可得)
(而傳者曁大曆十四年已未歲潤州刺史蘭陵蕭㝎重刋於石憲章遺範以永將来呉郡張從申記張廷珪)
(集古文篇云嘗於北邙石上有作古文書毛詩鴻雁篇者亦張蔡之流但不𫐠姓氏吾友李邕酷學歲餘殊未)
(彷彿郭元振文集序甞於故鄴城下得異釰上有古文四字云請竢薛燭因作古釰歌李士訓記異曰大)
(暦初予帶經鉏瓜扵㶚水之上得石凾中有絹素古文孝經一部二十二章壹阡捌伯桼拾式言初傳与李太)
(白白授當塗令李陽冰陽冰盡通其法上皇太子焉〇韓愈科斗書後記云愈叔父當大暦世文詞獨行中朝天)
(下之欲銘述其先人功行取信来世者咸歸韓氏扵時李陽氷獨䏻篆書而同姓叔父擇木善八分不問可知)
(其人不如是者不偁故三家傳子弟往来貞元中愈事董丞相幕府於汴州識開封令服之服之者陽冰)
(子授予以其家科斗書孝經衛宏官書兩部合一卷愈寳畜之而不暇學後来京師為四門博士識歸公歸公)
(好古書能通合之愈曰古書得㩀依盖可&KR0688;因進其所有書属歸氏元和末愈亟不獲讓嗣為銘文薦道功德)
(思凢為文辤宜畧識字因従歸公乞觀二部書得之畱月餘張籍令進士賀㧞恕冩以留盖十得四五而歸其)
(書扵歸氏十一年六月日右庶子韓愈記臣按鳥迹科斗通謂古文歴代從俗斯文患寡)
(目論臆㫁可得而聞太史公曰礼失求諸野古文猶不愈於野乎亦下臣之志也塵露雖微山)
(海不却略叙其事集而次之)
(行齒牙足疋音雅又音踈)
(品&KR1371;册㗊之立切舌)
(干谷希灼切只㕯女滑切句)
(丩已周切古十卉先合切)
(言亦作亦作又作亦作誩巨竟切音愆)
(丵士角切菐方木切廾巨㳟切攀共)
(異舁晨爨七玩切革)
(鬲䰜力石切爪丮己力切鬥)
(又左史支聿女渉切)
(畫隶大内切臤口千切臣殳)
(殺儿木朱切寸皮人兖切)
(攴普卜切亦作卜用爻)
(㸚力尔切半)
第二
(火劣切又作&KR2138;目䀠九遇切眉盾食凖切)
(自白鼻皕音祕習)
(羽隹奞自遺切又苦規切萑胡官切&KR1586;工瓦切)
(苜音末芉羴式然切瞿雔上牛切)
(鳥烏&KR3790;方安切么一堯切&KR1448;一周切)
(冓古候切叀上絹切玄又作亦作予)
(放&KR1528;平表切才丹切歺五逹切死)
(冎工瓦切骨肉筋刀)
(刃㓞口八切介耒力外切角)
(竹其丌音竒左工)
(㠭知演切雥音雜巫甘日)
(乃亦作乁又作丂音考可号于)
(旨喜壴竹句切鼔豈)
(豆豊豐䖒火竒切虍火乎切)
(虎虤五閑切皿血凵丘於切)
(去竹父切丹丁安切青井)
(皀彼立切鬯食亼才入切㑹)
(倉入缶矢高)
(坰郭京亯厚)
(畐匹六切㐭力錦切嗇來麥)
(夂山危切舛舜韋弟)
(夊竹九切久桀兮)
第三
(木東林才叒音若)
(之匝出&KR1832;匹末切生)
(乇竹革切垂&KR1191;火于切華禾工兮切)
(稽巢黍束㯻胡夲切)
(口于非切貟貝邑&KR2257;下降切)
(日旦倝公絆切㫃於蹇切冥)
(晶月明囧九永切)
(夕多毌音冠&KR1887;下感切&KR3182;侯南切)
(&KR1234;火堯切齊朿千四切片鼎)
(克彔刀木切禾秝郎的切黍)
(香米毇音臼毀凶)
(&KR1832;匹力切&KR4007;匹賣切麻叔耑)
(韭瓜瓠宀音緜宮)
(吕穴夢疒女厄切&KR1834;莫報切)
(冃莫報切冂亾狄切兩冈亡兩切襾下火切)
(巾巿帛白㡀匹曵切)
(黹几竹切人化匕从才容切)
(北丘瓜牛林切重)
(裘老毛毳尸)
(尺尾卧身㐆於沂切)
(衣履舟音古)
第四
(方儿兄簮㒵)
(先秃見覞弋召切欠)
(飲㳄旣頁首)
(面丐音湎首県工遥切須)
(彡山㢘切彣文髟必周切后)
(司巵卪音節印色)
(卿辟勹音包包苟巳力切)
(鬼甶甫勿切私嵬山)
(屾所臻切屵五曷切广牛儉切厂呼旱切丸)
(巵石長勿冄)
(而豕弋乂切已例切豚)
(豸丈尓切兕易象馬)
(廌直買切鹿麤千胡切㲋丑斫切兔)
(莧胡官切犬㹜牛斤切䑕能)
(熊火炎黒囱)
(焱炙之夜切赤太亦)
(仄殂匹切夭交尣壺)
(壹㚔女渉切奢亢夲士刀切)
(夰工老切大他逹切夫立竝)
(囟音信思心惢隹人切)
第五
(戈戉于曰切我亅月巨切琴)
(&KR2122;於近切亾匕下米切方曲)
(甾壮而切瓦弓弜巨丈切絃)
(系下弟切糸止狄切素絲冫)
第六
(率虫許委切䖵古門切蟲風)
(它龜黽卵二)
(土壵堇里田)
(畺己良切黄男力協)
(金幵王千切几且)
(斤矛斗車&KR0935;丁回切)
(&KR0671;音負&KR2342;音隧厽力意切四宁)
(叕竹劣切亞五六七)
(九&KR1717;人九切嘼火又切甲乙)
(丙丁戊己巴)
(庚辛辡壬癸)
