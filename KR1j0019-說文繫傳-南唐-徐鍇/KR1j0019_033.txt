說文解字通論上第三十三
繫傳三十三
文林郎守袐書省校書郎臣徐鍇撰
(昔在太𥘉泱鬱吁渝若埴在範若金在鑪不不圯實爲太始水澤火熹各與類期上属於天下累於祇聖人知之)
(物見其質神示其情聖人謀之於是畫一以象道一者妙萬物而爲形者也生二以象兩二者佴也佴次也天實先)
(成地實次之人生其間故二生三三者參也天成地平人參其間然後萬物形而禮義昭矣易曰天一地二老子曰)
(天大地大故於文一大爲天天之爲言顚也無所與髙也地者迆也迆而髙也山岳也丘陵也墳衍也)
(迆而卑臯隰也汙潢也故曰地有二形髙下平故於文土迆爲地坤以簡能故省之也迆亦聲也天地)
(之分精气爲人煩气爲蟲故於文蟲煩而人省也春秋糓梁子曰獨陽不生獨隂不成獨天不生隂陽天必三合而)
(生故於文人爲三歧上一而下二也古者聖人仰觀象於天俯取法於坤故仰晞於天三光下臨)
(俯察於地山谷相交隂陽相午中則於人強弱相成剛柔相形故於文人乂爲文故曰經緯天地謂之文)
(王者則天之明因地之義通人之情丨而貫之丨一也一以貫之故於文丨貫三爲王丨者居中也皇極之道也)
(三者天地人也天曰柔克地曰剛克人曰正直王者抑剛而法柔體於正直故王之位居中而髙三之中王者之位)
(也上附者居中而髙也詩曰載色載笑匪怒伊教夫登山者必下&KR1353;焉在谷者必仰窺焉地使之然也王者人中之)
(髙也則天以臨民故曰聖人之大寳曰位也皇者大也始也天地旣開始爲君曰皇故文王自爲)
(皇自始也始爲王也皇之爲言煌煌然放道而趨率性而行自然有合於道也民無得而名若觀火焉不測其)
(薪燎之本但見其煌煌而巳帝者諦也審諦於道也秉榘彠也故書曰若稽古帝堯古者皇)
(也言順考上古三皇之道而效之故書曰耄期倦于勤故於文二朿爲帝二古上也朿聲也朿者剌也審)
(諦之物也王者天下之所歸往也爲君之義同而體道之名減也君者尹也正也長民之通稱也天)
(下之所取表正也表正則影正表曲則影曲口以岀令也晉悼公曰臣之求君以出令也舜曰惟口出好興戎)
(朕言不再狎侮小人罔以盡其力狎侮君子罔以盡其心故以文口尹爲君慎其口也君群下之所歸往也大)
(百年耄荒度作刑以誥四方是也易變而不窮也至屯剥之後萬物始復復則不妄非繼體之象故無妄之象曰先)
(王以茂對時育萬物此夏桀之後湯始育民之象也故曰先王於文一口&KR1763;爲后口發號也一令出惟行不惟反也&KR1763;)
(垂衣之象旁逹之形天子之妃曰后后後也王前妃後也古謂官長曰后書曰汝后稷是也故於文后偏也)
(君官也天生烝民君實官之君不能獨治故設百官唐虞稽古建官惟百夏商官倍以至于周千品萬官故於文宀)
(&KR0935;爲官&KR0935;堆也堆衆&KR0671;也山以衆&KR0671;成其髙君以衆官成其聖宀深屋萬乗之君憂勞于廟堂之上公卿髙議於巖)
(廊也曰實也陽徳也君道也天無二日故於文一爲日者轉而不窮也貟以利轉)
(也轉而不一不可以訓故從一也月者闕也虧闕也亦所以𥙷陽之闕也隂徳也臣道也隂不可抗於陽臣)
(不可敵於君故於文闕者爲月日貟而月方其中畫縱順以從上也上陽也周貟爲君君徳徧也徳施普也闕者爲)
(臣才有闕也臣能集衆方以成徳故曰翕受敷施九徳咸事臣能盡衆才以禆於君故曰人之有能有爲使羞其行)
(而國其昌臣者司君之闕也君子曰在天者莫明於日月故于文日月爲明書曰惟我文考若日月之)
(照臨光于四海顯于西土或從囧囧亦明也日之狀也在地者莫明乎水火故於文水青爲)
(清青者精也道書曰積精成青書曰亮彼武王肆伐大商㑹朝清明天明地清也火在人上則能光故)
(於文火几爲几者人也火在上者書曰光宅天下言其光充滿天下也故古文廿火爲光廿共也)
(清光皆明也水火皆在地也故曰在地者莫明乎水火在人者莫明乎禮義故於文示豐爲禮示者明示之也示日)
(月星也又古祇字也豐者禮器也禮之袐也難覩故陳籩豆設簠簋爲之揖讓升降趍翔以示之禮者履也道明示)
(人則履行之禮者示也故古兩君相見陳禮樂以相示也明則易見也義者事之冝也孝經曰天之經)
(也地之義也經常也言天有常道其气一也地從冝而化之萬物異形也義者明也尚断謂之善則断而從之故於)
(文羊我爲義羊者羙物也羊祥也大夫有羔羊之徳君子有比焉我者已也人言之已断之又我者俄也定於俄頃)
(也君子所貴于賢有立断焉其於五行也禮在南方南方火也義在西方西方金也金烱燿也是以禮義皆明也故)
(曰在人者莫明乎禮義也仁者人也人之行也仁者親也仁者兼愛故於丈人二爲仁二亦)
(聲也古文尸二爲仁屋也覆也兼覆二也古文千心爲仁唯仁者能服衆心也智者)
(知也知者必有言故於文白知爲智白者詞言之气也知不窮气亦不窮也君子先行其言然後從之)
(子路單辭可以折獄古者胥命而不盟鸚狌能言不離禽獸言而不信非爲人也故於文人言爲信或曰)
(仁智信何以不明也曰仁者不尸其功智者自悔其迹莊子曰智生而無以智爲也是謂以恬養智臧武仲作不順)
(而施不恕任智之過也大信不約亦不自顯也禮難見欲民之深曉義者断割也不明則民不服其於五行也仁在)
(東方東方木也木柔而晦智在北方北方水也水晦也信在中央土亦柔昧明在内也道書曰黃庭内景黄者中庭)
(也故禮義尚明而仁智信尚晦也道者蹈也人所蹈也一逹謂之道二逹曰歧旁三代之所以直道而行也故夏后)
(太康之弟述大禹之戒以謌曰唯彼陶唐有此冀方今失其道亂其紀綱乃底㓕亡此禹遵陶唐之道也堯舜同道)
(堯曰稽占推可知矣此夏道也箕子作洪範曰無有作好遵王之道無反無側王道正直此殷道也詩曰周道如砥)
(其直如矢此周道也左道者衺僻之徑也直道必循川涂衺徑越山便而行利速也直道夷而逺安而逸心㤗而無)
(慮風气舒緩其所負荷也多衺徑險而速危而逼心惕而多畏不有跋躓之懼必有虎狼之患風气擁迮其所負荷)
(也少權道者違經而合於道也道經也權者不乆之名也不得巳而行也若人之遇尊者於涂必歧道以避之尊者)
(過不旋踵則復故道也惟君子能行權道積之於雅素也立身行道當愼其積積乆則不能自返也君子曰任重而)
(道逺仁以爲己任不亦重乎死而後巳不亦逺乎君子之行於世兢兢業業畏天之渝不敢馳驅故於文辵首爲道)
(辵者乍行乍止也首始也術者方術也一方之道也猶五味之一也輪之一輻蓋之一轑輻轑之不工不)
(教其郷里國有疑議輦而如公言徳與年長也行者行也人所履行也君子言忠信行篤敬蠻貊之邦行)
(也懐之曰行易曰果行育徳又曰多識前言徃行以畜其徳行有小大深淺小曰行大曰徳故於文彳亍爲行彳亍)
(左右足相副而行也徳大故彳漸進也徳在内故主於心行在外主於行行彳也通名曰道道燾也覆)
(燾之也行之言莖也若枝莖也眞者僊也化也人生而靜物之性性而有欲性之害也感於物而動然後心術形焉)
(人不能反身天理乃失君子所以駭世眞人未甞過而問焉眞親未笑而和眞悲未泣而哀魚目之賤也今有人以)
(千金之珠易魚之一目魚不樂也何者貴而僞不若賤而眞智巧所以飾身也巧智繁多反以害其身僊人者反夲)
(脩古重道延命長世字民之道也然必眞乃能故漢王方平從後視鄰人之背曰噫子心衺不正終不可教以僊是)
(知學僊者必正其心也故於文&KR0901;目乚八爲眞匕者化也反人爲匙衆人熈熈如春登䑓我獨泊兮如無所歸衆人)
(或或好惡積億眞人恬漠獨與道息人皆趍顯我獨守黙人皆與彼我獨守此故反於人也黄帝聖人之眞也民利)
(其教百年而死人畏其神百年而亡人由其教百年而移故曰黄帝三百年老𥅆眞人也莊子曰老子古人之博大)
(眞人哉夫子見之曰吾見老𥅆其猶龍也不知其乗風雲而上孔子顯其智以化於民民猶不知故曰吾東家丘子)
(貢曰夫子之言性與天道不可得而聞也故眞從目鹵莽不能識也乚隠也八其所乗也乗風雲也眞人其生也天)
(行其死也物化眞人之气常存於天非謂其身能上也古文匕一爲眞亦所乗也一不二也)
(道也僞者飾也假也聖人在天下無爲而有守也有爲則無好也有爲則患生有好則䛕起爲者敗之執)
(響之附聲如影之箸形故於文音郷爲響郷猶向也仿也郷亦響之聲也)
說文解字繫傳第三十三
