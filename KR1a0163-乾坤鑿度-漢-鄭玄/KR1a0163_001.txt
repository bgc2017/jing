乾坤鑿度卷上
乾鑿度
庖犧氏先文
公孫軒轅氏演古籀文
蒼頡修為上下二篇(蒼頡黃帝史官其注亦是蒼頡)
黃帝曰太古百皇闢基文籀(離厚反又直祐反非周宣王時史籀也)遽理
微萌始有熊氏(有熊氏庖犠氏亦名蒼牙也)知生化柢晤兹天心(與天)
(同生知化之本柢晤曉也天垂萬物之心令羣物不息柢本也○案息字原本作惠從明范欽本改正柢字原)
(本作托范本作氏並誤今據文改正)譩念虞思慷□(方查反)慮萬源無成(聖人)
(知化萬源不成其流慷□盡聖與智設幾教門源流之性大行○案與字原本誤作無鬥字原本誤作門今從)
(范本改正)既然物出始俾太易者也(太易天地未分乾坤不形也)太易始
著太極成太極成乾坤行(太易無也太極有也太易從無入有聖人知太易有理未)
(形故曰太易)老神氏曰(天英氏)性無生(天地未分之時無生)生復體(生與性天)
(道精還復歸本體亦是從無入有)天性情地曲巧未盡大道各不知其
自性乾坤既行太極大成(太極者物象與天同極天産聖人□射萬源立乾坤二體)
(設用張弛究天性與情曉地曲育巧成之道□音指)黃帝曰聖人索顛作天索易
(盈跂反)以地俯仰而象遠近而物浩而功然而立(古聖人有巢氏)
(求索顛危之意若天之懸遠求平易之理若地之順道又庖犠氏中聖始畫八卦錯文字契仰觀其乾象俯察)
(其地理用器遠近配物畫卦立文書垂訓後晚浩大之功成然者容易之立不失其德位)太古斷元
聖人法地極先生而設位物成而麗諸形錯煸(班者雜文○案)
(生字原本誤作王煸字原本誤作媥今並從范本)以文改茹(乳血茹塞)以魚虞獸以
韋上齒以歬(古前字)法物以□(後字)析䓆以策運蓍以數王
天下者也(以太古斷元有巢氏以前元氣已斷為天又聖人法物以地有巢氏之法地物用注云物)
(者魂氣太極立萬彙成物成而麗形物纔成麗著形性已上太古先造不知何氏之為也已後聖人者庖犠氏)
(錯煸以文智雜綵煸爛合成籀文非篆非綈也云以鳥跡非也改茹血毛成田漁獵狩革皮為冠皮服上齒古)
(太老先以前未及甲歷歲紀人老以齒為前長老民法物以後者後也今萬物作法而成虞獵也革皮也○案)
(注中先造范本作元造人老二句疑有脱誤)太易變教民不倦(聖人觀太易之太變使萬)
(彙不倦日用日增日死日生大化行也有形之類生於無形者也)太初而後有太始(萬彙)
(有形始生)太始而後有太素(萬物素質者也質素未離混元)有形始於弗(不也)
形有法始於弗法(太易氣未分太初氣始見太始物有形太素萬物素質由淳在)極先
元見軏轍(法度而道行大道也)像&KR3624;(申舒也)章流立文以詁(詁訓)息孫
而後傳授天老氏而後傳授於混沌氏(遽文化源之文太易萌始之理)
(萬物不知性命人究得其物源大化變流息孫聖人恐大法不行遽疾傳授)而後授天英氏
而後傳無懷氏(是天雄之生無懷古聖德智大行知物無益又法天地春生夏長秋死冬蔵而)
(濟時者也○案注天雄疑當作天英)而後傳授中孫炎帝神農氏中聖古
法淳物元造不足益之器用農榖衣□(辛勞反細草以衣御形也)高
以飾乘卑以飾足(先文古淳無飾字云装禠高者老上之名也以乘装行卑者下奉之名以)
(装足步右從跣變以冠履也)而後傳烈山氏而後授三孫帝釐氏次
授老孫氏(老孫氏公孫氏也軒轅氏也)公孫軒轅氏益之法神器車
符文左武右三器備御(三器者國器家器祀器而設武戈刃)自上古及下
帝孫大熟(大熟者熟成道法也)化演設民弗倦益物弗限(增多日益限止)
盡秘先之旨闕接引(大道大法大化秘機謀籌咸亨帝業民用不知者也)聖人顯
其機智(密不萌形萌也動不知來知也)聖人曰(凡言聖人庖犧氏云聖人也)乾坤對
太易興設法軏壊而息(大道壊亦息)智之易(亦字變動者也聖人法也○案)
(上注及此文二亦字疑作易變動范本作變易)八卦變策象數庶物老天地限
以為則(太易行於乾坤乾坤作用於太易八卦變萬彙隨卦爻之用盡天地之老代限古極也易理順)
(時變化不着一方故曰智之易變易變神也)庖氏先文乾鑿㡯(古㡯字今變也○案注㡯)
(字疑當從度後同)勑天門以為名(乾者天門坤者人門於後說備也)古有先文
未析真冥(古有先文未析開名目次第之也)
太古文目(太古距庖氏有上云文不知何述其源也)
先元皇介而後有垂皇策而後有萬形經(古文字無經字)而後
有乾文緯(緯者古本經已後不知緯字何也經之與緯是縱横之字)而後有乾鑿㡯
(古㡯字坤鑿㡯○案坤鑿㡯三字當是正文誤入注中)而後有考靈經而後有制
靈圖(龜書是也兆象)而後有河圖八文(河圖者河中得天書文圖詔龍㗸出似非綈非)
(文而後風后演云天一太一星斗同衡卦錄神筭通天下之鉗奥神謨先兆之名○案之鉗奥三字原本誤作)
(邊鉗與今從范本鉗似應作鈐)而後有希夷名(天文後說)而後有含文嘉(亦名)
(瑞文)而後有稽命圖(筭文)而後有墳文而後有八文大籀(案此)
(二字疑小注混入正文范本無)而後有元命包一十四文大行帝用垂
皇策與乾文緯乾坤二鑿㡯此三文說易者也(已上三文說易)
(之源契通大化易動天元變易不定知生死之說究天地情性與神冥運氣象日月不能逃其數萬彙不能隐)
(其徵運天地大道者也)元皇分雖測問□□(古隂陽字古無隂陽字以乾坤字便為隂)
(陽)術行大旨也(考靈經考者成也諸靈術行化本於代希夷名天象之名三恒三官内外中九)
(道三十六圖之理亦名渾同書天墳文古墳書先墳而後典八文籀古文體又先庖都也)
乾鑿度聖人頤乾道浩大以天門為名也乾者天也川
也先也川者倚竪天者也(人乾也)乾者乾天也(古乾字乾燥亢陽之)
(名天云太顥乾燥下潤今之乾者乾涸非也)又天也(聖智畫卦為三三象川形川倚立其天亦為天)
(川浩蕩者天之用乾非天之用○案其天疑當作其文)乾先也(聖文先天之名故乾道天之名於後)
(古天一前曰天古歬字天今一大為天字○案古天疑當作古文)乾訓健壮健不息日
行一度(經三千九百二十五里半其文是渾同文生物健健昊氣如此也)鑿者開也聖
人開作度者度路又道(度天地之度其說後文也)聖人鑿開天路顯
彰化源大天氏云一大之物目天(名目作天非天者也物也○案作字原本)
(誤作非今從范本)一塊之物目地一炁之&KR3944;(蔀也)名混沌(一混一炁一大)
(俱物不知何物以名目為之聖人言先天也物先者也地者下物後也)一氣分萬䨜(□也萬性)
(之物分覺其形體也)是上聖鑿破虚無斷氣為二緣物成三天地
之道不□(□者息絶)黃帝曰觀上古聖驅駧元化(駧動也急也不住也)
劈棤萬業(音不息)徒得為懋訓究體譯(訓認識也)元肇頤浚澳
作沐懸心輪薄不息以啟三光上飛籥風雨下㲾(突字)渀
河沱(聖人輪薄智惠頤大道理開三光明上躍風雨下㲾渀河沱之者江名若上下不止息也)得元
氣澄隂陽正易大行萬彙生(上四事聖人得源和緝劈棤驅駧不有煩擾四理天)
(下萬彙易於世為事幾變易不定能成萬彙者)上古變文為字變氣為易畫卦
為象象成設位(庖氏畫卦變文為卦字也古體與今不同朴淳散成氣氣實成物物成性定理)
(之然)
古文八卦(案此標題四字原本誤脱今據范本補入)
☰古文天字今為乾卦重聖人重三而成立位得上下
人倫王道備矣亦川字覆萬物
☷古□地字軵於乾古聖人以為坤卦此文本於坤鑿
度錄後人益之對乾位也
☴古風字今巽卦風散萬物天地氣脉不通由風行之
逐形入也(案范本入下無也字)風無所不入
☶古山字外陽内隂聖人以山含元氣積陽之氣成石
可感天雨降石潤然山澤通元氣
☵古坎字水情内剛外柔性下不上恒附於氣也大理
在天潢篇
☲古火字為離内弱外剛外威内暗性上不下聖人知
炎光不入於地
☳古雷字今為震動雷之聲形能鼓萬物息者起之閉
者啟之
☱古澤之今之兌兌澤萬物不有拒上虚下實理之澤
萬物象斷流曰澤
昔者庖犠聖人見萬象弗分卦象位尠益之以三倍得
内有形而外有物内為體外為事八八推蕩運造縱横
求索覓源尋頤究性而然後成
大象八
天乾地坤日離月坎風巽雷震山艮澤兌(八象備萬象生萬象萬形)
(有形之物為象)
立乾坤巽艮四門
乾為天門聖人畫乾為天門萬靈朝會衆生成其勢高
遠重三三而九九為陽德之數亦為天德天德兼坤數
之成也成而後有九萬形經曰天門闢元氣易始於乾
也
坤為人門(此合在坤度下文今對乾文上先說)畫坤為人門萬物蠢然俱
受蔭育象以凖此坤能德厚迷遠含和萬靈資育人倫
人之法用萬門起於地利故曰人門其德廣厚迷體無
首故名無疆數生而六六者純隂懷剛殺德配在天坤
形無德下從其上故曰順承者也
巽為風門亦為地戶聖人曰乾坤成氣風行天地運動
由風氣成也上陽下隂順體入也能入萬物成萬物扶
天地生散萬物風以性者聖人居天地之間性禀隂陽
之道風為性體因風正聖人性焉萬形經曰二陽一隂
無形道也風之發洩由地出處故曰地戶戶者牖戶通
天地之元氣天地不通萬物不蕃(案通字原本誤作道今從范本)
艮為鬼冥門上聖曰一陽二隂物之生於冥昧氣之起
於幽蔽地形經曰山者艮也地土之餘積陽成體石亦
通氣萬靈所止起於冥門言鬼其歸也衆物歸於艮艮
者止也止宿諸物大齊而出出後至於吕申艮静如冥
暗不顯其路故曰鬼門(案如字范本作而古字如而相通今仍從原本)
庖犧氏畫四象立四隅以定羣物發生門而後立四正
四正者定氣一日月出没二隂陽交争三天地德正四
(已上四正八象中四正於氣也正天地不差忒定三萬六千五百二十五分秒出沒者昏明一萬一千一百一)
(十一交争一萬八千一百六十二分秒德正四象氣滿)
立坎離震兌四正
月坎也水魄聖人畫之二隂一陽内剛外弱坎者水天
地脉周流無息坎不平月水滿而圓水傾而&KR0628;坎之缺
也月者闕水道聖人究得源脉浰涉淪漣上下無息在
上曰漢在下曰脉潮為澮隨氣曰濡隂陽礴礉為雨也
月隂精水為天地信順氣而潮潮者水氣來往行險而
不失其信者也(案險字原本誤作隂今從范本)
日離火宫正中而明二陽一隂虚内實外明天地之目
萬形經曰太陽順四方之氣古聖曰燭龍行東時肅清
行西時㬈&KR2789;行南時大&KR3424;行北時嚴殺順太陽實元煖
熯萬物形以鳥離燭龍四方萬物嚮明承惠煦德實而
遲重聖人則象月即輕疾日則凝重(案則范本亦作即)天地之
理然也
雷木震日月出入門日出震月入於震震為四正德形
鼓萬物不息聖人畫二隂一陽不見其體假自然之氣
順風而行成勢作烈盡時而息天氣不和震能飜息萬
物不長震能鼓養萬形經曰雷天地之性情也情性之
理自然萬形經論(案此四字疑衍文)
澤金水兌(案金水二字原本誤作注文今從范本)日月往來門月出澤日
入於澤四正之體氣正元體聖人畫之二陽一隂重上
虚下實萬物燥澤可及天地怒澤能悅萬形惡澤能美
應天順人承順天者不違拒應人者澤滋萬業以帝王
法之故曰澤潤天地之和氣然也
聖人索象畫卦
配身(一)取象(二)裁形(三)取物(四)法天地宜(五)分上下屬
配身
乾為頭首坤為胃腹兌口離目艮手震足
取象法用
養身法頤匹配法咸造器設益聚民以萃
裁形變文(古有四文今象變有三文後聖演陳六文今又八文以滋醇散不真朴散成氣)
(者也)
順天文為賁(象文互雜)設人文夬(書簡符圖)参鳥文離(五色文章○案此句)
(原本誤作服牛馬隨今從范本范本離字作雜亦誤今併改正)象獸文革(五色文章○案此注複出)
(當有一誤)
取物制度
親疎噬嗑(間隔)御難設豫(防備預知)服牛馬隨(今畜隨人用)物敗以
剥(物老剥盡)
法天地宜(聖人遠取仰觀天象以法其形畫卦又頤地道之宜也動植也)
鼎象以器(神器𫝊國)苑閣法觀(壮觀宫庸)天市噬嗑(帛度㪷肆)文昌六
局夬(六苑六藉局)羽林法師(營壁屯伏)法漸地利(地有漸次生萬業)室法
家人(室家内理)法定主屯(建王立侯)
分上下屬(案聖人索卦畫象條有分上下屬之目此四字當如上例别為題舊本范本與)
(上下文連寫並誤今據文改正)
聖人畫卦制度則象取物配形合天地之宜索三女三
男六十四象以上下分之陽三(三十卦象陽用○案此句原本誤作三十四屬)
(陽用今從范本)隂四(三十四屬隂用)法上下分位(已上六象聖人始定)
聖人設卦以用蓍(蓍者菥靈草蕭蒿之類也與天地氤氲氣齊生若不是靈蓍不應天地大)
(數藂生至四十九莖者是應天法也)生聖人度以虚實英草與天齊休萬
形經曰蓍生地於殷(殷中上也)凋殞一千歲一百歲方生四
十九莖足承天地數五百歲形漸幹實七百歲無枝葉
也九百歲色紫如鐡色一千歲上有紫氣下有靈龍神龜
伏於下軒轅本經曰紫蓍之下五龍十朋伏隐天生靈
䓆聖人採之而用四十九運天地之數萬源由也(案自聖人)
(設卦以下當别為一節舊本范本俱與上文相屬誤)
象成數生
易起無從無入有有理若形形及於變而象象而後數
易名有四義本日月相銜(日往月來古日下有月為易)又易者(生萬物不)
(難故易凖天地也)又易(變易不定輪轉交易隂陽是為交易隂交於陽陽交於隂周圓反復若圜不息)
(聖人之道唯易無窮神智通冥昧)易定(不更改天地名君臣位父子上下宜)蒼牙靈昌有
成孔演明經(蒼牙有熊氏庖犧得易源入萬業作用邇後昌成昌成者滋蔓昌溢孔甚其引明經)
(緯大行於後世以後代人蒼牙庖氏作易文王昌成繇辭孔子演行未知何據)聖人鑿開虚無
畎流大道萬彙滋溢隂陽成數
天數
一(一者無也)九(用之為九)二十五(數成為用盡二十五)三萬九千七百五十
五(太極之數羣物由此大數)
地數
二(二者有偶也)六(定性)三十(乘上五滿)八萬六千四百二十(地極之大數物)
(滿由此)
卦數(六)
三千八百四(案八字范本作六)又位大二十二萬八千二十四
卦數(聖人通變盡萬物之理性吉凶古無吉字有損益以卦生之)
爻數(六)
三百八十四通二萬二千八百二十四(聖人設卦為人爻為事卦為物)
(爻為始終)
衍天地合和數(古無衍字只云天地合數内變萬象)
天地合一二得三合九六(十三十二餘一)合二十五及三十(得五)
(十五天地之數五十五)
乾策二百一十六
一策三十六策滿六千九百一十二
坤策一百四十四(坤不能乾純太陽)
一策二十四策滿四千六百八
八策
萬一千五百二十(古人合策同萬物春生夏長秋裒冬藏四時也各配四方)
日力月力(力其八卦生之氣力黃帝四分亦不盡法起於太古攝提之前八逐方九千一)
(百十四月七日一遲一速二十八日周餘二十五分)
日八百四千八萬八千九百七十六分(秒七千五百六十五)
月一千五百八十七萬九千八百八十四十小分(五千六十)
(七微毋秒九十三不盡末)
八象大盡數
二百二十八萬二千四百(盡)九百八十七分(小秒七十九分微)
生天數
天本一而立一為數源地配生六成天地之數合而成
(水)性天三地八(木)天七地二(火)天五地十(土)天九地四
(金)
運五行先水次木生火次土及金木仁火禮土信水智
金義又萬名經曰水土兼智信木火兼仁惠五事天性
訓成人倫
天地合策數五十五(在前說)
所用法古四十九六而不用驅之六虚(數本生之數所用六虚上下四)
(方各配之一)
蓍(揲蓍法在蓍成經)
四營十八策多少兼云而成其位天造聖智垂訓神謀
及爾子孫教授不墜者焉
古文略
□(古天)□(古地)㡯(度)籀(紂)□(突)□(隂)□(陽)□(息)□(参去)軵(輔)尌
(立)□(燥)
㹅釋二十九卦數例(其間有數無數假象假物)
屯(六二)十年乃字(何不以七年與五年)需(上六)三人(三陽)訟(九二)戶三百(不言)
(二百一百象中有數)三裭(同音)師(九二)三錫(何不言九錫)比(九五)三驅(何不言二驅與)
(五驅)同人(九三)三歲高陵(何不二年五六年何以三歲)蠱(繇辭)三日甲(何不二日)
(五日)臨八月(陽盡)復(繇辭)七日(何不五日來復)又(上六)十年(何不九年)剥(九月陽盡)
頥(六三)十年(何不三年)坎(六四)簋二(上六)三歲(案此下有脫文)晉(繇辭)三接(以柔)
(進授何不五接終日)明夷(繇辭)三日不食(何不言五日二日不食)睽(繇辭)二女(長女)
(少女)一車(何不言三車)解(九二)三狐(何不二狐何以三狐)損(繇辭)二簋(何不用三)三
人(少與多)一人(聖人淳一)十朋(何不以八朋七朋)益(六二)十朋(數盡大損益道皆反)
夬(繇辭)五剛(五陽)萃(初六)一握(默言一握近遠意)困(初六)三歲(何不二歲五歲)革
(九三)三就(二就又何如)震(六二)遂七日(何不八日三日何不言五日得)漸(九年)三歲
(何不五歲)豐(上六)三歲(何不二歲)旅(六五)一矢(小)巽(九五)三日(何不言五日)三
品(何不五品七品)既濟(九三)三年未濟(九四)三年(何不一年二年○案此節原文訛脫)
(特甚今悉據范本改正)
