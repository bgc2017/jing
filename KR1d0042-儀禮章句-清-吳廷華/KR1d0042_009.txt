儀禮章句卷九
同知吴廷華撰
公食大夫禮第九(食音嗣聘公主國君之通稱大夫聘使大使卿小聘使大夫卿亦)
(大夫也故統言之賓一食再饗上介一食一饗即此食禮蓋以禮食賓介也聘禮不言食士介此又單言)
(大夫則士介無食也上下大夫禮有等殺如經八豆六豆之等其禮則一而已鄭目錄第以為食小聘之)
(大夫未盡也食屬嘉禮當第十七第九說非祥士冠禮)
公食大夫之禮使大夫戒(據下云遂從之則本日戒也)各以其爵
上介出請入告三辭(上介傳語也以先既受賜不敢當)賓出拜辱
(三辭許之乃出外門外拜君命之辱亦朝服)大夫不答拜將命(將猶致也)賓再
拜稽首(受命)大夫還(復于君)賓不拜送(從之故不拜)遂從之(以上戒賓)
賓朝服(朝服拜命矣此始云朝服者趨君命新之正聘則皮弁服也)即位于大門外
如聘(即位即次也)即位具(擯者即位大門外卿大夫士及宰夫之屬即位廟門外以待事也具)
(饌具下陳鼎等是也)羹定甸人陳鼎七(周官甸人供薪蒸故陳鼎也七鼎一太宰)當
門南面西上設扄(今文作鉉)鼏鼏若束若編設洗
如饗(先饗後食如其近者注設于阼階東南)小臣具槃匜在東堂下(匜以支反)
(魁此為公盥設也槃盥槃以承洗者棄水之器匜似羹柄中有道以沃盥澆手蓋貯水於罍以勺挹于匜而)
(棄水則在槃也小臣掌沃公盥故具之)宰夫設筵(賓戶西南面公阼階上西面)加席几
(聘禮禮賓公親受几此先設則不親授禮殺也)無尊(主于食不獻酬)飲酒漿飲(飲酒酒正四飲)
(中之凊酒以潄口非獻酬之酒也漿六飲之一酨漿也)俟于東房凡宰夫之具
(籩豆之等)饌于東房(以上陳設節右第一章食前之事凡二一戒賓二陳設)公如賓服
迎賓于大門内大夫納賓(大夫謂上擯)賓入門左(入門以西)
(為左)公再拜(西面拜辱)賓辟再拜稽首(賓北面)公揖入(道之)賓從
(每門每曲揖)及廟門(與受聘同地亦當在祖廟注以為禰廟也)公揖入(先道)賓入三
揖(每曲揖)至于階三讓公升二等(為賓升節)賓升(以上迎賓)大夫
立于東夾南(東堂上也或云在東堂下遥當夾)西面北上士立于門
東北面西上小臣東堂下南面西上宰東夾北西
面南上(宰冡宰曰南上者膳夫其屬也東夾北蓋北階之東)内官之士在宰東北
西面南上(内官注以為内宰之屬疑即内小臣也南上者奄士四人疏謂即諸侯内宰未然)介
門西北面西上(以上即位)公當楣北鄉至再拜(賓固至矣此拜者拜其至)
(此筵也)賓降也(將拜即降不敢當也)公再拜(隨降隨拜成拜主人禮也)賓西階東
北面答拜(拜于階下)擯者辭(即辭)拜也(據下云雖將拜蓋俯身欲下也)公降一
等辭(將拜即降)曰寡君從子雖將拜興也(擯釋辭)賓栗階升
(疾趨君命)不拜(不敢成拜于上)命之成拜階上北面再拜稽首(以上)
(拜至迎右第二章賓入凡三節一賓二即位三拜至)士舉鼎(士甸人也舉之將入設)去鼏
于外(將載故去之)次入(以次入設先牛)陳鼎于碑南(中庭)南面西上(入不)
(易面)右人抽扄(南面以西為右抽扄者扄以閉鼎而舉之將載則抽而去之也)坐奠(今文作委)
于鼎西南順(猶南肆也)出首鼎西(即委扄處出便也)左人待載(載于俎也)
(不出)雍人以俎入(雍人疑内外饔之屬俎一人)陳于鼎南旅人南面
加匕于鼎退(旅人未詳注云饔人之屬士旅食者舊圖匕飯秉以棘為之長二尺六寸葉長八寸)
(博二寸以載牲體出于鼎旅人持入乃加于鼎也饔人言入旅人言退互文)大夫長盥(將盥也匕)
(以大夫長尊賓也)洗東南西面北上(曰北上則亦匕人矣)序進(南進)盥退
者與進者交于前(洗東南)卒盥序進(進鼎北)南面匕載者
西面(左人也西面載于俎)魚腊飪(七鼎無鮮魚腊此蓋乾者羹定矣又言飪者嫌如饗之有腥也)
載體進奏(體右胖也奏見鄉飲酒)魚七縮俎寢右(魚七削牲體視此矣縮從也蓋)
(首西尾東寢右進鬐也乾魚近腴多骨鯁)腸胃七同俎(皆腹腴也不異牛羊略賤也皆七則牛羊)
(總二十八矣)倫膚七(注豕膚也倫理也謂精理滑脆倫案精理謂腠理之精者又少牢注以為擇)
(謂擇其美者蓋倫有等次之義並存之)腸胃膚皆横諸俎垂之(垂及俎距)大
夫既匕匕奠于鼎逆退(東者先退)復位(東夾南入右第三章鼎載俎)
公降盥賓降公辭卒盥公壹揖壹讓公升賓
升宰夫自東房授醯醬(以醯為醬也授授公)公設之(饌本故親設之席前)
(之中)賓辭(辭公親設)北面坐遷而東遷所(東遷于其所視設處為少東蓋不敢當公)
(親設之意)公立于序内西鄉(東序之北不于阼者示親饌也)賓立于階西(今文)
(曰西階)疑立(西階上也揖案注云不立階上以主君離阼也據下公食賓降拜則在階上可知故依)
(今文易之)宰夫自東房薦豆六設于醬東西上韭菹以
東醓醢昌本昌本南麋臡以西菁菹鹿臡(醢人朝事之豆)
(八去其二)士設俎于豆南西上(士膳宰周官膳夫上士)牛羊豕(西上東肆)魚
在牛南腊腸胃亞之膚以為特(注特者直豕與腸胃東也特膚者出)
(下牲賤也)旅人取匕甸人舉鼎(即上舉鼎者)順出(牛鼎先餘則順次而出)
奠于其所(原陳之處)宰夫設黍稷六簋于俎西二以並東
北上黍當牛俎(牛俎之西)其西稷錯以終南陳(稷南黍黍東稷)
(稷南黍黍西稷蓋交錯而南與聘禮東上者别)大羹湇(今文作汁肉大羹太古之羹湇煮汁也在爨)
不和(無鹽菜和之)實于鐙(鐙瓦器如豆以盛羹)宰右執鐙(宰太宰也太宰執登尊太)
(羹也)左執蓋(此似分登與蓋為左右者但蓋以辟塵既不入設徒執何為此蓋當在登上以左手按之)
(欲其固耳)由門入升自阼階(今文曰入門自阼階無升由夾北出門執之以入)盡階
不升堂(以即降也)授公以蓋降出(徹蓋于外)入反位(東夾北)公
設之于醬西(醬西者公故設醬處之西賓遷醬于東乃又設湇于其處)賓辭坐遷
之(亦東遷所)宰夫設鉶四于豆西東上牛以西羊(三牲之鉶)羊
南豕豕以東牛飲酒實于觶(亦有漿後設之)加于豐宰
夫右執觶左執豐進設于豆東宰夫東面坐
啓簋會(簋蓋也)各郤于其西贊者負東房南面(贊者即擯)告
具于公(正饌具也公在序内西面右第五章陳正饌)公再拜揖食(拜亦當楣北面揖食)
(揖賓進之使食也)賓降拜公辭(命擯辭)賓升再拜稽首賓升
席坐取韭菹(上豆)以辯擩于(今文無于)醢(擩猶染也醢醓醢也曰辯則亦擩于)
(臡臡亦醢也)上豆之間祭(上豆韭菹也以其西上第一豆故曰上間則俎醢二豆之間也)贊
者東面坐(在西近簋)取黍實于左手(實者右手各取少許置之左手非滿把也)辯
(黍三簋皆徧也)又取稷辯反于右手(反實于右便于授也曰反者以本自右手來也)
興以授賓(相祭也遠故授之授坐不立此興者重穀也)賓祭之(亦興受坐祭于豆間)三
牲之肺不離(切而不離也)贊者辯取之(坐取興授)壹以授賓(一一以次)
(授之)賓興受坐祭(受而祭之豆間)挩手扱上鉶(牛鉶也此以祭則扱者扱菜也)
(下同)以柶辯擩之(擩猶扱也四鉶皆徧)上鉶之間祭(牛羊二鉶之間)祭飲酒
于上豆之間魚腊醬湇不祭(魚腊非盛饌醬湆非牲故不祭以上祭正饌)
宰夫授公飯粱(上不授黍而此授粱重加簠之首也)公設之于湇西(湇西少遠)
賓北面辭坐遷之(遷近于湇)公與賓皆復初位(以將加饌也初位序)
(内及兩階)宰夫膳稻于粱西(膳進也稻不親設下于粱也)士羞庶羞皆
有大(膴也以肥美者為大臠所以祭)蓋(豆蓋)執豆如宰(亦右執豆左執蓋以蓋降)先者
反之(先謂執膷豆者十六豆皆先者設之則不反也曰反之者謂騰羞者不升堂先者受豆而反其蓋也)
(此當在下盡階不升堂之後授以蓋之前其疏以先者為第二人以下下注謂騰羞者授先者蓋說俱未安)
(蓋同一先者不應上下異視又蓋在豆騰羞者亦無不授豆止授蓋之理且據經言執豆如宰上言宰以蓋降)
(則下騰羞者當亦如之其不授先者可知矣又敖氏以反為先者既往復來之辭亦與之字義未合)由門
入升自西階(據此則庶羞不在房)先者一人升設于稻南簋西
(膷豆也稻南者稻之西南也庶羞加不與正豆並)間容人(其間容設者及賓往來諸饌皆然此特明)
(之)旁四列西北上(四列下所列是也西北上膷豆也)膷(古文作香)以東臐膮
牛炙(炙炙肉也四者為北第一列自西而東)炙南醢(四醢為炙胾鮨而設)以西牛胾
(切肉)醢牛脂(内則作牛膾所謂肉腥細者為膾大者為軒也此第二列自東而西)鮨南羊炙
以東羊胾醢豕炙(此第三列自西而東)炙南醢以西豕胾芥
醬魚膾(内則膾春用葱秋用芥此第四列自東而西東西交列屈也胾醢雜陳錯也)衆人騰
羞者(騰進也)盡階不升堂(衆則喧賓故不升)授以蓋(上先者反之句當在此句)
(之上蓋先者受豆以蓋反授之也)降出贊者負東房告備于公(以上)
(陳加饌)贊升賓(升賓于席)賓坐席末(西也)取粱即稻(即就也)祭于醬
湇間(不于豆間者與正饌别)贊者北面坐辯取庶羞之大(據上言皆)
(有大則膾亦有大惟醢醬無大)興一以授賓(一并授之)賓受(併受)兼壹祭之
(不分祭異于正饌亦祭于湇醬之間)賓降拜(拜庶羞也)公辭賓升再拜稽首
公答再拜(以上祭加饌)賓北面自間坐(兩饌之間不于席者席必南面此取)
(公所設須北面也)左擁簠(本作簋依石經改)粱(粱在西北面則西為左也擁抱也不言執簋者)
(簋似鼎舉必兩手此右手將執湇故第以左手擁之)右執湇(湇在東北面東為右也登中有柄故可執)
以降(二者皆公親設不敢安食于堂故降欲食于下也用湇者以飯必歠之不以醬者粱不須醬也)公
辭(不降者此視拜為輕)賓西面坐奠于階西(降階奠于其西故西面也必奠于西階者)
(以將食于其處)東面對(轉而鄉公乃對對者述其所以降之意且從命也)西面坐取之
(左擁右執)栗階升北面反奠于其所(反還也所上席前醬西設處)降辭
公(辭辭其親臨已食嫌同于贊者侍食之禮也)公許賓升公揖退于箱
(東堂也注云東夾之前)擯者退(釋辭畢賓將食無事故也)負東塾而立賓坐
遂卷加席(卷置席末前已即席坐矣此始卷之者前特坐祭爾此將食不安于坐也)公不辭
(公在廂辭必親來重勞賓也)賓三飯以湇醬(每飯必歠湇又以殽擩醬食正饌也)宰
夫執觶漿飲與其豐以進賓挩手(方飯故挩)興受(受觶)宰夫
設其豐于稻西(為賓奠觶也稻西者弟子職云左酒右漿南面西為右也)庭實設(乘皮)
(侑幣也)賓坐祭遂飲奠于豐上(以上三飯)公受宰夫束帛以
侑西鄉立(序内也庭實設至此一時並行無先後也)賓降筵北面(以君將有命也)
(北面于西階上)擯者進相幣(釋辭)賓降辭幣升(君升之)聽命(聽從也君)
(當有勿辭之命賓從之也)降拜(將拜受)公辭賓升再拜稽首受幣
當東楹北面(東楹之北也主君南面授之)退西楹西東面立(退由西楹西將)
(舉步降階矣因公將拜故少東鄉舉步逡巡似乎立也)公壹拜(拜雖未畢亦一拜也)賓降也
(執幣降)公再拜(一拜未畢賓已降辟公遂成拜未按受幣當退不待公拜始退也君一拜畢賓已)
(降則一拜且不敢當何有于成拜上註以東面立為俟君送幣是俟君拜也此注云不敢俟成拜亦是此意易)
(之)介逆出(迎賓以出其實賓將出未出也)賓北面揖(揖執皮者)執庭實以出
(與執皮者俱出)公降立(俟賓反)上介受賓幣從者訝受皮(聘禮士介)
(亦曰從者此注謂府史之屬非是以上侑賓)賓入門左(介從入)沒霤北面(門内霤也)
(沒則公在)(之矣以故也)再拜稽首(將拜也食禮未畢理應復入再拜者以公降立而待故拜)
(其厚意下注所云是也誠注云不退則嫌更入行拜若欲從此退者似非古人信之道又敖氏謂拜侑幣不)
(知上已拜受何必又拜並易之)公辭(拜于下故辭)揖讓如初(初入)升(公先賓後)賓再
拜稽首(升乃成拜)公答再拜賓降辭(以公尚臨已食也)公如初(許之)
賓升公揖退于箱賓卒食會飯(會飯未詳注以為黍稷據上黍稷獨)
(言啓會稻粱不言會也然則會飯者謂簋有會之飯與)三飲(上三飯乃飲此三飲則九飯也合正食則)
(十二飯矣少牢特牲禮疏小數曰飯蓋一日為一飯)不以醬湇(醬以配牲此庶羞不用也注云初食)
(加飯用正饌此食正飯用庶羞互相成也不以湇者庶羞中有膷臐膮則湇之類也)挩手興北
面坐取粱與醬以降(不以歸而取之以降者示親徹也粱為加饌之首醬為正饌之)
(首故取之以槩其餘)西面坐奠于階西東面再拜稽首(卒食拜也公在)
(東廂聞賓降出堂西面故東鄉拜之拜畢乃出)公降再拜(答之也賓且出不復辭之使升堂故亦降)
(而答之)介逆出賓出公送于大門内再拜賓不顧
(以上賓卒食出右第四章食賓凡五節一正饌二加饌三三飯四侑賓五賓卒食出)有司卷三牲
之俎歸于賓館(卷猶收也無遺之辭正饌重三牲盡以歸賓尊之也注云實于篚竊謂經明)
(言俎與下不親食禮異不當據以為例也)魚腊不與(非盛饌也言此則腸胃膚可知以上歸俎)
明日賓朝服拜賜于朝(朝門也)拜食與侑幣(幣亦食中之事拜食)
(又拜幣者君親授也聘禮拜饔餼不拜束帛者彼使人致之)皆再拜稽首訝聽之
(以上拜賜右第五章食俊之禮凡二節一歸俎一拜賜)上大夫八豆(上大夫孤卿也孤即以卿)
(為之則孤卿一爾)八簋六鉶九俎(並詳聘禮歸饔)魚腊皆二俎(魚脂)
(鮮與乾各一俎)魚腸胃倫膚若九若十有一(此上經所謂个也九小國之卿十一)
(大國之卿典命諸侯之臣大小國各有等也視子男此大行人王朝之禮也以侯國言如)燕(注謂孤射禮孤)
(位同于卿則為使當亦無異也若以子男待之則幾于諸侯相朝非聘使矣)下大夫則若七
若九(七者小國之大夫九者大國之大夫也其同于小國之卿者再命等也)庶羞西東毋
過四列(不言南北者惟下大夫十六豆從横皆四列若上大夫二十豆則南北五列也)上大夫
庶羞二十(二十石經作廿)加于下大夫以雉兔鶉鴽(内則膳二十豆前十)
(六豆上經加饌詳之蓋下大夫禮也此則其後之四豆合之為上大夫二十豆所謂加于下大夫者以此案)
(疏謂鶉鴽一物據爾雅鴽鴾母郭注以為䳺則䳺也一物不可為二豆此鴽字當從内則作鷃莊子所謂斥鷃)
(是也内則注改鷃為鴽遂分一物為二豆此鴽字焉知非注家所改與以上俎豆多少之制)若不親
食使大夫各以其爵朝服以侑幣致之豆實
實于罋(在堂上則醬東之豆也)陳于楹外二以並(每豆一罋)北陳
簋實實于筐(筐米四)陳于楹外兩楹間(在中者食主于飯也)二以
並南陳庶羞陳于碑内(此亦豆實當實于罋凡十六罋本堂上饌故近堂設)
(之不于堂者加饌也)庭實陳于碑外(乘皮在碑外者本庭實也)牛羊豕陳于門
内(生致之如聘禮歸餼之陳)西方東上賓朝服以受如受饔禮
(詳聘禮)無儐(禮之殺)明日賓朝服以拜賜于朝訝聽命
(道之親以上不食)大夫相食親戒速(質明戒羹定速之)迎賓于門外
拜至皆如饗拜(聘禮大夫于賓一饗一食故得如饗之拜一拜于門一拜于堂言拜)
(揖讓可知)降盥受醬湇(受醬亦降大夫禮異)侑幣束錦也皆自阼
階降堂受(受有三醬也湇也幣也降有四三受及一盥也注第言三降據不從降者言也)授者
升一等賓止也(不從降賓主敵體也)賓執梁與湇之西序端
(之往也不降别於君餘同君食禮)主人辭賓反之(反奠于其所也)卷加席
主人辭(亦與君别)賓反之辭幣降一等(主人方降一等受賓即降辭與主人)
(並在一等階也)主人從(主人又請賓許乃升主人從并將授之也注謂從辭賓降未審)受侑
幣再拜稽首(卒拜授之)主人送幣亦然(再拜稽首)辭于主人(辭主人臨)
(已食)降一等(降不盡階殺于君)主人從(從降許之乃退)卒食徹于西序端
(亦徹粱及湇)東面再拜(鄉主人拜卒食)降出其他皆如公食大夫
之禮若不親食則公作大夫朝服以侑幣致之
賓受于堂無儐(以上大夫相食右第十章食之餘禮凡三節一俎豆多少之制二不親食三大)
(夫相食)
記不宿戒(宿前期也食禮輕本日戒之而已)戒不速(食日夙興戒之賓即從來不待)
(速也)不授几(異于醴)無阼席(此當别有所指若食本無阼席不待言也)享于門
外東方(君禮也亨人掌之)司宫具几與蒲筵常(二尋為常筵長丈六尺以)
(便往來)緇布純(純緣也)如萑(今文作莞亦蒲也)席尋(萑細葦席也八尺為尋)
玄帛純(加席故美其飾)皆卷自末(首在外展則自上至下便也)宰夫筵(布席)
(曰筵)出自東房(司宫具之置于房宰夫出之)賓之乘車在大門外(賓車)
(不入門廣敬也)西方北面立(西方近賓次北面便于待賓出也)鉶芼(芼亨也)牛
藿(藿豆葉也牛汁芼之)羊苦(今文作苄苦荼也)豕薇皆有滑(滑調和之名内)
(則注云秦人溲曰滫齊人滑曰瀡謂堇荁枌榆及新生乾薨相和滫瀡之令柔滑也荁音莞堇屬)贊
者盥從俎升(從者俎其所有事也)簠有蓋幂(稻梁將食乃設去會蓋以幂經)
(文不具爾)凡炙無醬(已有鹹和庶羞用醢此言醬者其屬也)上大夫蒲筵
加萑席其純皆如下大夫純(此言上下大夫之席同蓋以補上所不及)
(也)卿擯由下(不升堂以堂上有贊也)上贊下大夫也(上堂上)上大
夫庶羞酒飲漿飲庶羞可也(經設漿飲在庶羞之後又不言食庶羞故記云)
(羞時即可進酒飲漿飲飲之并食庶羞蓋以上大夫之禮廣經之所不及也)拜食與侑幣
皆再拜稽首(嫌上大夫不稽首衍或曰此已見於經疑)
儀禮章句卷九
