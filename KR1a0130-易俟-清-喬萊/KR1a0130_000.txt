易俟易𩔖
提要
(臣)等謹案易俟十八卷
國朝喬菜撰萊字石林寳應人康熙己未
召試博學鴻詞官至翰林院侍讀是書襍采宋
元以後論易諸家舊說而參以己意前列諸
圖不主邵子河洛先天後天方圓横直之說
於變卦亦不取虞翻以下諸家而取來知德
之反對其解經多推求人事證以古今之治
亂得失如謂履卦六三為成卦之主而引莽
卓安史解咥人之凶謂三百八十四爻惟離
九四最凶而引燕王旦建成元吉高煦為証
謂小畜九三為小人籠絡君子而引温體仁
文震孟近事為說蓋參取於伊川易傳誠齋
易傳之間不為杳冥之談者雖未必一一盡
合而理關法戒勝於空言天道心體遁入老
莊者多矣惟觀卦六四象下備引顧炎武方
音之說則非未見音學五書者而象傳協韻
仍從吳棫之舊則為不可解耳經文用王弼
之本惟解上經下經而繫詞以下則一槩闕
如蓋宗旨主於隨爻闡義故餘不及焉非脱
佚也乾隆四十三年九月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
易俟圖翰林侍讀喬萊撰
莱按大傳曰古者庖羲氏之王天下也仰則觀象於天
俯則觀法於地觀鳥獸之文與地之宜近取諸身遠取
諸物于是始作八卦以通神明之德以類萬物之情河
圖者鳥獸之文而已大傳曰河出圖洛出書聖人則之
則河圖者觀鳥獸之文而已儒者舍仰觀俯察近取遠
取之道謂伏羲本河圖以畫卦亦惑已孔子曰鳳鳥不
至河不出圖是河圖之出與鳳鳥之至同為祥瑞而已
鳳可不時而至圖亦可不時而出何必因作易而始出
哉孔子曰五十以學易可以無大過矣文言釋爻辭皆
言理不言象學者可知所從事矣乃不究心於進退存
亡吉凶悔吝之故求之荒忽不可知之圖不謂之惑不
可也金華宋先生論河圖洛書詳確因附錄於後(或問於宋)
(濓曰關子明云河圖之文七前六後八左九右洛書之文九前一後三左七右四前左二前右八後左六後右)
(邵堯夫云圓者星也歷紀之數其肇於此乎方者土也畫州井地之法其昉於此乎是皆以十為河圖九為洛)
(書唯劉長民所傳獨反而置之則洛書之數為十河圖之數為九矣朱子發深然其說歷指序其源流以為濮)
(上陳摶以先天圖傳种放放傳穆脩脩傳李之才之才傳邵雍放以河圖洛書傳李漑漑傳許堅堅傳范諤昌)
(諤昌傳劉牧脩以太極圖傳周敦頤敦頤傳程顥程顥其解易大傳大槩祖長民之意至于新安朱元晦則又)
(力詆長民之非而遵關邵遺說且引大戴禮書二九四七五三六一八之言以證洛書以為大傳既陳天地五)
(十有五之數洪範又明言天乃錫禹洪範九疇則九為洛書十為河圖夫復何疑其說以經為據似足以破長)
(民之惑臨卭魏華父則又疑元晦之說以為邵子不過曰圓者河圖之說方者洛書之文且戴九履一之圖其)
(象圓五行生成之圖其象方是九圓而十方也安知邵子不以九為圖十為書乎朱子發張文饒精通邵學而)
(皆以九為圖十為書朱以列子為證張以邵子為主乾鑿度張平子傳所載太乙下行九宫法即所謂戴九履)
(一者則是圖相傳已久安知非河圖也及靖士蔣得之著論以先天圖為河圖五行生成數為洛書戴九履一)
(圖為太乙下行九宫華父則又以為劉取太乙圖為河圖誠有可疑先天圖卦爻方位縝密亭當乃天地自然)
(之數此必為古書無疑乃僅見於魏伯陽參同陳圖南爻象卦數猶未甚白至邵而後大明得之定為河圖雖)
(未有明證而僕亦心善之則是華父雖疑元晦之說而亦無定見也新安羅端良嘗出圖書示人謂建安蔡季)
(通傳於青城山𨼆者圖則陰陽相合就其中八分之則為八卦書則畫井又於方圈之内絶與前數者不𩔖江)
(東謝枋得又傳河圖於異人頗祖於八卦而坎離中畫相交流似於方士抽坎填離之術近世儒者又有與太)
(極圖合者即河圖之說又有九十皆河圖而有一合一散之異洛書既曰書而決非圖之說夫圖書乃儒者之)
(要務若數者之不同何也濂應之曰羣言不定質諸經聖經言之雖萬載之遠不可易也其所不言者固不強)
(而通也易大傳曰河出圖洛出書聖人則之書顧命篇曰河圖在東序論語子罕篇曰河不出圖其言不過如)
(是而已初不明言其數之多寡也言其數之多寡者後儒之論也既出後儒宜其紛紜而莫之定也夫所謂則)
(之者古之聖人但取神物之至著者而畫卦陳範苟無圖書吾未見其止也故程子謂觀兔亦可以畫卦則其)
(他從可知矣初不必泥其圖之九與十也不必推其即太乙下行九宫法也不必疑其為先天圖也不必究其)
(出於青城山隠者也不必實其與太極圖合也唯劉歆以八卦為河圖班固以洪範初一至次九六十五字為)
(洛書本文庶幾近之蓋八卦洪範見之於經其旨甚明若以今之圖書果為河洛之所出則數千載之間孰傳)
(而孰受之至宋陳圖南而後大顯邪其不然也昭昭矣或曰子之所言善則善矣若鄭康成據春秋緯文所謂)
(河以通乾出天苞洛以流坤吐地符河龍圖發洛龜書感河圖有九篇洛書有六篇者將果足信乎濂曰龜山)
(楊中立不云乎聖人但言圖書出於河洛何嘗言龜龍之兆又何嘗言九篇六篇乎此蓋康成之陋也此所以)
(啓司馬君實及歐陽永叔之辨而并大傳疑非夫子之言也或云楊雄覈靈賦云大易之始河序龍馬洛貢龜)
(書長民亦謂河圖洛書同出於伏羲之世程子亦謂聖人見河圖洛書而畫八卦然則孔安國劉向父子班固)
(以為河圖授羲洛書錫禹者皆非歟濂曰先儒固嘗有疑於此揆之於經其言皆無明驗但河圖洛書相為經)
(緯八卦九章相為表裏故蔡元定有云伏羲但據河圖以作易則不必預見洛書而已逆與之合矣大禹但據)
(洛書以作範則亦不必追考河圖而已暗與之符矣誠以此理之外無復他理也不必寘疑於其間也或曰世)
(傳龍圖序謂出於圖南若河圖由圖南而𫝊當以龍圖解河圖可也而容城劉夢吉力辨其偽焉何哉濂曰龍)
(圖序非圖南不能作也是圖南之學也而非大易河出圖之本旨也八卦之設不必論孤陰與寡陽也不必論)
(已合之位與未合之數也或曰然則易之象數舍河圖將何以明之濂曰易不云乎大衍之數五十其用四十)
(有九又曰乾之策二百一十有六坤之策百四十有四此固象數之具於易然也不必待河圖而後明也或者)
(無辭以對濂因私記其說而與知易者證焉)
震川歸先生曰易圖非伏羲之書也此邵子之學也邵
子曰一分二二分四四分八八分十六十六分三十二
三十二分六十四如根之有幹幹之有枝愈大則愈少
愈小則愈繁也後之儒者引大傳易有太極是生兩儀
兩儀生四象四象生八卦為據指大𫝊為圖說歸先生
曰因𫝊而後有圖非傳為圖說也莱按歸先生之言是
也使横圖而果為伏羲畫也則八分十六十六分三十
二三十二分六十四孔子之傳且詳言之矣不應至四
象生八卦而止也况此圖邵子得之李挺之挺之得之
穆伯長伯長得之陳希夷授受固有據也希夷以前伏
羲以後孰傳而孰受之耶考邵氏經世書辨惑曰陳搏
字圖南亳州真源人唐末進士歷五季亂隠華山宋太
宗賜號希夷先生其易學主意言象數四者不可闕一
具見於聖人之經不煩文字解說止有一圖寓陰陽消
長之數與卦之生變圖亦非創意所作孔子繫辭述之
明矣觀此則因傳而有圖不其然歟
邵子方圓圖皆從横圖来規而圓之以象天也矩而方
之以象地也其圓圖分横圖自乾至震之卦左旋而列
於左分横圖自巽至坤之卦右旋而列於右其位則乾
南坤北離東坎西艮西北兑東南震東北巽西南其序
則乾一兑二離三震四巽五坎六艮七坤八其左旋者
列乾於一(澤天諸卦以次列焉)列兑於二(列天澤履於一諸卦次兑而列焉餘倣此)列
離於三列震於四其右旋者曰巽曰坎曰艮曰坤而五
六七八之位如左旋例以故乾坤復姤適居上下之中
合於乾盡午中坤盡子中離盡卯中坎盡酉中陽生子
中極於午中陰生午中極於子中之義而節氣之流行
寓焉其方圖割横圖為八居圓圖之内象地在天中也
其一層乾與坤斜對否泰者天地之交也合否泰之斜
對而成四隅是四隅皆天地之蟠際也其二層兑與艮
斜對咸損者山澤之交也合咸損之斜對而成四隅是
天地之内皆山澤之流峙也其三層離與坎斜對既濟
未濟者水火之交也合旣濟未濟之斜對而成四隅是
天地之内皆水火之升降也其四層震與巽斜對恒益
者風雷之交也合恒益之斜對而成四隅是天地之内
皆雷風之鼓盪也而由内達外又合於雷動風散雨潤
日暄艮止兑說乾君坤藏之義圓圖則八卦之上各加
八卦方圖則八卦之下各加八卦
邵子先天方位圖言對待之體也天上地下日東月西
山鎮西北澤注東南風起西南雷動東北大傳天地定
位云云也其後天方位圖言流行之用也春而夏夏而
秋秋而冬冬而復春五氣順布四時行焉大傳帝出乎
震云云也莱按帝出乎震云云孔子列東西南北方位
與文王西南得朋(巽離坤兑也)東北喪朋(乾坎艮震也)方位合乃
天地間一定方位非文王易置之而有此方位也天地
定位云云孔子言八卦相錯而已原未言及方位也邵
子乾南坤北離東坎西艮西北兑東南震東北巽西南
與文王方位不合是邵子改文王方位也不曰邵子改
文王方位反曰文王改伏羲方位是不可不辯(堯峰汪氏曰邵)
(子所謂伏羲之圖不知所本此先天之學所以見非先儒也朱子既主邵子而他日又有康節說伏羲八卦近)
(於穿鑿附會之疑後之學者可以審所從矣○南雷黃氏曰易者範圍天地之書也廣大無所不備故九流百)
(家之學俱可竄入焉自九流百家借之以行其說而於易之本意反晦矣漢儒林傳孔子六傳至菑川田何易)
(道大興余不知田何之說何如也降而焦京世應飛伏動爻互體五行納甲之變無不具者吾讀李鼎祚易解)
(一時諸儒之說穢蕪康莊使觀象玩占之理盡入于淫瞽方枝之流可不悲夫有魏王輔嗣出而注易得意忘)
(象得象忘言日時歲月五氣相推悉皆擯落多所不關庶幾潦水盡而寒潭清矣顧論者謂其以老莊解易試)
(讀其注簡當而無浮義何曾籠落玄旨故能遠歷於唐發為正義其廓清之功不可冺也然而魏伯陽之參同)
(契陳希夷之圖書遠有端緒世之好奇者卑王註之淡薄未嘗不以别傳私之逯伊川作易傳收其昆侖旁薄)
(者散之于六十四卦中理到語精易道於是而大定矣其時康節上接种放穆修李之才之傳而創為河圖先)
(天之說是亦不過一家之學耳晦庵作本義加之於開卷讀易者從之後世頒之學宫初猶兼易傳並行久而)
(止行本義於是經生學士信以為羲文周孔其道不同所謂象數者又語焉而不詳將夫子之韋編三絶者須)
(求之賣醬&KR0008;桶之徒而易學之榛蕪蓋仍如焦京之時矣自科舉之學一定世不敢復議稍有出入其說者即)
(以穿鑿誣之夫所謂穿鑿者必其與聖經不合者也摘發傳註之訛復還經文之舊不可謂之穿鑿也河圖洛)
(書歐陽子言其怪妄之尤甚者且與漢儒異趣不特不見於經亦且不見於傳先天之方位明與出震齊巽之)
(文相背而晦翁反致疑於經文之卦位生十六生三十二卦不成卦爻不成爻一切非經文所有顧可謂之不)
(穿鑿乎晦翁云談易者譬之燭籠添得一條骨子則障了一路光明若能盡去其障使之統體光明豈不更好)
(斯言是也奈何添入康節之學使之統體皆障乎世儒過視象數以為絶學故為所欺余一一疏通之知其於)
(易本了無干涉而後反求之程傳或亦廓清之一端也)
(莱)按此圖在邵子四圖之外蓋截横圖之半也邵子曰
一分二二分四四分八八分十六十六分三十二三十
二分六十四猶根之有幹幹之有枝也可得而截其半
耶曷為乎截其半也大傳曰易有太極是生兩儀兩儀
生四象四象生八卦其八分十六十六分三十二三十
二分六十四孔子未之言也又曰八卦成列象在其中
矣因而重之爻在其中矣是八卦旣成之後重而為六
十四非一筆畫去遂有六十四也據横圖之說則一筆
畫去不至六十四不止也而八卦成列之義何以稱焉
儒者欲彌縫其說截横圖之半指為伏羲八卦次序者
此也
(萊)按大傳曰乾為天故稱乎父坤為地故稱乎母震一
索而得男故謂之長男巽一索而得女故謂之長女坎
再索而得男故謂之中男離再索而得女故謂之中女
艮三索而得男故謂之少男兑三索而得女故謂之少
女此伏羲畫卦之次序也因指邵子横圖為伏羲所畫
遂指伏羲次序為文王次序嗟乎大傳載八卦次序多
矣如乾健也坤順也震動也巽入也坎陷也離麗也艮
止也兑說也又乾為馬坤為牛震為龍巽為雞坎為豕
離為雉艮為狗兑為羊又乾為首坤為腹震為足巽為
股坎為耳離為目艮為手兑為口皆以乾坤震巽坎離
艮兑為次序未有以乾兑離震巽坎艮坤為次序者又
雷以動之風以散之雨以潤之日以暄之艮以止之兑
以說之乾以君之坤以藏之雖列乾坤於六子之後而
六子之次序如故也其不以乾坤震巽坎離艮兑為次
序者則有動萬物者莫疾乎雷撓萬物者莫疾乎風燥
萬物者莫熯乎火說萬物者莫說乎澤潤萬物者莫潤
乎水終萬物始萬物者莫盛乎艮此以帝出乎震方位
為次序終未有以乾兑離震巽坎艮坤為次序者以乾
兑離震巽坎艮坤為次序者乃邵子之學非伏羲之易
也善乎歸先生曰儒者不敢以文王之易為伏羲之易
而乃以伏羲之易為邵子之易也
(莱)按邵子之外張仲純劉長民之徒以圖說易者紛紛
矣象若艱深理本膚淺雖推而演之要不免於附會穿
鑿之失邵子詩曰須知一本能雙幹始信千孫與萬孫
此横圖之旨也又曰乾遇巽時為月窟地逢雷處見天
根此圓圖之旨也又曰天地定位否泰反類山澤通氣
咸損起義雷風相薄恒益見意水火相逮旣濟未濟此
方圖之旨也惟因傳有圖故不謬於聖人非諸家穿鑿
附會者比然于羲文周孔之易不無毫釐之差況其他
乎吾儒論易折衷於孔子而已凡孔子所不言者可勿
論也其連山歸藏互體五行納甲飛伏之說雖鈎深索
隠於易未必無合然皆易之流非易之道也若夫主卜
筮之說謂孔子之易非文王之易據邵子之圖謂文王
之易非伏羲之易余小子不能無惑焉
序卦反對圖
䷀(有天地然後)
䷁(萬物生焉)
(蒙也穉之物也蒙者蒙以之受故蒙必生物)䷂(盈天地之間者惟萬物故受之以屯屯者盈也屯者物之始生也)
(訟以之受故訟有必食飲)䷄(物穉不可不養也故受之以需需者飲食之道也)
(也比者比比以之受故比所有必衆)䷆(訟必有衆起故受之以師師者衆也)
(禮履以之受故有後然畜物)䷈(比必有所畜故受之以小畜)
(通否以之受故終以可不物)䷊(履而泰然後安故受之以泰泰者通也)
(有大以之受故焉歸必物者同人與)䷌(物不可以終否故受之以同人)
(䂊以之受故䂊必謙能而大有)䷎(有大者不可以盈故受之以謙)
(故也事者蠱蠱以之受事有必者人隨喜以)䷐(䂊必有隨故受之以隨)
(觀觀以之受故可後然大物)䷒(有事而後可大故受之以臨臨者大也)
(也飾者賁賁以之受物故已而合苟以可不)䷔(可觀而後有所合故受之以噬嗑噬者合也)
(復以之受故下返上窮剥盡終以可不物)䷖(致飾然後亨則盡矣故受之以剥剥者剥也)
(畜畜大以之受故可後然妄无有)䷘(復則不妄矣故受之以无妄)
䷚(物畜然後可養故受之以頤頤者養也)
六十四卦惟乾坤坎離頤大過中孚小過無反對之義
瞿唐来氏謂之錯其反對之卦謂之綜
雜卦反對圖
䷀乾剛
䷁坤柔
憂師䷇比樂
䷒臨觀之義或與或求
著而雜蒙䷂屯見而不失其居
也止艮䷲震起也
䷨損益盛衰之始也
也災妄无䷙大畜時也
䷬萃聚而升不来也
䷎謙輕而豫怠也
也色无賁䷔噬嗑食也
䷹兑見而巽伏也
也飭則蠱䷐隨无故也
也反復䷖剥爛也
也誅夷明䷢晉晝也
䷯井通而困相遇也
也久恒䷞咸速也
也止節䷺渙離也
也難蹇䷧解緩也
也内人家䷥暌外也
䷋否泰反其類也
也退則遯䷡大壯則止
也親人同䷍大有衆也
也新取鼎䷰革去故也
䷽小過過也
䷼中孚信也
也旅寡親䷶豐多故也
䷝離上而
䷜坎下也
也處不履䷈小畜寡也
也親不訟䷄雷不進也
䷛大過顛也
䷫姤遇也柔遇剛也
䷴漸女歸待男行也
䷚頤養正也
䷾旣濟定也
䷵歸妹女之終也
䷿未濟男之窮也
䷪夬決也剛決柔也君子
道長小人道憂也
莱按大過顛也以下不取反對之義先儒疑其錯簡有
因為易置者是殆不然音韻旣叶對待復工結出剛決
柔君子決小人之義乃作易本旨豈錯簡乎況曰雜卦
次序且不拘矣變動何不可耶
卦變之非
易中剛乘柔進上下往来之義先儒謂卦之變也論卦
變者亦紛紛矣虞翻曰賁自泰来程子非之曰安有乾
坤變而為泰泰復變而為賁之理乾坤變為六子八卦
變為六十四皆由乾坤之變也朱子據邵子横圖之說
謂乾坤無生卦之理執乾一兑二次序坤且居八又安
能變而為六子耶朱子非程子者如此而朱子卦變則
一陰一陽之卦從復姤来二陰二陽之卦從臨遯来三
陰三陽之卦從否泰来四陰四陽之卦從大壯觀来五
陰五陽之卦從夬剥来童溪王氏曰八卦成列因而重
之而内外上下往来之義已備乎其中自八卦旣重之
後又烏有内外上下往来之義乎汴水趙氏曰震坎艮
二陽之卦也巽離兑四陰之卦也若二陽之卦自臨来
四陰之卦自觀来則六十四卦生八卦矣(莱)按程子非
虞翻之說而程子之說朱子非之朱子非程子之說而
朱子之說先儒又非之先儒非朱子之說而剛来柔進
上下往来之義終未有以得其是也明蜀人来知德者
字矣鮮舉嘉靖時鄉試始學易釡山中六年無所得入
求谿深山中數年悟易象又數年悟文王序卦孔子雜
卦又數年始悟卦變之非曰自孔子没而易亡二千年
矣儒者篤信諸家傳注而不參証孔子十翼之言宜其
長夜至今日也其以某卦自某卦變者虞翻之言也先
儒昧反對之義不察其非如訟之剛来得中謂自遯来
失之千里矣需訟反對之卦也需之五来而為訟之二
也雜卦曰需不進也訟不親也推之他卦莫不皆然其
發先儒未發如此以易學薦授翰林院待詔堯峯汪氏
編儒林傳列歸太僕後莱以反對之說証剛来柔進上
下往来之義皆合因圖列於後
一卦變六十四卦圖(餘倣此)
䷀乾(乾為本卦順變至坤後同)
䷫姤䷌(同人)䷉履䷈(小畜)䷍(大有)䷪夬
䷠遯䷅訟䷸巽䷱鼎䷛(大過)
䷘(无妄)䷤(家人)䷝離䷰革
䷼(中孚)䷥暌䷹兑
䷙(大畜)䷄需䷡(大壯)
䷋否䷴漸䷷旅䷞咸
䷺渙䷿(未濟)䷮困
䷑蠱䷯井䷟恒
䷩益䷔(噬嗑)䷐隨
䷕賁䷾(旣濟)䷶豐
䷨損䷻節䷵(歸妹)䷊泰
䷓觀䷢晉䷬萃
䷳艮䷦蹇䷽(小過)
䷃蒙䷜坎䷧解䷭升
䷚頤䷂屯䷲震䷣(明夷)䷒臨
䷖剥䷇比䷏豫䷎謙䷆師䷗復
(坤為本卦逆變至乾後同)䷁坤
易俟圖
