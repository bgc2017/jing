六書本義小學類二(字書之屬)
提要
臣等謹案六書本義十二卷明趙撝謙撰撝
謙原名古則餘姚人宋秦悼恵王之後明初
徴修洪武正韻持義不協出為中都國子監
簿罷歸㝷以薦為瓊山縣教諭事迹具明史
文苑傳焦竑筆乗稱其字學最精行世者惟
六書本義及學範六篇學範蕪雜殊無可取
是編六書論及六書相生諸圖大抵祖述鄭
樵之説其凡例有曰説文原作五百四十部
今定為三百六十部不能生者附各類後今
以其説考之若説文畕字為一部以畺字為
子而撝謙則併入田部説文包字為一部以
胞匏字為子而撝謙則併入勹部説文兹字
為一部以幾幽字為子而撝謙則併入幺部
凡若此類以母生子雖不過一二而未嘗無
所生之子與凡例所云不能生者不同乃一
概併之似為未當又若説文儿部儿讀若人
充兊諸字從之與人字異體而撝謙則併入
人部説文本部皋字從本從白而撝謙誤以
從白為從自附入自部則于字體尤舛第于
各部之下辨别六書之體頗為詳晰其研索
亦具有苦心故録而存之以不没所長焉乾
隆四十六年四月恭校上
總纂官臣紀昀臣陸錫熊臣孫士毅
總校官臣陸費墀
六書本義原序
六書何為而作也惟皇昦羲繼天立極將以開物成務
載道傳世而作也蓋至朴未散六書之理已悉具於沖
漠無朕之中粤自元气肁分天浮地降日月著明星宿
懸象雲雨變化山川流峙與夫人物草木鳥獸之紛然
賁若者莫非自然之書天不能畫于是滎河出圖假手
皇羲而六書之文興時則有若朱襄侯剛従而廣之而
六書之字備六書既備則結繩之政代而人文昭天地
之理載而萬物察六書之時用大矣哉洋洋乎虞夏商
周之世其道大明而司徒之職設保氏之教立及嬴政
㬥興燒毁文籍李斯乗時改作㒸用其私程&KR2398;王次仲
苟趨省易分隸㒸行于是其道始㣲漢著其法太史試
學童諷書九千字㠯上乃得為史吏民上書字或不正
輒舉劾之至宣帝乃命諸儒修蒼頡法光武時馬援上
疏論文字譌謬咊帝命賈逵修理舊文于是許慎博採
稽考訪之於逵著為説文後世宗之魏㬜及唐能書者
輩出但攻兮點畫波折逞其姿媚而文字破碎然猶賴
六經之篆未易至天寳間詔㠯隸㳒寫六經于是其道
盡廢其有作興之者如呂忱之字林李陽冰之刋定徐
鉉之集注徐鍇之繫傳王安石之字説張有之復古編
鄭漁仲之六書畧戴侗之六書故楊桓之六書統倪鏜
之六書類釋許謙之假借論周伯琦之正譌之類雖曰
有功於世然猶凡例不立六義未确終莫能朙其㠯指
事為象形會意為指事既非矣至有㠯轉注為假借會
意為轉注則失之甚者也於兮正書之不顯俗書害之
也俗書之相仍六義之不朙也古則自早嵗即嘗研精
覃恖折衷諸家之説附㠯已見僎集六書之義正其㠯
母統子㠯子該母子復能母婦復孕孫生生相續各有
次第分為十類㠯象天地生成之數箸為十二篇㠯象
一秊十二月部凡三百六十㠯當一稘之日目該萬有
餘數㠯當萬物之數其相重亦俗變省譌通之類不能
悉計而亦不之計者又㠯見世道無窮之變焉凡五謄
始克成編而名之曰六書本義嗟乎士之為學必先窮
理窮理必本夫讀書讀書非識字義之所載所該㠯俟
心悟神入豁然貫通則於上達乎何有此古聖臤之設
敎䝿夫博文也古則不敏何足㠯知之然區區一得之
愚不敢不取正於有道&KR2315;古君子尚恕其僭而取其心
焉時洪武十有一秊春正月朔餘姚趙古則自序
凡例
一説文元作五百四十部唐林罕小説加一部宋釋夢
英字原減一部鄭夾漈㠯為當作三百三十類㠯厺
子不能生者二百十皆為未當今定為三百六十部
不能生者附各類後能生而舊无者則增入之
一部分舊无次第今分十類各有所屬子从母生孫从
子出各有所統先形次事次意次聲雖从母為子而
又能生它字者既見於所生母下而又別出為部亦
猶人皆出於父母既長而又能生其所生也
一説文凡九千三百五十三文重一千一百六十三文
鉉等新沾四百二字今既定三百六十部為母其不
能生而為子者附本生母下雖非子而義晦者亦入
焉合一千三百字其餘義顯者但存其數若成書則
有聲音文字通在焉
一説文當收不收如希由之類當正不正如酉戺之類
今悉歸本義
一六義自鄭氏注經班固作志顔籒注史夾漈成畧皆
雜然无序今述論七篇㠯定其次序庶幾井然不可
易也
一每字先反切㠯知其聲次訓釋㠯知其義次引證㠯
朙其用次説六義㠯原造字本旨次假借次轉注各
圈亏上㠯為起耑其假借轉注之多者每一義加又
字亏上
一字異而義一者雖各見本生母下而不復重注但曰
音義見某其推義而注於它字者於本文下但曰注
見某曰詳見某
一翻切漢㠯前未有之許氏説文鄭氏箋注但曰讀若
某而已齊梁㠯後始有反切今説文反切乃朱翺㠯
孫愐唐韻所加多疏畧舛誤今悉正之其方音叶音
間載一二
一字體變化古今多異今亦㠯古籒續隸通譌俗八字
定其是非如二三寫而㡭本文出者曰亦上古所制
之文曰古別出者曰古文奇字史籒改作者曰籒古
借用後世復出者曰續新附文也隸變省楷書也通
轉借用者也後人譌書者曰譌妄改作者曰俗此二
類皆注曰非㠯朙其不可用也其諸家之非及愚所
正定者皆不復辯論務从簡約爾
六書本義綱領明趙撝謙撰
六書總論
六書未作六書㞢體㪔(俗用㪔)在天地六書既作天地㞢
用具乎六書大哉聖人㞢造書也其得天地㞢用乎觀
夫日月&KR0844;星㞢縣象(古雲)回(古靁)風(古雨)㞢變態山川㞢
歭(峙非)萬物㞢紛䥘草非天地自然㞢書自㫺大嗥飛
龍㞢利不過仰觀天文俯察地理㫄及鳥獸艸木人物
㞢宐效丌形畵(厺聲)丌迹而已故六書初一曰象形文字
㞢本也次二曰指事加於象形者也次三曰會意次四
曰諧聲合夫象形指事者也次五曰假借次六曰轉注
侂夫四者㞢中者也獨體為文合體為字象形指事文
也象形文㞢純指事文㞢加也會意諧聲字也諧聲字
㞢純會意字㞢閒(厺聲)也假借轉注則文字㞢俱也肁於
象形滋於指事廣於會意備於諧聲至於聲則無不諧
矣四書不足然後假借㠯通其聲聲有未合而又轉注
㠯演丌聲象形指事一也象形有加為指事會意諧聲
一也會意主聲為諧聲假借轉注一也假借叶聲為轉
注朙乎此則六書㞢能事畢矣學者既識文字㞢有間
又當識子母㞢相生母能生子不能生主類為母从類
為子生字為母从母為子顯為母隱為子約為母滋為
子用者為母不用者為子得埶(勢俗)為母不得埶為子母
主形主義子但主聲子母㞢文既立於是蒼史沮誦主
母而役子率子而从母字㞢而已矣何嘗容一豪智力
於丌閒哉許尗重作説文定五百四十類為字母然誤
㠯子為母者二百十類今姑毛擧一二如句類生拘鉤
菐(音僕)類生僕䑑(古僕)拘當入手類鉤當入金類僕當入人
類䑑當入臣類葢句菐字為子不能生是為虛設故夾
漈鄭氏作象類書厺許氏二百十而取丌三百三十母
為形㞢主又集八百七十子為聲㞢主合千二百文而
成無窮㞢字丌立灋至簡丌為敎則備矣愚又折衷二
家㞢是非定為三百六十部筓子及義晦者凡一千三
百字丌義顯者擧目亏上惜乎保氏㞢敎不立小學㞢
失丌傳寖久雖老師㝛儒尚不能一探其義而反指是
為非急是可歎也
象形論
㫺者聖人㞢造書也其肁於象形乎故象形為文字㞢
本而指事會意諧聲皆由是而出焉象形者象丌物形
隨體詰(契吉切)詘(曲勿切)而畵丌迹者也丌別有正生十穜
(俗用種)十穜者數位㞢形則一囗(圍同)㞢類是也天文㞢形
則回㞢類是也地理㞢形則水厂(岸同)㞢類是也人物
㞢形則子吕㞢類是也屮木㞢形則禾尗㞢類是也蟲
獸㞢形則虫牛㞢類是也㱃食㞢形則酉肉㞢類是也
服飾㞢形則衣巾㞢類是也宮室㞢形則(作壺非)(郭通)
㞢類是也器用㞢形則弓矢㞢類是也此十穜直象丌
形故謂㞢正生推㞢則又有所謂兼生者二焉丌一曰
形兼意日月㞢類是也丌二曰形兼聲叠奠㞢類是也
㠯丌兼乎它類故謂㞢兼生㠯是推㞢則象形㞢義可
觸類而通矣夾漈所謂十形猶子姓兼聲兼意猶囚亞
者是也雖然若鼠㞢首佀臼巢㞢腹佀臼耑㞢足佀而
毛類反手月形近肉茍泥(厺)而不通則於象形之義
矣烏乎古篆廢而分隸興分隸興而字學昧是故分隸
有匕(音比)無匕(音化)有&KR1664;無又有冂(冪非)无&KR4172;(坰同)有禾无걻(稽同)
循而至於支攴(暜木切)同書殳(音殊)Ɤ(沒同)竝作(秦)(泰)
(奉)萅(春)㞢首无異己巳(佀)&KR1887;(胡感切)巴(節通)㞢體莫別好古
君子論至乎此豈直三嘆而已哉
指事論
事猶物也指事者加物亏象形㞢文直箸丌事指而可
識者也聖人造書形不可象則屬諸事是㠯丌文㡭象
形而出象形文也指事&KR0931;文也象形文㞢純指事文㞢
加也故曰正生附本葢造指事㞢本附亏象形如本末
朱禾未束㞢類是也夫木象形文也加一亏下則指為
本加一亏上則指為末加一亏中則指為未㠯丌首曲
而加則指為禾㠯丌支枼㞢繁而加則指為朱㠯丌條
榦有物而加則指為束丌字既不可謂㞢象形又不可
謂㞢㑹意故謂㞢指事指事㞢别有十類如象形㞢所
陳者玆不復述此外又有兼諧聲而生㞢一類曰事兼
聲齒㞢類是也夾漈謂指事類乎象形斯言既得㞢
矣然又㠯史外㞢類入乎指事㞢篇抑亦何為而然邪
會意論
會意者或合丌體而兼乎義或反丌文而取乎意擬㞢
而後言議㞢而後動者也丌書出於象形指事象形指
事文也諧聲字也會意文字㞢間也但丌文則反諸象
形指事㞢文耳故曰正生歸本丌別有五曰反體會意
曰省體會意曰同體會意曰二體會意曰三四五體會
意反體者如永&KR3941;水㞢長也象其形焉&KR1000;則水㞢衺流
別者故反永則為&KR1000;㞢類是也省體者如月形兼意字
也夕則月見故月省則為夕㞢類是也同體者如二口
為吅三犬為猋㞢類是也二體者如艸生田上則為苗
鼠居穴下則為竄㞢類是也三四五體者从&KR0875;匊水臨
皿則為盥土上有广从八㠯分其里則為㕓从&KR0875;持缶
置亏几上有鬯酉而飾㞢㠯彡則為鬱其類是也曰竝
生者言竝&KR3386;象形指事㞢文而生也夾漈㠯文有子母
一子一母為諧聲是也其㠯二母合為會意則未也今
觀其所箸六書畧㠯羹便等字入於會意㞢篇其人文
固謂㞢母羹本作䰜其母在䰜然則羙美更三字胡可
謂㞢母哉夾漈尚尔而况於佗&KR3386;
諧聲論
六書之要在&KR3386;諧聲聲原於虛妙於物而無不諧故也
洋洋&KR3386;諧聲之道不疾而遫不行而至何其神哉然其
為字則主母㠯定形因母㠯主意而附佗字為子㠯調
合其聲者也原夫造諧聲㞢㳒或取聲㠯成字或取音
㠯成字聲者平上厺入四聲也音者角徵羽商宫半徵
半商七音也有同聲者則取同聲而諧如倥銅而諧空
同聲㞢類是也無同聲者則取轉聲而諧如控洞而諧
空同聲㞢類是也無轉聲者則取㫄聲而諧如叨江而
諧刀工聲之類是也亾㫄聲者則取正音而諧如簫昵
而諧肅尼音之類是也無正音者則取㫄音而諧如知
威而諧矢戌音之類是也有惟取同音而諧者如風開
而諧凡开是也此其大畧也若其別則有聲兼意如禮
貫之類三體四體如歸㣲之類(歸从婦省从止&KR0935;聲㣲从彳从攴从人豈省聲)
陳而觀之究而言之又有&KR1664;定意而又諧聲者松柏之
類也又定意而屮諧聲者雞都之類也其或定意於上
而諧聲亏下者蓮䨮之類也定意於下而諧聲亏上者
帬常之類也其有形定於外而聲諧亏内者園圃之類
也意定於内而聲諧於外者徽輿之類也有从聲之文
㪔居而卒難認者倝黄之類也其言之於語論寸之於
寺専之類則謂之因母㠯主意其囗之於園國晶之於
曑曟之類則謂之主母㠯定形班孟堅䘙巨山謂諧聲
為形聲失其義也又有所謂从聲而省者葢省文有聲
關於義者有義關於聲者如甜之从舌㠯為義舌之所
嗜者甘故也謂恬之从舌則非矣葢从甜省為聲而關
於義故也如營㞢从熒省聲也㠯呂為義㠯熒為聲故
也謂勞从熒則非矣葢从營省為義而闗於聲故也諧
聲㞢道既有無不諧㞢妙又有纍加㞢要如讀誦㞢讀
主言㠯為意从衒賣(古儥)㞢賣者諧丌聲也賣則从貝為
意又从順(古睦)㞢而諧又从菌(古陸)㞢而諧纍
相加而不猒煩者此諧聲㞢道所㠯无窮也余謂主母
㠯定形因母㠯主意而附它字為子㠯調合丌聲者庶
幾近㞢矣學者儻即是觸類而推㞢則於諧聲乎何有
假借論
夾漈曰學者㞢患在於識有義㞢義而不識無義㞢義
也假借本非已有因它所授故於已為無義又曰六書
㞢難朙為假借㞢難朙也六書朙則六經如指諸掌假
借朙則六書如指諸掌故夾漈㞢六書畧於假借一門
為甚詳雖然猶&KR2223;其或於轉注㞢恉㒸有叶音借義不
借義㞢誤今因丌誤而定㞢則假借轉注㞢恉丌庶幾
矣夫叚借㞢所㠯别者五而生有三曰因義㞢借曰無
義㞢借曰因借㞢借是為託生曰同音竝義不為假借
是為反生曰轉注而叚借是為兼生此五者叚借㞢所
㠯別也因義㞢借者初本裁衣㞢始而借為凡物㞢始
狀本犬㞢形象而借為凡物㞢狀也無義㞢借者易本
蜥易㞢易而借為變易㞢易財本貨財而借為財成㞢
財也因借而借者商本商度㞢商既借為宫商㞢商矣
而又借為商賈㞢商也㞢本㞢艸㞢㞢既借為㞢往㞢
㞢矣而又借為語詞㞢㞢也同音竝義不為假借者台
説㞢台即台我㞢台皆得从口而為意从㠯而為聲也
壬儋㞢壬既象治壬之形壬娠㞢壬亦象褱壬㞢形也
轉注而叚借者如頃本頃夨㞢頃既轉而為頃刻㞢頃
矣因頃刻㞢聲而借為頃畞㞢頃過本過踰㞢過既轉
而為既踰曰過㞢過矣因既踰曰過㞢聲而借為過失
㞢過也夾漈又有語詞㞢借五音㞢借三詩㞢借十曰
十二辰方言㞢借㞢類此即所謂无義㞢借故不復出
烏兮叚借㞢恉不朙亏世㠯至書然尞㞢然更加火州
渚㞢州復加水果字有艸須字有髟如此㞢類何可枝
擧尚奚論丁寧㞢類不用口車渠馬堖㞢類不須石哉
轉注論
轉注者㞡轉其聲而注釋為它字㞢用者也有因丌意
義而轉者有但轉丌聲而無意義者有再轉為三聲用
者有三轉為四聲用者至於八九轉者亦有㞢丌轉㞢
㞢㳒則與造諧聲相類有轉同聲者有轉㫄聲者有轉
正音者有轉㫄音者有唯取丌音而轉者轉注㞢別有
五曰因義轉注者惡本善惡㞢惡㠯有惡也則可惡(厺聲)
(下同)故轉為憎惡㞢惡齊本齊一㞢齊㠯丌齊也則如齊
(與齋通下同)故轉為齊莊㞢齊此丌類也曰無義轉注者如
荷乃蓮荷㞢荷而轉為負荷(上聲下同)㞢荷雅(作鴉非)本烏雅
㞢雅而轉為風雅(上聲下同)㞢雅此丌類也曰因轉而轉者如長
本長短字長則物莫先焉故轉為長(上)幼㞢長(上)長(上)
則有餘故又轉為長(厺下同)物㞢長行本行止字行則有
䡮迹故轉為悳行(厺)㞢行(厺)行(厺)則有次敍故又轉為
行(杭)&KR0844;㞢行(杭)又謂㞢行(衡)行(幸)㞢行(幸)行(厺下同)行㞢
行此丌類也此三者謂㞢托生又有二用曰雙音竝義
不為轉注者如(鳳同)皇(凰非)㞢朋即鵾朋(平)㞢朋文皆象
丌飛形杷枋㞢杷補訝切收麥㞢器白加切又為木名
樂器㞢枇杷(續作琵琶)皆得从木㠯定意从巴皆得諧丌聲
此丌類也是謂反生又有兼用曰叚借而轉注者來乃
來牟㞢來既借為來往㞢來矣而又轉為勞來(厺)㞢來
也風乃風蟲㞢風既借為吹噓㞢風矣因轉為風刺㞢
風(厺)此丌類也又有方音叶音者不在轉注例也如䏈
叕㞢叕陟衛切南方㞢人則有株&KR0844;切音兄弟㞢兄呼
庸切東吳㞢人則㠯呼榮切㞢上下㞢下讀如&KR0990;夏押
於語勻則音如户朙諒㞢朙讀如姓名押於陽韻則音
如&KR0621;(杧范並非)凡此㞢類不能悉載吳棫韻補協音庶矣方
音㞢類迄今无書然&KR0931;不必書也若夫衰有四音齊有
五音不有六音從有七音差有八音敦有九音辟十有
一音㞢類或主意義或無意義然轉聲而無意義者多
矣學者引伸觸類而通丌餘可也然自許尗重㠯來㠯
同意相受考老字為轉注依聲侂事令長字為假借㞢
説既興鄭玄㠯㞢而解經夾漈㠯㞢而成畧㒸失假借
轉注㞢本恉蕭楚謂一字轉其聲而讀㞢是為轉注及
近世程端禮編讀書分秊日程雖有轉注為轉聲叚借
為借聲㞢説惜丌不能立例确(確非)論亦無攸定余故不
得不為㞢詳辯也今夫老字从人从毛从匕者人㞢毛
匕而白則為老會意字也考者老也故从老省定意从
丂者諧聲字也初非以老字轉而為考也又若耆(渠脂切)
耇(古厚切)&KR3648;(常句切)&KR2766;(丁念切)孝耊(徒結切)六字皆从老省㠯為
意从旨句勿占至㠯為聲孝則从子承父道而為會意
今夾漈㠯㞢入轉注㞢篇可乎哉又若㠯日月成易而
轉為朙㠯目少作眇而轉為省此又不達丌恉㞢冘也
烏乎轉注㞢恉一失㒸至詭更妄改是㠯葛稚川加彡
於形景㞢又而作影王逸少从車於軍陳㞢陳(本作敶)而
為陣至若曰莫㞢莫更加日烏雅㞢雅复作鴉獻亯(響)
亯(俗作烹)飪亯(許庚切)通㞢體皆異匕箸(作筯著)箸(俗作著)見依
箸(俗作着)㞢制竝殊要㞢沾(作添非)肉&KR3003;㞢从艸若此者甚
众皆昧於轉注㞢恉者也
六書本義綱領
又六圖竝出夾漈鄭氏其言曰諧聲者六書之一書也
凡諧聲之道有同聲者則取同聲而諧無同聲者則取
轉聲而諧無轉聲者則取正音而諧無正音者則取旁
音而諧所謂聲者四聲也音者七音也制字之本或取
聲㠯成字或取音㠯成字愚按轉注之道亦此法也玆
不復載静而思之觸類而長之可㠯達聲音之妙矣
六書本義圖考
