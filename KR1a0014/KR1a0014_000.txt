横渠易說目錄易類
卷一
上經
卷二
下經
卷三
繫辭上
繫辭下
說卦
序卦
雜卦
(臣)等謹案横渠易說三卷宋張載撰上經一
卷下經一卷繫辭𫝊以下至雜卦為一卷末
有總論十一則是書較之程𫝊尤簡往往經
文數十句中一無所說卷内遂不復全載經
文載其有說者而已蓋儒者之言必真有得
而記之不以多寡計也其說乾彖用迎之不
見其首隨之不見其後語說文言用谷神語
說鼔萬物而不與聖人同憂用天地不仁以
萬物為芻狗語皆借老子之言而實異其義
非如魏晉人合老易為一者也惟其解后不
省方為繼體守成之主富庶優暇不甚省事
則於義似乎未安此又不得以載之故而曲
為之詞已乾隆四十三年七月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
