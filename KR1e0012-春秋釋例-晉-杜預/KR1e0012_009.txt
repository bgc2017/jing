春秋釋例卷九
晉杜預撰
世族譜第四十五之下
衛
衛國姬姓文王子康叔封之後也周公既誅禄父殺管
蔡而以其地封康叔為衛侯居殷虚(案永樂大典脱虚字從隱元年正義)
(所引釋例增)今朝歌是也狄滅衛文公居楚丘成公徙都帝
丘今東郡濮陽是也桓公十三年魯隠公之元年也出
公輒十二年獲麟之歲也悼公二年春秋之傳終矣悼
公三年卒自悼公以下十一世二百五十五年而秦滅
衛矣(案昭四年正義引世族譜云衛在春秋後十一世二百五十八年而秦滅衛)
康叔封
王孫牟
康伯髦
武公
和王孫牟八世孫
莊公
揚(案衛侯自莊公以下永樂大典並闕)
夫人
莊姜
莊公夫人
厲媯
生孝伯莊公妃
夷姜
宣公烝之生急子桓公夫人
宣姜
昭伯烝之生齊子戴公文公宋桓夫人許穆夫人本
宣公夫人
定姜
姜氏定公夫人
敬姒
生獻公定公妃
夫人姜氏
宣姜襄公夫人
婤姶
生孟縶及靈公襄公嬖人也
南子
少君靈公夫人
吕姜
莊公夫人
夏戊之女夫人
出公夫人
公子
孝伯
莊公子
昭伯
頑宣公子
公子州吁
莊公子
急子
宣公子
夀子
宣公子
叔武
夷衛武文公子
公子瑕
子適文公子
子儀
文公子
鱄
子鮮定公子
子展
定公子
公子荆
南楚獻公子
公孫般師
襄公孫
公子起
靈公之子
太子疾
莊公子
公子青
莊公子
太子
出公子
宋桓夫人
昭伯女
許穆夫人
昭伯女
孫氏
孫莊子級
武公三世孫
孫昭子
武公四世孫
孫良夫
桓子
孫林父
文子
孫嘉
林父子
孫襄
伯國林父子
孫蒯
林父子
石氏
石碏
石子靖伯孫
石厚
碏之子
石稷
成子石碏四世孫
石買
共子稷之子
石惡
悼子買之子
石圃
惡之從子
石曼姑
懿子石買孫
石魋
昭子
石祁子
靖伯八世孫禮記曰石駘仲之子(案程公說春秋分記云世族譜以祁)
(子為靖伯八世孫據禮記石祁子駘仲子也厚生駘仲駘仲生祁子當是靖伯五世孫非八世孫也)
太叔氏
太叔儀
太叔文子僖侯八世孫
太叔申
太叔懿子太叔儀孫
太叔疾
悼子齊
太叔遺
僖子
孔姞
太叔疾之妻孔文子之女
齊氏
齊子
昭伯子也齊子無子戴公以其子惡為之後
齊惡
齊子四世孫
齊豹
齊子氏
公孟氏
孟縶
襄公子
公孟彄
孟縶無子靈公以其子彄為之後(案定十二年衛公孟彄帥師伐曹杜)
(集解云彄孟縶子孔穎達正義云為後則為其子故云孟縶子此實公孫而不稱公孫者縶字公孟故即)
(以公孟為氏劉炫謂公孟生得賜族故彄即以族告)
寗氏
寗跪
文仲武公曾孫
寗速
莊子寗跪孫
寗俞
武子
寗相
成子
寗殖
惠子
寗喜
悼子
子叔氏
黑背
穆公子
公孫剽
子叔
太子角
剽子
公叔氏
公叔文子
公叔發獻公孫
公叔戍
發之子(案程公說春秋分記云公叔氏祖成子當當生公孫發發生戍世族譜闕當一世)
北宫氏
北宫括
北宫懿子成公曾孫
北宫遺
成子
北宫佗
文子
北宫喜
貞子
北宫結
南氏
公子郢
子南靈公子
子之
公孫彌牟文子
孔氏
孔達
莊叔
成子
孔烝鉏孔達孫
孔羈
須叔
孔圉
文子孔羈孫
孔悝
叔悝孔叔
孔伯姬
孔圉妻太子蒯聵之姊
王孫氏
王孫賈
王孫齊
賈之子昭子也
史氏
史朝
史狗
朝之子文子也
元咺氏
元咺
角
咺之子也
夏戊氏
夏戊
夏丁氏
司徒期
戊之子
趙氏
趙黶
趙陽
黶之孫(案程公說春秋分記云黶生舉舉生陽世族譜謂黶之孫陽而闕舉一世)
褚師氏
褚師定子
褚師比
褚師定子之子聲子也
雜人
右宰醜
獳羊肩
公子黔牟
右公子泄
左公子職
渠孔
子伯
黃夷
孔嬰齊
華龍滑
太史
禮孔
禮至及昆弟
長䍧
華仲
公子歂犬
鍼莊子
士榮
周歂
冶厪
孫免
師曹
蘧伯玉
蘧瑗
子蟜
子伯
子皮
子行
尹公佗
庾公差
子魚
子木
公孫丁
右宰穀
殖綽
公孫免餘
雍鉏
公孫無地
公孫臣
史鰌
子行敬子
公子朝
屠伯
褚師圃
宗魯
祝鼁
華齊
慶比
公南楚
華寅
鴻駵魋
析朱鉏
成子黑背孫
渠子
子玉霄
彪傒
子高魴
祝佗
子魚
彌子瑕
彭封彌子
滑羅
宋朝
本宋公子子朝也
戲陽速
寗跪(案左傳寗跪有二一則莊六年傳放寗跪于秦一則哀四年傳衛寗跪救范氏杜集解于莊六年注)
(云衛大夫哀四年則無注今考世族譜衛寗跪亦有二一為寗連之祖當是莊六年傳之寗跪一列于雜人則)
(哀四年傳之寗跪也)
晉悼公子憖
本晉臣
行人子羽
公文懿子
公文要也
渾良夫
仲由
季路本魯子路
寺人羅
欒寧
高柴
子羔
召獲
公孫敢
石乞
鄢武子肸
盂黶
司徒瞞成
子伯季子
許公為
胥彌赦
司寇亥
優狡
拳彌
鄄子士
祝史揮
向禽
仲叔于奚
右衛人一百九十五(案本文實一百七十七人)
虢
虢國姬姓文王之弟虢仲後也今弘農陜縣是也僖五
年晉滅之
虢仲
虢石父
虢文公
虢公忌父
虢公仲郭
虢公醜
虢公林父
大夫
祝應
太祝虢大夫
史嚚
太史虢大夫
宗區
宗人虢大夫
舟之僑
虢大夫
右虢人十一
莒
莒國嬴姓少昊之後周武王封兹輿期于莒初都計後
徙莒今城陽莒縣是也世本自紀公以下為己姓不知
誰賜之姓者十一世兹平公方見春秋共公以下微弱
不復見四世楚滅之(案此條永樂大典闕佚從隠二年正義所引釋例補入)
齊
齊國姜姓太公望之後其先四岳佐禹有功或封于吕
或封于申故太公曰吕望也太公股肱周室成王封之
于營丘今臨淄是也僖公九年魯隠公之元年也簡公
四年獲麟之歲也簡公弟平公十三年春秋之傳終矣
平公二十五年卒後二世七十年而田氏奪齊太公之
後滅矣(案此條永樂大典闕佚從隠三年正義所引釋例補入)
高氏
高武子
高酀高偃(案襄二十九年齊高止出奔北燕傳云齊公孫躉公孫竈放其大夫高止于北燕高)
(竪以盧叛閭邱嬰帥師圍盧高竪請立後而致邑齊人立敬仲之曾孫酀良敬仲也孔穎達正義云依世)
(本敬仲生莊子莊子生傾子傾子生宣子宣子生厚厚生止止是敬仲元孫之子也世本又云敬仲生莊)
(子莊子生傾子傾子之孫武子偃據世本則偃為敬仲元孫今傳云曾孫必有一誤也此酀即後所云高)
(偃是也世族譜以高武子酀偃為一人蓋酀偃音相近而字為二耳董遇注此亦作偃劉炫云據世本高)
(止敬仲元孫之子不立止近親遠取敬仲曾孫者齊人賢敬仲故繫之言敬仲曾孫則此人祖父皆非正)
(適今别立之遠繼敬仲後高止祖父皆絶其祀也偃又案杜世族譜以高酀即高偃而昭十二年齊高)
(帥師納北燕伯于陽集解又云高偃高傒元孫輿傳齊人立敬仲之曾孫酀句不合劉炫已辨之又案)
(此條永樂大典闕佚從襄二十九年正義所引釋例補入)
國氏
國佐
賓媚人武子三事互見于經傳不知賓媚人是何等
名號也(案此條永樂大典闕佚從成二年正義所引釋例補入又案程公說春秋分記云歸父)
(生佐佐生二子曰勝曰弱弱生夏夏生書書生瓘瓘生高父世族譜闕高父一人)
管氏(案此及下一條永樂大典佚從僖十二年正義所引釋例補入)
出自周穆王(案孔穎達僖十二年正義云哀十六年傳稱楚白公殺齊管修杜云管修楚賢)
(大夫故齊管仲之後是管氏之後于齊没不復見也又案路史後紀注亦引杜釋例云管仲穆王後)
雜人
管于奚(案孔穎達僖十二年正義云成十一年傳有齊管于奚譜以為雜人則非管仲之子孫也)
華免(案成十八年傳齊侯使士華免以戈殺國佐于内宫之朝集解云華免齊大夫正義曰杜世族譜于)
(齊國雜人之中有華免而無士字此注以華免為大夫則士者為士官也又案此條永樂大典闕從成十八)
(年正義所引世族譜增入)
祝固
史嚚(案此二条永樂大典闕從昭二十年正義所引世族譜增入)
陳
陳國媯姓虞舜之後也當周之興有虞遏父者為周陶
正武王賴其利器用以其先聖之後也以元女太姬妃
遏父之子滿封于陳賜姓曰媯號胡公桓公二十三年
魯隠公之元年也(案元年隠三年正義引釋例作立年)緡公二十一年獲
麟之歲也二十四年楚滅陳矣
遏父
胡公滿
文公韋
胡公八世孫一本作幸(案陳侯自文公以下永樂大典皆闕)
夫人
元女太姬
胡公夫人
元妃鄭姬
生太子偃師哀公夫人
二妃
生公子留哀公妃
下妃
生公子勝哀公妃
公子
五父佗
文公子
太子免
桓公子
公子完
敬仲工正厲公子
公子禦寇
太子宣公子
公子黃
成公子
公子遇
成公子
悼太子偃師
哀公子
公子勝
哀公子
司徒招
公子招弟招成公子
夏氏
御叔
宣公孫
夏徵舒
夏南
夏齧
悼子徵舒三世孫
夏區夫
徵舒四世孫(案程公說春秋分記云夏氏祖宣公子少西生御叔御叔生徵舒徵舒生晉晉)
(生禦寇禦寇生齧齧生區夫世族譜止列御叔徵舒齧區夫四人餘皆略焉又案齧乃徵舒之曾孫世族)
(譜謂為徵舒三世孫是也杜預于昭二十三年注云徵舒玄孫自為異同當以世族譜為正)
御叔妻夏姬
徵舒母
轅氏
轅濤塗
轅宣仲申公九世孫
轅僑
桓子濤塗四世孫
宗氏
宗豎
宣公六世孫
鍼氏
鍼子
僖公孫
鍼宜咎
鍼子八世孫
慶氏
慶虎
桓公五世孫
慶寅
司城氏
公孫貞子
哀公孫
雜人
顓孫
轅選
女叔
原仲
公孫寧
孔寧
泄冶
儀行父
司徒卭
司馬桓子
慶樂
孔奐
干徵師
輿嬖袁克
懿氏妻
逢滑
轅頗
公孫佗人
轅咺
轅買
芋尹蓋
賈獲及母妻
杞
把國姒姓夏禹之苖裔武王克紂求禹後(案武王二句隠四年正義)
(引釋例作武王克殷求禹之後)得東樓公而封之于把今陳留雍丘縣
是也九世及成公遷緣陵文公居淳于(案文公二字永樂大典脱從隠)
(四年正義所引釋例增)成公始見春秋(案隠四年正義云把于魯隠四年已見春秋桓二年)
(有把侯來朝莊二十七年有杞伯來朝于𫝊並無號謚又不書其卒僖二十三年杞成公卒其謚乃見于𫝊未)
(知隐四年把國定是何君當是成公之父祖耳)僖公子湣公六年獲麟之歲也
湣公弟哀公三年春秋之𫝊終矣哀公十年卒自哀公
以下二世十三年而楚滅之(案之字隠四年正義引釋例作把)
成公
桓公
姑容成公弟
孝公
丐
文公
益姑
平公
郁釐
悼公
成
隠公
乞
僖公
過悼公曾孫(案哀八年冬十有二月癸亥杞伯過卒孔穎達正義云案悼公父平公以昭二)
(十四年卒悼公以定四年卒未應有曾孫可以授之國也杞世家僖公過是悼公之子疑譜誤)
右杞人八
蔡
蔡國姬姓文王子叔度之後也武王封之于汝南上蔡
為蔡侯作亂見誅其子蔡仲成王復封之于蔡至平侯
徙新蔡昭侯徙九江下蔡宣侯二十八年魯隠公之元
年也昭侯子成侯十年獲麟之歲也成侯子聲侯四年
春秋之傳終矣聲侯十四年卒自聲侯以下三世二十
八年而楚滅蔡(案昭四年正義引世族譜云昭四年後十一年楚滅蔡十三年蔡復封春秋後)
(二世十八年而楚滅蔡義又案此條永樂大典闕佚從隠四年正所引釋例補入)
文侯
申
景侯
固
靈侯
般
隠太子
昭侯
申隠太子之子(案自文侯以下永樂大典闕從哀四年正義所引世族譜補入又案正)
(義云昭侯是文侯元孫乃與高祖同名周人以諱事神二申必有誤者俱是經文未知孰誤)
郕
郕國周公之弟郕叔武之後也
郕伯
太子朱儒
郕伯
晉
晉國姬姓武王子唐叔虞之後也成王滅唐而封之今
太原晉陽縣是也燮父改之曰晉燮父孫成侯徙曲都
沃今河東聞喜縣是也穆侯徙都絳鄂侯二年魯隠公
之元年也定公三十一年獲麟之歲也出公八年而春
秋之傳終矣出公十七年卒自出公以下五世八十二
年而韓趙魏滅晉也(案此條永樂大典闕佚從隠五年正義所引釋例補入)
欒氏
欒魴
欒氏族(案襄二十三年晉欒盈復入于晉入于曲沃傳云欒樂斷肘而死欒魴傷杜集解云樂盈)
(之族魴欒氏族孔穎達正義云服虔云魴盈之子計欒盈范宣子之外孫胥午謂為孺子未得有子已堪)
(戰十九年欒魴已帥師伐齊必非欒盈子故杜以為欒氏族世族譜欒魴為欒氏族以欒盈為雜人不知)
(杜意何故也此條永樂大典闕佚從襄二十三年正義所引世族譜增入又案程公說春秋分記云世)
(族譜闕欒鍼欒盈二人)
羊舌氏
羊舌夫夫
羊舌氏晉之公族羊舌其所食邑也(案正義云唯言晉之公族不知)
(出何公也)或曰羊舌氏姓李名果(案春秋分記李字作季字)有人盗羊
而遺其頭不敢不受受而埋之後盜羊事發辭連李
氏李氏掘羊頭而示之以明已不食誰識其舌舌存
得免號曰羊舌氏(案杜預集解云羊舌大夫叔向祖父孔穎達閔二年正義云羊舌氏)
(爵為大夫號曰羊舌大夫不知其如何也此人生羊舌職職生叔向至或所云杜所不從記異聞耳此條)
(永樂大典闕從閔二年文十二年昭三年正義所引釋例補入)
郤氏(案程公說春秋分記云豹字叔虎生三子曰稱曰冀芮曰義芮生缺缺生克克生錡又芮從子)
(曰步揚曰步招招無後揚生二子曰犨曰蒲城鵲居犨生三子曰至曰溱曰毅世族譜闕豹及鵲居二人)
(今錄此以補本文之闕)
韓氏
韓萬
定伯簡
萬之孫(案程公說春秋分記云案系本萬生求伯求伯生定伯簡世族譜謂萬之孫曰定伯簡與)
(系本及服虔之說同獨闕求伯一世今據此補入)
荀氏
荀罃
知朔
荀盈
朔之弟罃之子(案苟氏以下永樂大典並闕據程公說春秋分記所引世族譜補入)
魏氏
畢萬
魏犨
萬之孫(案自畢萬以下永樂大典闕從程公說春秋分記所引世族譜補入又案分計云萬生)
(芒季芒季生武仲州即武子犨也)
魏顆
魏犨子(案此條永樂大典闕從襄三年正義所引世族譜補入)
魏錡
魏犨子為吕氏(案此條永樂大典闕從程公說春秋分記所引世族譜補入)
魏絳
魏犨子莊子(案莊子二字從春秋分記所引世族譜補入)顆别為令狐氏
絳為魏氏蓋顆長而庶絳幼而適故也(案孔穎達襄三年正義云)
(魏世家武子生悼子悼子生絳則絳是犨孫計其年世孫應是也先儒悉皆不然未知何故附錄于此)
魏頡
魏顆子顆長生頡則絳是頡之叔父(案自魏絳以下永樂大典闕從)
(襄三年正義所引世族譜補入)
吕相
魏錡子
魏舒
莊子之子獻子
魏曼多
舒之孫(案程公說春秋分記云系本舒生侈侈生曼多又案自吕相以下永樂大典並闕從分)
(記所引世族譜補入)
范氏
士文伯
士丐(案襄三十一年傳寡君使匄請命陸德明經典釋文云匄本作丐古害反士文伯名也攷今傳)
(本皆作匄字或作丐字釋例亦然案士文伯字伯瑕春秋時人名字皆相配楚令尹陽丐字子瑕與文伯)
(名字正同又鄭駟乞字子瑕匄與乞正同則作匄者是又案魯有仲嬰齊是莊公之孫又有公孫嬰齊是)
(文公之孫仲嬰齊于公孫嬰齊為從祖同時同名鄭有公孫段字子石又云伯石印段字伯石𫝊又謂之)
(二子石印段即公孫段從父兄弟之子尚同名字伯瑕與宣子何碍同乎孔穎達正義云晉宋古今及釋)
(例皆作丐俗本作匄此士文伯是范氏别族不宜與范宣子同名今定本作匄恐非考經典釋文以匄字)
(為是正義以丐字為是而所引釋例之文則同永樂大典此條已佚今據二書增入又案程公說春秋)
(分記云杜伯生隰叔隰叔生蒍蒍生縠縠生會以隨為氏亦曰范氏生二子曰燮曰魴燮生匄魴生彘裘)
(匄生鞅鞅生二子曰吉射曰臯夷又會從弟穆子為士季氏生渥濁渥濁生弱弱生伯瑕名丐伯瑕生爾)
(牟世族譜闕杜伯隰叔二世)
趙氏
叔帶
趙夙
叔帶五世孫(案叔帶以下永樂大典闕從程公說春秋分記所引世族譜補入)
趙衰
趙夙之弟也(案此條永樂大典闕從定十三年正義所引世族譜補入)
趙盾
趙衰之子(案孔穎達正義云晉語云趙衰趙夙之弟世本夙為衰祖穿為夙之曾孫世本轉寫)
(多誤其本未必然也義又案此條永樂大典闕從宣二年正所引釋例補入)
趙朔
趙盾子
趙武
趙朔子
趙成
趙武子
趙鞅
趙成子其家為趙氏(案自趙朔以下永樂大典並闕從定十三年正義所引世族譜)
(補入)
趙穿
趙夙之庶孫于趙盾為從父昆弟而為盾側室(案孔穎達)
(正義云穿趙盾從父昆弟子也别為邯鄲氏趙旃趙勝邯鄲午是其後也又案此條永樂大典闕從桓)
(二年及十二年正義所引釋例補入)
趙旃
趙穿子
趙勝
趙旃子
趙午
趙勝子其家為耿氏(案穿之後别封邯鄲世不絶祀故亦稱邯鄲氏又案趙旃以)
(下永樂大典闕從定十三年正義所引世族譜補入)
籍氏
孫伯黶
籍談
籍秦
談子(案程公說春秋分記云黶生頡頡生叔子叔子生官正官正生司徒公司徒公生少襄少襄生)
(太伯太伯生季季生偃偃生談談生秦世族譜止載伯黶談秦三世今據此補入)
雜人
先縠
彘子彘季(案宣十二年傳荀林父將中軍先縠佐之杜集解曰彘季代林父孔穎達正義云案)
(傳文皆稱彘子今注云彘季勘譜亦以彘子彘季為一人則杜君别有所據書傳殘缺不可得而知也劉)
(炫云傳聞皆稱彘子何以知是彘季以縠非彘季以規杜今知非者杜以子為男子之稱季是幼小之辭)
(季之與子是得通稱子路或為季路舉其常稱謂之子論其字謂之季故公子友或稱季友而劉以傳無)
(彘季而規杜非也又傳云晉原縠宋華椒衛孔達曹人同盟于淸丘杜集解云原縠先縠正義云杜譜以)
(為雜人則不知誰之子也案傳先軫或稱原軫此蓋先軫之後也𫝊有名號之異杜譜皆並言之先縠之)
(下不言原縠是杜脱也上文稱彘子服虔以為食采于彘今復稱原原其上世所食也于時趙氏有原同)
(蓋分原邑而共食之也義又案此條永樂大典闕從宣十二年正所引釋例補入)
欒樂(案杜集解云樂欒盈之族譜又以為雜人孔穎達正義已疑其誤人案此條永樂大典闕從襄二)
(十三年正義所引世族譜補入)
王正(案昭六年傳齊侯如晉請伐北燕也士匄相士鞅逆諸河禮也陸德明經典釋文云今傳本皆作士)
(匄相士鞅古本士匄或作王正董遇王肅本同學者皆以士匄是范宣子即士鞅之父不應取其父同姓名人)
(為介今傳本誤也依王正為是王元規云古人質口不言之耳何妨為介也案士文伯是士鞅之族亦名匄無)
(妨令相范鞅也然士文伯名古本亦有作正者解見襄三十一年孔穎達正義云世族譜以王正為雜人諸本)
(及王肅董遇注皆作王正俗本或誤為士匄此人不當取士鞅之父同姓名而為之介也觀此則相士鞅者自)
(是王正今相傳作士匄者誤至陸德明以王正即士文伯則士文伯名丐不名正也杜譜以士文伯為范氏别)
(族王正為雜人其非一人可知矣世又案此條永樂大典闕從昭六年正義所引族譜增入)
郤稱
步招
郤溱(案程公說春秋分記云世族譜列郤稱步招郤溱于雜人今據此補入)
薛
薛國任姓黃帝之苗裔奚仲封為薛侯今魯國薛縣是
也奚仲遷于邳仲虺居薛以為湯左相武王復以其胄
為薛侯齊桓霸諸侯黜為伯獻公始與魯同盟小國無
記世不可知亦不知為誰所滅(案此條永樂大典闕佚從隠十一年正義所引)
(釋例補入)
許
許國姜姓與齊同祖堯四嶽伯夷之後也周武王封其
苖裔文叔於許以為太嶽胤今潁川許昌是也靈公徙
葉悼公遷夷一名城父又居析一名白羽許男斯處容
城自文叔至莊公十一世始見春秋元公子結元年獲
麟之歲也當戰國首結為楚所滅矣(案此二句隠十一年正義引釋例作)
(當戰國初楚滅之)
莊公
苴人茀
桓公鄭
莊公弟也世本無許叔疑鄭即是
穆公
新臣
僖公
業
昭公
錫我
靈公
寗
悼公
買
許男
斯
元公
成悼公孫
公子
哀世子
太子止
雜人
百里
許圍
叔申
秦
百里氏
百里奚
百里孟明視
百里奚之子(案孔穎達僖三十二年正義云世族譜以百里孟明視為百里奚之子則姓百)
(里名視字孟明也)
雜人
西乞術
白乙丙
或以西乞術白乙丙為蹇叔子案傳稱蹇叔之子與
師言其在師中而已若是西乞白乙則為將帥不得
云與也或說必妄記異聞耳(案孔穎達僖三十二年正義云古人之言名字)
(者皆先字後名而連言之其術丙必是名西乞白乙或字或氏不可明也自百里氏以下永樂大典闕佚)
(俱從左傳僖三十二年正義所引釋例補入)
曹
曹國姬姓文王子叔振鐸之後也武王封之陶丘今濟
隂定陶縣是也桓公三十五年魯隠公之元年也伯陽
立十五年魯哀公之八年而宋滅曹(案此條永樂大典闕佚從桓五年正)
(義所引釋例補入)
楚
楚國芈姓顓頊之後也其後有鬻熊事周文王早卒成
王封其曾孫熊繹于楚以子男之田居丹陽今南郡枝
江是也熊達始稱武王武王十九年魯隠公之元年也
武王居郢今江陵是也昭王徙鄀惠王八年獲麟之歲
也惠王二十一年春秋之傳終矣惠王五十七年卒自
惠王以下十二世二百九年而秦滅之(案此條永樂大典闕佚從桓二)
(年正義所引釋例補入早又案路史後紀注引杜釋例云鬻熊子卒附錄于此)
王子
季芉
畀我
皆平王女(案孔穎達定四年正義云世族譜季芉與畀我為二人皆平王女也服虔云季芉許)
(嫁而字畀我禮婦人許嫁笄而稱字季芉稱字是許嫁也蓋遭亂夫死而改適鐘建陸德德明經典釋文)
(說同案服以季芉畀我為一人杜以季芉畀我為二人今不可攷姑並存之又案此條永樂大典闕從)
(經典釋文及正義所引釋例增入)
陽氏
陽令終
陽完
令終子
陽佗
令終子(案程公說春秋分記云陽氏别祖王子陽生尹尹生匄匄生三子曰令終曰完曰佗昭二)
(十七年傳令尹子常殺陽令終與其弟及佗則完佗與令終俱為匄之子也世族譜誤以陽完及佗為令)
(終之子今正之今據此補入並正杜氏之失于此)
鬭氏
鬭射師
鬭廉若敖子(案杜預莊三十年傳集解云射師鬭廉也孔穎達正義曰杜注與譜並以射師)
(鬭廉為一人未知何據服虔云射師若敖子鬭班也攷射師被梏不言舍之何以得殺子元知射師與班)
(非一人也莊又案鬭射師鬭班二條永樂大典闕從三十年正義所引釋例補入)
鬭班
若敖孫
鬭宜申
鬭廉孫(案此條永樂大典闕從程公說春秋分記所引世族譜補入)
屈氏
屈蕩
屈申
屈蕩孫(案此條亦從春秋分記所引世族譜補入)
蒍氏
蒍艾獵
孫叔敖
蒍子馮
叔敖子(案襄十五年正義云案世本蒍艾獵是孫叔敖之兄馮是艾獵之子則馮是叔敖兄之子)
(也杜集解及釋例皆以為艾獵叔敖為一人馮是叔敖之子世本轉寫多誤杜當考得其真又案蒍艾)
(獵蒍子馮二條永樂大典闕從襄十五年正義所引釋例補入)
申氏
申叔時
申叔跪(案程公說春秋分記云楚之申氏有三申公巫臣之後屈氏别族也申舟之後及申宇即申氏)
(也申叔時而下申叔是也時生跪跪生豫世族譜乃以申叔時申叔跪合于申氏之後誤矣今據此補入并正)
(杜氏之失于此)
虞
虞國姬姓周太王之子太伯之弟仲雍是為虞仲嗣太
伯之後武王克商封虞仲之庶孫以為虞仲之後處中
國為西吳(案此句永樂大典作處中國而西遷從桓五年正義所引釋例改正)後世謂之
虞公僖公五年晉滅之
小邾
小邾國邾挾之後也夷父顔有功于周其子友别封為
附庸居郳曾孫犁來始見春秋附從齊桓以尊周室命
為小邾子穆公之孫惠公以下春秋後六世而楚滅之
(案孔穎達莊五年正義云世本云邾顔居邾肥徙郳宋仲子注云邾顔别封小子肥于郳為小邾子則顏是邾)
(君肥始封郳又云世本言肥杜譜言友當是一人僖七年經書小邾子來朝知齊桓請王命命之又案此條)
(永樂大典闕佚從莊五年正義所引釋例補入)
郳犁來
邾顔曾孫
穆公魁
犂來之孫
射
哀十四年奔魯
右小邾人三
北燕
北燕國姬姓召公奭之後也周武王封之于燕居漁陽
薊縣其國僻小不通諸夏自召公至簡公&KR0833;二十九世
始見經簡公子獻公十二年獲麟之歲也獻公子孝公
七年春秋之傳終矣孝公立十五年卒孝公以下六世
始大稱王十二世二百二十五年秦滅之(案此條永樂大典闕佚從)
(左傳襄二十八年正義所引釋例補入)
萊
萊不知其姓(案此條永樂大典闕從襄二年正義所引世族譜補入)
吳
吳國姬姓周太王之子太伯仲雍之後也太伯仲雍讓
其弟季歷而去之荆蠻自號勾吳或工吳勾工夷言發
聲也太伯無子而卒仲雍嗣之當武王克殷而因封其
曾孫周章于吳為吳子又别封章弟虞仲于虞自太伯
五世而得封十二世而晉滅虞虞滅而吳始大至夀夢
而稱王夀夢以上世數可知而不紀其年夀夢之元年
魯成公之六年也夫差十五年獲麟之歲也二十三年
魯哀公之二十二年而越滅吳矣
泰伯
仲雍
吳子乘
夀夢
吳子諸樊
遏
吳子餘祭
戴吳
吳子夷末
句餘
州于
僚
公子光
闔閭吳子光
夫差
公子
蹶由
夀夢子
公子燭庸
夀夢子
公子掩餘
夀夢子
季札
公子札延州來季子夀夢子
夫槩王
闔閭弟
太子諸樊
王僚子
太子終纍
闔閭子
子山
闔閭子
王子姑曹
王子地
太子友
夫差子
雜人
狐庸
屈狐庸本晉臣
夀越
公子黨
慶封
本齊臣
鱄設諸
公子苦□
偃州員
太宰嚭
子餘本楚伯州犂孫
泄庸
叔孫輒
子張本魯臣
王犯
公山不狃
子泄本魯臣
徐承
胥門巢
展如
王孫彌庸
行人且姚
夀於堯
申叔儀
公子慶忌
伍員子
其在齊為王孫氏
右吳人四十一
越
越姒姓其先夏后少康之庶子也封于會稽自號於越
於者夷言發聲也濱在南海不與中國通後二十餘世
至于允常魯定公五年始代吳允常卒子句踐立是為
越王越王元年魯定公之十四年也魯哀公二十二年
句踐滅吳霸中國卒春秋後七世大為楚所破遂微弱
矣外傳曰芈姓歸越是越本楚之别封也或非夏后之
後也(案此條永樂大典闕佚從宣八年正義所引釋例補入)
滕
滕姬姓文王子錯叔繡之後也武王封之居滕今沛郡
公丘縣是也自叔繡及宣公十七世乃見春秋隠公以
下春秋後六世而齊滅滕矣(案左傳隠七年正義云世本言齊景公亡滕案齊景)
(之卒在滕隠之前世本言隠公之後仍有六世為君而云齊景亡滕為謬殊甚服虔昭四年注亦云齊景亡滕)
(亦誤攷漢書地理志沛郡公邱縣故滕國也周文王子錯叔繡所封二十一世為齊所滅)
宣公
嬰齊
昭公
毛伯宣公孫
文公
繡
成公
原文公子(案文公子三人永樂大典脱佚從昭三年正義所引世族譜補入)
悼公
寧
頃公
結
隠公
虞母
右滕人七
南燕
南燕伯爵不知所出(案此條用服虔之說永樂大典闕從莊二十年正義所引釋例補入)
夷
夷國夷詭諸妘姓(案此條永樂大典闕從隠元年正義所引世族譜補入又案正義云世)
(本夷妘姓𫝊無其人不知為誰所滅釋例土地名夷國在城陽莊武縣莊十六年晉武公伐夷執夷詭諸杜云)
(詭諸周大夫夷采地名釋例土地名注為闕則二夷别也世族譜于夷詭諸之下注云妘姓則以二夷為一計)
(莊武之縣遠在東垂不得為周大夫之采邑而晉取其地是譜誤也)
白狄
白狄子
姬姓
鮮虞中山
白狄姬姓
昔陽肥子綿臯
白狄别種
鼓子䳒鞮
赤狄
赤狄子
姬姓
赤狄潞氏潞子嬰兒
隗姓
赤狄甲氏
留吁
潞氏之餘
廧咎如
赤狄别種隗姓
學者上采太史公書世本旁引傳記諸子多有異同
莫得其真故止集傳所載古人名字不復他取(案此條永)
(樂大典闕從程公說春秋分記所引世族譜補入)
少皥氏其官以鳥為名然則此五官皆在高陽之世
也(案此條永樂大典闕從昭二十九年正義所引釋例世族譜補入又案傳云史墨對魏獻子曰五)
(行之官是謂五官木正日句芒火正曰祝融金正曰蓐收水正曰元冥土正日后土少皥氏有四叔日重)
(日該日修日熙實能金木及水使重為句芒該為蓐收修及熙為元冥世不失職遂濟窮桑此其三祀也)
(顓頊氏有子曰犂為祝融共工氏有子曰句龍為后土此其二祀也又案此條及上三條全文已佚無)
(可係屬附錄于此)
修及熙皆為元冥未知昧為誰之子或是其子孫也
(案此條永樂大典闕從昭元年正義所引釋例補入又案傳云昔金天氏有裔子曰昧為元冥師生允)
(格臺駘正義云昧為金天裔子當是修熙之後)
案鯀則舜之五世從祖父也而及舜共為堯臣堯則
舜之從高祖而妻以其女此史記之可疑者(案此條永樂大)
(典闕從文十八年正義所引釋例世族譜補入仲又案傳云高辛氏有才子八人伯奮仲堪叔獻季伯)
(虎仲熊叔豹季貍杜集解云高辛帝嚳之號八人其苗裔即稷契朱虎熊羆之倫正義云史記稷契與堯)
(皆為帝嚳之子稷契堯之親弟以堯之聖有大德之弟久而不知舜始舉用以情而測理必不然且云世)
(濟其□其間必應累世不容高辛之下即至其身馬遷傳聞昔人末必盡得其實故世族譜取史記之說)
(又從而譏之)
密須姞姓(案此條永樂大典闕從程公說春秋分記所引釋例補入)
春秋釋例卷九
