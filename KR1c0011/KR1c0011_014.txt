毛詩名物解卷十四
宋集解
釋馬
駰驪駽駓驔驒
騏驄魚騢馰騮
驈駱騅驤馵
自駰至馵
駰隂白也馬火畜也隂白蒙之有因之義因猶姻也驪
黑也馬火畜也麗乎黑也駽青驪也馬火畜也以青為
所生以黑爲所麗既得所生又得所麗有旨之意駓黃
白雜色也静而中者黃之道動而變者王之事雜故變
變故大王者大也皇所出也不一而大爲丕駓有雜意
驔豪骭也豪覃乎(闕)驒青驪驎也驒文若鼉騏若綦騘
若葱騢若霞馰若的騮赤鳥黑鬛也赤黑(闕)也以赤(闕)
黑爲得其匹留而不行驈黑馬白胯也白黑母也以白
下黑爲從其子述而不作胯志在隨者也駱白馬黑鬛
也爲子勝母雒黑馬白鬛也爲母勝子乖異之道故皆
從各母從子者也勝爲上逆故又從隹馵後足白也右
震也震爲作足又爲馵足其爲作足陽也其爲馵足隂
也隂不動故爲後左白者隂也二者陽也當震之時隂
不違陽也故二焉與白同意
毛詩名物解卷十四
