御題魏了翁周易要義
華父師敬子(李燔宇)其學傳紫陽紫陽注周易獨稱卜筮
方舉占意有謂恐人涉荒唐(朱子作本義首列筮儀每卦明著象占使人知觀象)
(玩辭而不涉於䜟緯)魏乃宗正義刪繁取其臧釋文考陸氏兼引
馬(融)鄭(康成)王(肅)簡以得其要約而頗致詳彝尊尚弗知
(朱彝尊經義考未載此書)希寶誠吉光開宗闢虚元孔門教用彰(其原)
(序云傳易者更桐祖述惟魏世王輔嗣之注獨冠古今江左諸儒並傳其學其江南義疏十有餘家皆辭尚虚)
(元乃義涉於釋氏非為教于孔門也)三易明周稱蓋謂取岐京(叶)乾健具
四德坤順惟隨倡弗牛而曰馬牝馬行无疆(此書解利牝馬之貞)
(謂坤是隂道假借柔順之象以明柔順之德且謂不云牛而云馬者牛雖柔順不能行地无疆)然予更
思之仍即一乾剛(坤之牝馬正承乾為馬而言蓋馬乃純陽而在坤則為牝馬故軋直曰利)
(貞而坤云利牝馬之貞則坤之四德一乾之四德仍是以順為吉)乾坤分(去聲)既定餘卦
推𩔖明(叶)大端弗失正十翼臣之良出處益卓然正色
立朝綱豈徒托空言用易誠有常四庫廣搜羅懋柱出
珍藏鈔刻俾歸之牖世文教昌卷首題五言用賁世守
長
