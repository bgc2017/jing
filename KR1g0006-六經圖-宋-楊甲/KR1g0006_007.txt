六經圖卷七宋楊甲撰
毛邦翰補
巾車玉輅金木象革四輅其飾雖異制則同今特圖玉
輅之一兼太常之旂以備祭祀所乘其餘車式皆具考
工記則諸路可知矣
蓋斗曰部部徑六寸厚一寸上隆一分斗下達常長二
尺徑一寸達常下入杠杠長八尺徑二寸足以合達常
也用弓二十有八每弓長六尺廣四分
司常日月為常巾車玉路建太常十二斿畫三辰升
龍降龍弧矢設崇牙
司常交龍為旂諸侯建旂巾車金路建大旂以賓同
姓以封上公九斿侯伯七子男五
司常通帛為旜孤卿建旜注曰謂大赤從周正色無飾
巾車象路建大赤以朝異姓以封
司常雜帛為物大夫士建物注曰以帛素飾其側商之
正色巾車革路建大白以即戎以封四衛
司常熊虎為旗師都建旗考工記熊旗六斿以象伐
司常鳥隼為旟州里建旟考工記曰鳥旟七斿以象鶉
火畫朱雀與隼
司常龜蛇為旐縣鄙建旐考工記龜蛇四斿以象營室
司常全羽為旞道車載旞注曰道車象路也王以朝
夕燕出入
司常析羽為旌斿車載旌斿車木路也王以田以鄙
全羽析羽皆五綵繫之於旌旞之上注旄於干首也
虎侯謂以虎皮飾其侯之側其鵠亦虎皮
熊侯以熊皮飾侯側兼以熊皮方制其鵠
豹侯以豹皮飾侯側兼以豹皮方制其鵠
諸侯自射之侯其侯道鵠居與王熊侯同
麋侯以麋皮飾侯側又以皮方制其鵠
大侯九十弓畿外諸侯將祭先祖所射之侯
糝侯七十弓畿外諸侯卿大夫助祭所射之侯
豻侯五十弓畿外諸侯之士助祭所射之侯
五正侯九十弓三分其侯正居一焉
三正侯七十弓三分其侯正居一焉
二正侯五十弓三分其侯正居其一
獸侯王以息燕畫獸為侯象熊頭狀
王燕勞之侯諸侯射亦畫雲氣飾其側
王燕射則卿大夫射畫虎豹頭狀也
王燕射士射五十弓鹿豕之侯
經曰飾中舍算射於榭用虎中大夫射於庠用兕中國
君國中射用皮樹中諸侯立學於郊行大射用閭中諸
侯與鄰國射於境用虎中并弓制樂節備見禮記習射
禮圖
馮相氏掌十二歲歲謂太歲歲星與日同次之月斗所
建之辰也歲星為陽右行於天太歲為陰左行於地十
二歲而小周與日常應太歲月建以見
龜人取龜用秋攻龜用春時春灼後左夏灼前左秋灼
前右冬灼後右
燋存火之炬灼龜之時用燃楚焞也
楚焞者謂荆為楚用之焞龜開兆
蓍以為筮策韇藏筮之器
古者用木畫地記爻金以錢
所筮六爻俱了卦體得成更以方版畫卦體示人也
王莽時劉歆為國師始建立周官經以為周禮河南緱
氏杜子春受業於歆還家以教門徒鄭興父子等多往
師之興衆並作周禮解詁賈景伯亦作周禮詁馬融作
周禮傳授鄭玄玄作周禮注注多引杜子春鄭大夫鄭
司農之義其後又有王肅注十二卷于寶注十三卷
六經圖卷七
