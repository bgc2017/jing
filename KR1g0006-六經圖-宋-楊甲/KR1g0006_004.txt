六經圖卷四宋楊甲撰
毛邦翰補
周禮文物大全圖
天官冢宰冢宰大宰小宰宰夫宫正宫伯膳夫庖人内饔
外饔亨人甸師獸人&KR1547;人鼈人腊人醫師食醫疾醫痬醫
獸醫酒正酒人漿人凌人籩人醢人醯人鹽人幂人宫人
掌舍幕人掌次大府玉府内府外府司會司書職内職歲
職幣司裘掌皮内宰内小臣閽人寺人内豎九嬪世婦女御
女祝女史典婦切典絲典枲内司服縫人染人追師屨人夏采
地官師徒大司徒小司徒鄉師鄉老鄉大夫州長黨正族師閭胥
比長封人鼓人舞師牧人牛人充人載師閭師縣師遺人
均人師氏保氏司諫司救調人媒氏司市質人廛人胥師
賈師司虣司稽胥肆長泉府司門司關掌節遂人遂師
遂大夫縣正鄙師酇長里宰鄰長旅師稍人委人土均草人
稻人土訓誦訓山虞林衡川衡澤虞迹人卝人角人羽人
掌葛掌染草掌炭掌荼掌蜃囿人場人廩人舍人倉人司䘵
司稼舂人饎人稾人
春官宗伯大宗伯小宗伯肆師鬱人鬯人雞人司尊彛司几筵天府
典瑞典命司服典祀守祧世婦内宗外宗冢人墓大夫職喪
大司樂樂師大胥小胥大師小師瞽矇眡瞭典同磬師鍾師
笙師鎛師韎師旄人籥師籥章鞮鞻氏典庸器司干太卜卜師
卜人龜人華氏占人□人占夢眡祲大祝小祝喪祝甸祝詛祝
司巫男巫女巫大史小史馮相氏保章氏内史外史御史巾□
典路車僕司常都宗人家宗人
夏官司馬大司馬小司馬軍司馬輿司馬行司馬司勲馬質量人小子
羊人司爟掌固司險掌疆侯人環人挈壺氏射人服不氏射鳥氏
羅氏掌畜司士諸子司右虎賁氏旅賁氏節服氏方相氏大僕小臣
祭僕御僕隸僕弁師司申司兵司戈盾司弓矢繕人槀人戎右
齊右道右大馭戎僕齊僕道僕田僕馭夫校人趣馬巫馬
牧師廋人圉師圉人職方氏土方氏懷方氏合方氏訓方氏形方氏山師
川師邍師匡人撢人都司馬
秋官司寇大司寇小司寇士師鄉士遂士縣士方士訝士朝士
司民司刑司刺司約司盟職金司厲犬人司圜掌囚掌戮
司隸罪隸蠻隸閩隸夷隸貉隸布憲禁殺戮禁暴氏野廬氏蜡氏
雍氏萍氏司寤氏司烜氏條狼氏脩閭氏冥氏庶氏穴氏翨氏柞氏
薙氏硩蔟氏翦氏赤友氏蟈氏壺涿氏庭氏銜枚氏伊耆氏大行人小行人
司儀行夫環人象胥掌客掌訝掌交掌察掌貨賭朝大夫都則
都士家士
冬官考工記輪人輿人輈人築氏冶氏桃氏鳬氏㮚氏段氏
函人鮑人韗人韋氏裘氏鍾氏筐人㡛氏玉人楖人雕人
磬氏矢人陶人旊人梓人廬人匠人車人弓人
漢景帝時河間獻王得左禮獻之初獻王開獻書之
路時有李氏上周官五篇失事官一篇乃求以千金
不得取考工記以補之
六官之屬三百七十七
經文四萬五千一百六字
匠人營國方九里旁三門國中九經九緯經涂九軌天
子十二門城内經緯之涂皆容方九軌軌謂轍廣也乘
車六尺六旁加七寸凡八尺九軌七十二尺則此涂十
二步王城面有三門有三涂男子由右女由左車由中
央南北經東西緯王宫當中經
考工記夏世室堂修二七廣四修一五室三四步步四
三尺九階四旁兩夾窗白盛門堂三之二室三之一
考工記商人重屋堂修七尋堂崇三尺四阿重屋
考工記周人明堂度九尺之筵東西九筵南北七筵堂
崇一筵五室凡室二筵室中度以几堂上度以筵宫中
度以尋野度以步涂度以軌
王六寢路寢在前為正寢五在後通名燕寢一在東北
春居之一在西南秋居之一在東南夏居之一在西北
冬居之一在中央季夏居之三夫人已下分居后六宫
掌次掌王次之法以待張事旅上帝則張氈案設皇邸
朝日祀五帝合諸侯諸侯朝覲會同張大次小次
司几筵凡大朝覲大饗射凡封國命諸侯王設黼依(亦作)
(扆)
司几筵五几左右玉彫彤漆素阮氏圖凡長五尺高二
尺廣二尺兩端赤中央黑漆馬融以為長三尺無兩端
赤中央黑之義
司几筵凡大朝覲大饗射凡封國命諸侯設莞筵紛純
加繅席次席皆有純祀先王昨席亦如之甸役則設熊
席諸侯祭祀席蒲筵加莞席昨席莞筵加繅席
周王城者謂之環涂環涂環城之道直出者謂之野涂
近郊四萬夫遠郊十六萬夫甸地七十二萬夫稍十二
同縣二十八同疆十六同萬夫之四面後横謂之川川
上謂之路同之四面縱横謂之澮澮上謂之道近郊至
甸地惟方正然後可以為井
凡一井九夫四井為邑四邑為丘四丘為甸旁加一里
為洫則方六十里折為六十四井出稅三十六井治洫
四甸為縣四縣為都四都方八十里旁加十里則方百
里為一同都計萬井九萬夫内取六十四箇六十四井
計四千九十六井三萬六千八百六十四夫出稅又六
十箇下三十六井計二千三百四井二萬七千三十六
夫治洫又三十六箇萬十里計三千六百井三萬二千
四百夫治澮故井田之法備於一同
邑方二里積三十六夫采地之制井田之税異於鄉遂
謂之邑則民以里居四井同邑故也
丘方四里積十六井一百四十四夫謂之丘則民以族
葬四邑同丘故也
甸方八里六十四井積五百七十六夫出税旁加一里
計三十六井積三百二十四夫治洫共方十里出革車
一乘甲士三人步卒七十二人
縣方二十里四百井積三千六百夫内二千三百四夫
出税一千二百九十六夫治洫蓋大夫家邑也
都方四十里一千六百井積一萬四千四百夫内九千
二百十六夫出税五千一百八十四夫治洫蓋王子弟
卿大夫采邑也
四都方八十里旁加十里為一同積萬井九萬井内四
千九十六井三萬六千八百六十四夫出税二千三百
四井二萬七百三十六夫治洫三千六百井三萬二千
四百夫治澮(小司徒注)
比出軍五人閭出二十五人族出百人州出二千五百
人鄉出萬二千五百人六鄉之地共四同計四萬井三
十六萬夫也
六遂之地十二同十三萬井百八十萬家除七萬五千
家受田此野外六萬家受十二萬夫每三家六夫半六
家十二夫為削餘為公邑
遠郊之内居地四同甸地十二同稍地二十同縣地二
十八同都地三十六同分甸地為六遂餘為公邑蓋以
賜者為采地以不賜者為公邑
萬二千五百家為鄉六鄉之地居四同積四萬井三十
六萬夫有山林川澤溝池城郭塗巷宫室三分去一餘
二十四萬夫六鄉之民七萬五千家
大司馬之職乃以九畿之藉施邦國之政職方千里曰
國畿其外方五百里曰侯畿又其外方五百里曰甸畿
又其外方五百里曰男畿又其外方五百里曰采畿又
其外方五百里曰衛畿又其外方五百里曰蠻畿又其
外方五百里曰夷畿又其外方五百里曰鎮畿又其外
方五百里曰蕃畿
職方氏乃辨九服之邦國方千里曰王畿其外方五百
里曰侯服又其外方五百里曰甸服又其外方五百里
曰男服又其外方五百里曰采服又其外方五百里曰
衛服又其外方五百里曰蠻服又其外方五百里曰夷
服又其外方五百里曰鎮服又其外方五百里曰藩服
大司馬分畿限施政職所共王政之職謂賦稅也
職方氏辨九服服事天子者也其職雖異地里則同今
以左右列為一圖
侯服歲一見貢祀物甸服二歲一見貢嬪物男服三歲
一見貢器物采服四歲一見貢服物衛服五歲一見貢
材物要服六歲一見貢貨物此外各以所貴寶為摰
司服祀昊天上帝及五帝服大裘而冕黑羔裘也其冕
無旒玄衣纁裳
司服享先生則衮冕制廣八寸長尺六寸前後共二十
四旒每旒各十二玉
司服享先公饗射則鷩冕鷩雉名七章之服
司服祀四望山川則毳冕五章之服
司服祭社稷五祀則絺冕三章之服
司服祭羣小祀則玄冕一章之服
司服凡兵事韋弁服以韎韋為弁又以為衣而表裳
司服云眡朝皮弁服白鹿皮為冠也
司服云凡甸冠弁服甸田獵也冠弁委貎冠也一曰玄
冠
司服其齊服有玄端素端按玉藻天子玄端朝日於東
門之外卒食玄端而居
司服云公之服自衮冕而下朝聘天子及助祭之服
司服云侯伯之服自鷩冕而下王之三公亦服之
司服云子男之服自毳冕而下王之孤卿亦服之
司服云孤之服自絺冕而下王之大夫諸侯之孤亦服
之
司服云卿大夫服自玄冕而下諸侯之卿大夫亦服之
爵弁制如冕無旒為異周禮有韋弁無爵弁禮記有爵
弁無韋弁一事也
司服云士之服自皮弁而下
天子燕服為諸侯朝服玉藻云朝服以日視朝於内朝
褘衣翬雉衣也色玄后從王祭先王之服
揄狄色青后從王祭先公之服
闕狄衣色赤從王祭羣小祀之服
鄭玄謂狄當為翟翟雉名伊雒而南素質五色皆備成
章曰翬江淮而南青質五色皆備成章曰搖王后之服
刻繒為之形而采畫之綴於衣以為文章褘衣畫翬者
揄狄畫搖者闕翟刻而不畫此三者皆祭服今世有圭
衣者蓋三狄之遺
鞠衣后告桑之服也色如鞠塵象桑葉始生
展衣色白后以禮見王及賓客之服
禒衣色黑后接御見王之服
后之首服禮經不載其詳故禮書舊圖不畫考天官追
師掌王后之首服為副編次追衡笄君子偕老之詩曰
副笄六珈鄭氏曰副之言覆所以覆首為之飾其遺象
若今之步搖服之以從王祭祀近圖所畫非古也今刪
去
六經圖卷四
