六經圖卷五宋楊甲撰
毛邦翰補
大圭長三尺杼上終葵首天子服之
天子執冒圭四寸以朝諸侯
鎮圭以四鎮山為瑑飾故以鎮為名
命圭九寸曰桓圭公守之
信圭像以人形為瑑直為信耳
躬圭像以人形為瑑飾為躬耳
瑑穀稼之形為飾五寸子執之
瑑蒲草之形為飾五寸男執之
牙璋以起軍旅瑑以為牙
穀圭七寸天子以聘女其飾若粟文
大璋七寸天子以巡守諸侯以聘女
以組繫琮因名之天子宗后以為權
十有二寸射四寸厚一寸為内鎮宗后守之
琬圭九寸以治德以結好琬猶圓也
琰圭九寸判規以除慝以易行
蒼璧禮天徑九寸好三寸兩邊各三寸
黃琮禮地剡出一寸六分長八寸厚寸
青圭禮東方圭九寸厚寸博三寸剡上各一寸半
赤璋禮南方半圭曰璋
白琥禮西方長九寸廣五寸刻伏虎形高三寸
玄璜禮北方半璧曰璜
典瑞四圭有邸以祀天旅上帝玉人四圭尺有二寸
典瑞兩圭有邸以祀地旅四望玉人兩圭五寸有邸
以祀日月星辰璧六寸璧上琢出一圭長五寸
以祀山川以造贈賓客半圭曰璋從下自邸嚮上邪郤
之曰邸射
祼圭有瓚如槃大五升口徑八寸深二寸
中璋九寸勺口徑九寸鼻射寸
邊璋七寸勺口徑璋厚薄鼻寸
璧羨度尺好三寸以為度羨徑也好孔也
繅有五采文所以薦玉木為中幹韋衣
諸侯三采三就三就三匝也
子男朱綠二采再就藻水草之文
方明木也方四尺設六色以著玉也
天宫黃鍾與無射合無射上生仲吕與地林鍾同位林
鍾與蕤賓合但仲吕林鍾同在南故同位然天尊地卑
嫌其同位而不用也仲吕上生黃鍾角黃鍾下生林鍾
林鍾地宫又不用亦以嫌而不用林鍾上生太蔟太蔟
為徵太蔟上生南吕與無射同位又不用南吕上生姑
洗姑洗為羽祭天四聲足矣
大司樂以夾鍾為宫黃鍾為角太蔟為徵姑洗為羽冬
日至於地上圜丘奏之樂六變則天神皆降
地宫林鍾林鍾上生太蔟太蔟為角下生南吕南吕為
羽是先生後用也南吕生姑洗姑洗為徵後生先用也
祭地四聲足矣
大司樂函鍾為宫太蔟為角姑洗為徵南吕為羽夏日
至於澤中方奏之樂八變則地示可得而禮矣
人宫黃鍾黃鍾下生林鍾林鍾為地宫又避之不取也
林鍾上生太蔟大蔟為徵先生後用也大蔟下生南吕
南吕為天陽之宫同位又避之南吕上生姑洗姑洗南
吕之合又避之姑洗下生應鍾應鍾為羽應鍾上生蕤
賓蕤賓地宫之陽以林鍾是地宫與相配合故又避之
蕤賓上生大吕大吕為角後生先用也
大司樂以黃潻為宫大吕為角太蔟為徵應鍾為羽宗
廟之中奏之樂九變則人鬼可得而禮
黃鍾陽生之首大吕與之合太蔟陽聲二應鍾合姑洗
陽聲三南吕合蕤賓陽聲四林鍾合夷則陽聲五仲吕
合無射陽聲六夾鍾合
考工記曰梓人為筍虡臝者羽者鱗者以為虡厚脣弇
口出目短耳大胷燿後大體短脰若是者謂之臝屬常
有力而不能走其聲大而宏有力而不能走則於任重
宜聲大而宏則於鍾宜若是以為鍾虡是故擊其所縣
而由其虡鳴銳喙決吻數目顅脰小體鶱腹若是者羽
屬常無力而輕其聲清揚而遠聞無力而輕則於任輕
宜其聲清揚而遠聞則於磬宜若是者以為磬虡故擊
其所縣而由其虡鳴小首而長搏身而鳴若是者鱗屬
以為筍植者為虡横者為筍筍之上有崇牙虡之上
設業業之上𣗳羽而有端有璧翣鍾虡飾以臝屬磬虡
飾以羽屬而筍皆飾以鱗屬若筍文然故謂之筍其所
植者盖虚中焉故謂之虡
大鍾特縣鍾也典同凡為樂器以十有二律為之度
數單穆公曰先王之制鍾也大不出鈞重不過石律度
量衡於是乎生則樂器待律然後制而律度又待鍾然
後生故有十二辰之鍾以應十二月之律十二辰之鍾
大鍾也大鍾特縣詩書爾雅所謂鏞是也非十二辰之鍾
則編焉周禮所謂編鍾是也
大磬特縣磬也考工記磬氏為磬倨句一矩有半其
博為一股為二鼔為三參分其鼔博去一以為鼔博參
分其鼔博以其一為之厚鄭司農云股磬之上大者
鼔其下小者康成云股外面鼔内面小大長短雖殊其
厚均也黃鍾之磬股鼔皆厚二寸餘推此可知
編鍾十六枚在一筍虡鍾師掌金奏編磬十六枚
在一筍虡眡瞭掌擊頌磬笙磬磬在東方曰笙在
西方曰頌磬師掌教擊磬擊編鍾凡縣編鍾磬半
為堵全為肆十六枚在一筍虡曰堵鍾一堵磬一堵曰
肆
鎛師掌金奏之鼓祭祀鼓其金奏之樂國語伶州鳩曰
細鈞有鍾無鎛大鈞有鎛無鍾細必和之以大大必和
之以細鎛小鍾耳韋昭杜預皆以鎛為小鍾惟鄭康成
曰鎛如鍾
兩欒曰銑銑間曰于于上曰鼓鼔上曰鉦鉦上曰舞舞
上曰甬甬上曰衡鍾縣謂之旋旋蟲謂之幹鍾帶曰篆
篆間曰枚枚謂之景于上之攠曰隧
六官之貳正歲各帥其屬以觀象法徇以木鐸大司馬
之職曰兩司馬執鐸又曰三鼔摝鐸三鼔振鐸鄭康成
許慎皆曰鐸大鈴也蓋鐸有金鐸有木鐸金鐸舌以金
木鐸舌以木金鐸振武事木鐸振文教
鼔人以金錞和鼓錞于也圓如椎頭大上小下樂作鳴
之與鼔相和
鼔人以金鐲節鼔鐲鉦也形如小鍾軍行則鳴之以為
鼔節
鼓人以金鐃止鼔鐃如鈴無舌有秉執而鳴之以止擊
鼔
鼔人以金鐸通鼔鐸大鈴也振之以通鼔
兵謂干戚也舞師教兵舞帥而舞山川祭祀樂師有干
舞
帗列五采繒為之有秉舞師教帗舞帥而舞社稷之祭
祀
羽析白羽為之形如帗舞師教羽舞帥而舞四方之祭
祀
皇謂雜五采羽如鳳皇色舞師教皇舞帥而舞旱暵之
事
樂師教小舞又有旄舞人舞旄舞以氂牛毛為之人舞
無所執以手袖為威儀
大僕建路鼓于大寢之門外建猶樹也以木貫而樹之
鼓人以靁鼓鼔神祀八面鼓也神祀祀天神也
鼓人以靈鼓鼔社祭六面鼔也社祭祭地示也
小師掌教鼓鼗瞽矇掌播鼗眡膫掌凡樂事播鼗制
如鼔而小持其柄搖之
鼔人以路鼓鼓鬼享四面鼓也鬼享享宗廟也
鼔人以鼖鼓鼔軍事大鼔謂之鼖長八尺
鼓人以鼛鼓鼓役事鼛鼔長丈二尺
大師大祭祀下管播樂器令奏鼔朄小師大祭祀下管
擊應鼔小祭祀小樂事鼔朄鄭司農云朄小鼓名詩曰
應田縣鼔先儒以田為朄朄小鼔應鼙也大射有朔鼙
應鼙鄭氏以應與朄及朔為三鼓
鼔人以晉鼔鼔金奏晉鼔長六尺六寸
鼔人凡軍旅夜鼓鼜鼜夜戒守鼔也沈約宋書長丈二
尺曰鼜鼔
大司馬春振旅師帥執提馬上鼓有曲水提持鼓立馬
髦上者曰提
大師登歌令奏擊拊鄭玄謂形如鼓以韋為之著之以
康書曰搏拊是也
笙師掌教春牘應雅以教械樂鄭司農曰牘以竹大五
六寸長七尺
應長六尺五寸其中有雅短者二三尺虛中筩無底其
端有兩空髤畫以兩手築地
笙師掌教春牘應雅雅狀如漆筩而弇口大二圍長
五尺六寸以羊韋鞔之有兩紐
大司樂有雲和空桑龍門之琴瑟廣雅曰琴長三尺六
寸六分五弦文王武王加二弦
庖犧氏作瑟五十弦黃帝破為二十五弦舊圖雅瑟長
八尺一寸廣一尺八寸
小師掌教播鼗柷敔柷如漆桶方二尺四寸深一尺
八寸中有椎柄連底挏之令左右擊
敔狀如伏虎背上有二十七鉏鋙刻以木長尺擽之書
曰合止柷敔
爾雅曰所以鼔柷謂之止
爾雅曰所以鼓敔謂之籈
笙師掌教塤瞽矇掌播塤銳上平底大者如鵝子小
者如雞子大小不同而同於六孔
笙師掌教龡篪篪以竹為之長尺四寸圍三寸小者尺
二寸廣雅曰八孔鄭司農曰七孔
笙師掌教龡竽笙韓非曰竽者五聲之長竽長四尺二
寸三十六簧長四尺二寸竹為之形參差如鳥翼
笙長四尺大者十九簧小者十三簧爾雅曰大笙謂之
巢小笙謂之和
小師掌教簫管比竹為之其狀鳳翼其聲鳳鳴爾雅曰
大曰言小曰筊言二十三管長四尺筊十六管長尺二
寸
笙師掌教篴杜子春云竹篴五孔篴一作笛
笙師掌教籥籥如篴三孔
笙師掌教籥管大司樂有孤竹孫竹陰竹之管狀如篪
六孔
六經圖卷五
