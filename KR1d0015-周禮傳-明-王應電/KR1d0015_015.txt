周禮翼傳卷二
明王應電撰
握機經一
凡一十九字乃風后握機經古文也黃帝立井田之
法因以制兵為握機陣法破蚩尤于涿鹿之野其臣
風后實佐之為萬世兵法之祖
天地風雲龍虎鳥蛇四為正四為竒餘竒為握機
此八陣方位四方龍虎鳥蛇當震兊坎離之位為正
兵四隅天地風雷當乾坤艮巽之位為竒兵其餘竒
零之兵大將居中所握猶弩之有機故曰握機易範
曰以内制外必重輕之勢足以相權而後無尾大不
掉之患寧使之有餘不可使之不足也先出後躡棲
盛擊虚潛見出入惟變所適故無一定之數
四正方曰龍曰虎曰鳥曰蛇即禮記所謂左青龍右
白虎前朱雀後玄武取象于天文二十八宿而立名
也四隅曰天曰地曰風曰雲取象于後天八卦方位
乾坤艮巽而立名也山静不以名兵變山言雲山出
雲也或取天文或取卦位各就其變動者而立名此
八陣之體也八陣與中握機為九即後續經所謂陣
數有九中心零者大將握之也
昔人有泥八陣之名因謂八人為伍八伍為隊八隊
為部八部為將八將為軍每圖皆虚其中遂使大將
居中而無所握是尚得為兵制也哉不知陣名雖八
陣數實九惟中之所握倍于外四正四正之兵倍于
四隅所以為居重馭輕之勢也
增衍握機經二
凡三百六十五字世傳太公因風后握機經增而衍
之者也漢武帝令霍光習之長樂宫者即此
或總稱之
此篇雖增衍之文然此句當繼前一十九字之下通
為一篇言不但餘竒謂之握機或合四正四竒餘竒
總名握機也
先出遊軍定兩端
此言下營之始大將遣中軍知筭法能度地者觀合
布何營先定前後諸軍依次而集大約有剰隊無乘
地布陣亦如之
天有衡地有軸前後有衝風附于天雲附于地
此舉八陣之名八陣總以天地風雲四者為名天地
取其動静開闔風雲取其往來屈伸衡者車駕馬以
行天衡十六陣包陣外猶天之運乎外故曰天衡軸
者車持輪不動而輪之運由之地軸十二陣主陣内
猶地之静而化生萬物故曰地軸衝者䧟敵决戰之
義天地各有前後衝者隂陽各以剛决威武為用也
風者摧撓剥落之義行于天上故附天雲者晦冥變
化之義出乎地中故附地
天衡重列各四隊前後之衝各四隊風居四維故以圓
地軸單列各三隊前後之衝各三隊雲居四角故以方
天居兩端地居中間總為八陣
此即後方陣也凡安營布陣必本于此其餘陣法皆
從此而變化天居兩端按前遊軍所定之位而居之
也兩端皆重列各四隊為十六隊前後衝各四隊為
八隊四風居四維各二隊為八隊共為三十二陽圓
而在外以象天地軸居中每列各一隊為十二隊前
後衝各二列每列各三隊為十二隊四雲居四角各
二隊為八隊共為三十二隂方而在内以象地總六
十四陣謂之隊者或五十人或一百人或二百人已
上盖無定數若軍太多則行止遲頓分為别軍可也
陣訖遊軍從後躡敵或驚其左或驚其右聽音望麾以
出四竒
此下言對敵出軍之法所謂遊軍者乃陣後二十四
陣餘軍也未知敵之虚實故先遣遊軍驚動以窺之
按遊軍乃兵家至要安營則為兵候以為應援為遊
騎以備非常軍行則為探馬探旗而在陣前為奪險
為遊騎以當險阨戰則為探敵為陷陣為間道别支
之軍皆蹻捷不羈之士其所立皆非常之功御之亦
宜以非常之恩不可不知也
天地之前衝為虎翼風為蛇蟠圍繞之義也虎居于中
張翼以進蛇居兩端向敵而蟠以應之天地之後衝為
飛龍雲為鳥翔突擊之義也龍居于中張翼以進鳥翼
兩旁向敵而翔以應之
八陣有三四正曰龍虎鳥蛇四隅曰天地風雲此八
陣之定位也天衡地軸天地前後衝總名天地四角
總名風雲四為體出戰合前右總名為虎合後左總
名為龍而四風稱為蛇四雲稱為鳥四為用體用皆
合八陣而為四陣兼體用而言亦為八陣也并後八
變陣之名為三
天前衝居右乃正虎地前衝居前而總謂之虎兵家
先隂故以前軍與右軍同用也天後衝居左乃正龍
地後衝居後而總謂之龍兵家後陽故以後軍與左
軍同用也四面兵不逐方并出而與兩面同出欲更
休無空缺也風從虎故虎進則蛇應變風言蛇者虎
蛇皆隂類也雲從龍故龍進則鳥應變雲言鳥者龍
鳥皆陽類也四角風雲各自為更休而不逐隅并出
者亦使常無空缺也
虚實二壘
此語有二義每一陣有二壘即後彌年陣一百二十
八壘是也調出者為虚居守者為實又安營之法不
同陣有定法為實壘無定名為虚此盖指安營言故
後經文仍結之以此
皆逐天文氣候山川向背利害隨時而行以正合以竒
勝
天文日月星時日之吉凶也氣候風雨雲氣之美惡
也山川山林川澤之險易也或向我背敵利我害敵
或向敵背我利敵害我皆宜趨時而動居中當敵者
為正兩旁翼擊者為竒
天地以下八重以列或曰握機望敵即引其後以倚角
前列不動或合而為一因離而為八各隨師之多寡觸
類而長
此條與前陣訖遊軍從後躡敵意同大約引遊軍為
援當前曰角傅足曰倚前列不動凡變陣衡前與地
前衝竝不動恐為敵所乘也雖離合有二八陣俱出
為合一陣析出為離即此各隨師之多寡是也一方
陣為合八變陣為離馬隆八陣贊散而為八逐地之
形是也審于彼我隨機應變存乎人而已
天或圓而不動前為右後為左天地四朢之屬是也天
居兩端其次風其次雲右左相向是也地方布風雲各
在前後衝之前天居兩端其次地居中間兩地為比是
也從布天一天二次之從布地四次于天衡後從布四
風挾天地之左右天地前衝居其右後衝居其左雲居
兩端虚實二壘則此是也
此條之義觧者未融以愚觀之不過五行陣而已盖
前天衝重列陣乃金之方故此天圓不動即土之圓
天居兩端即水之曲地方布即火之銳從布天一即
木之直聊案文為圖布之如左但愚既未嘗身親金
革之事不習于開闔變化之妙而此條文字類云則
某是也若先有經而此特引用然者夫既未得為全
經則亦不可為典要後之觀者唯從事于矢石之間
者方有得于文字之外云
經曰天衡重列各四隊前後之衝各四隊風居四維
故以圓地軸單列各三隊前後之衝各三隊雲居四
角故以方天居兩端地居中間總為八陣
經曰地方布風雲各在前後衝之前天居兩端其次
地居中間兩地為比是也
經曰從布天一天二次之從布地四次于天衡後從
布四風挾天地之左右天地前衝居其右後衝居其
左雲居兩端虚實二壘則此是也
經曰天或圓而不動前為右後為左天地四望之屬
是也
經曰天居兩端其次風其次雲左右相向是也
以上圖小列之一隊五十人共三千二百人馬隆勝
樹機能十萬之衆用此數中列之一隊百人共六千
四百人通遊軍八千八百人項羽破秦軍百萬用此
數大列之一隊二百人共一萬二千八百人合周制
萬二千五百人一軍之數多多益辨孫子云治衆如
治寡分數是也用此而已(若小教閱其數不拘)
又按地軸宜倍于四正故從布天地陣云從布地四而四角
不復係于地衝愚謂即宋制之無地分馬盖一軍中必有異
等之士若秦穆公之䧟陣越勾踐之君子兵吳子所謂選而
别之愛而貴之以為軍命者無專位無定數處于大將左右
前後以備緩急驅使然使不與地衝聯則死而無用故自其
居中曰無地分自其出戰曰地前後衝其制軍之妙如此
四正方四衡四衝凡八將四隅方四風四雲凡八將此
十六隊將各主其本隊之事者也
四正每正各總其衡衝凡四將曰龍虎鳥蛇四隅每
隅各總其風雲凡四將曰天地風雲合十六而為八
此八陣將各主其方面之事者也
地軸將總地軸地衝八雲之兵為三十二隂天衡將
總天衡天衝八風之兵為三十二陽合八而為二捉
令就簡以為提挈弛張兩軍相為表裏此副將之事
也(軸雖大將所握亦遣腹心統領大將虚中以涖之)
中軍又總八陣兵合二為一此大將之事也
天地之前衝為虎翼而風應之天地之後衝為飛龍
而雲應之合前于右合後于左八陣以四為用四陣
以二而化此參將之事也
風將總其四風雲將總其四雲應于四正此驃驍將
之事也
遊軍二十四陣與大軍為援此遊擊將之事也
增衍握機經三
凡六十七字見唐太宗李靖問對相傳云宋阮逸擬
作然其義明暢其詞簡當盖古語也
陣數有九中心零者大將握之四面八向皆取凖焉
陣法如井字專指其外則為八兼舉其中則為九四
正四隅各有其將而中心竒零之兵則為大將所握
四正曰四面兼四隅故曰八向皆視大將旗鼓以為
進退動息所謂取凖也
陣間容陣隊間容隊
一大陣内分九陣竒正布列一隊有兩隊虚實二壘
以後為前以前為後
回軍轉陣之法
進無速奔退無遽走
進必從旗鼔勇者不獨先怯者不獨後退必依退軍
法無敢争先
四頭八尾觸處為首敵衝其中兩頭俱救
受敵者為頭旁援者為尾一正為頭則兩隅為尾四
正為四頭而四隅為八尾也一隅為頭則兩正為尾
四隅為四頭而四正為八尾也雖云首尾然本無定
位以其首先受敵故謂之首耳所謂觸處為首也兩
頭即兩旁凡稱受敵者為首則旁援者為兩尾稱受
敵者為中則旁援者為兩頭亦無定名
數起于五終于八
五人為伍一人居中為主而旁各兼二人勢順而易
此伍法也制字之義亦取諸此衛公法有以三人為
隊者盖以一人為主旁各兼一人也若以八人為伍
則偏側不齊其勢乖舛斯大誤矣陣法必始于方合
四正四隅而八
受敵者為頭則旁援者為尾每一處受敵則兩旁為
援
舊謂八人為伍以為直陣則為之長者偏側不齊以
為方陣中加一人則又為九不加則空其中所以為
不可用也
舊以八部為將布法如此八伍為隊八隊為部亦如
之凡為將者虚有其名位而無其握何以用衆耶且
獨不思陣數有九乎凡此盖徒言而不思措于實用
故也
西山蔡氏曰天衡十六陣居兩端左右為挾地軸十
二陣居中間上下為比天前衝四陣居右天後衝四
陣居左地前衝六陣居前地後衝六陣居後盖天衡
在外包運與八風陽陣相統攝即前天圓不動圖但
前乃圓布而此則方中之圓微不同耳
辨胡氏非周禮(凡十四條)
五峯胡仁仲曰謹按孔子定書周官六卿冡宰掌邦
治統百官均四海者也今以劉歆所成周禮考之大
宰掌建邦之六典夫大宰統五官之典以為治者也
豈於五官之外更有治典哉則掌建六典歆之妄也
元亨利貞分屬于四時而一元統天治教禮政刑事分
掌于六官而治職則統乎百官府今謂五官之外更無
治典然則春可獨無司即如後世丞相豈無職事耶
大宰之屬六十小宰也司會也司書也職内也職歲
也職幣也是六官之所掌詞繁而事複類皆期會簿
書之末俗吏掊克之所為而非贊冡宰進退百官均
一四海之治者也
八政以食貨為先故欲均平天下者必自理財始苟冡
宰而不能制國用則何以平天下乎天官之屬凡嚴于
理財者皆為是也宰相不理錢榖陳平丙吉皆有是言
此自古相傳法言盖謂明于其官而不明于其數之云
耳至于司會一職主會計天下之政上以節制王下以
贊天下之治猶漢之計相而所司尤為大以周今以為
簿書期會之末俗吏掊剋之為豈其然乎
古之君國子民者以義為利不以利為利故百乘之
家不畜聚歛之臣與其有聚歛之臣寧有盗臣今天
官有宰夫者考羣都縣鄙之治乘其財用之出入凡
失財用物辟名者誅之其足用長財善物者賞之夫
君相守恭儉不尚末作使民務本此足用長財之要
也百官有司謹守其職豈敢踰越制度自以足用長
財為事若劉歆之說是使百官有司不守三尺上下
交征利摧剥其民以危亡其國之道非周公致太平
之典也
足用若蕭相國之餽餉不絶長財若劉晏之轉運有方
善物若夫子之畜蕃息也今必以為摧剥其民不有良
吏因天地之利而裁之使上下俱足者乎
先王之制凡官府次舍列于庫門之外所以别内外
嚴貴賤也今宫正乃比宫中之官府次舍之衆寡又
曰去其竒衺之民則是妃嬪官吏衆庶雜處簾陛不
嚴而内外亂矣
官府次舍王公之旁用男后宫之旁用女所謂民者男
則為府史胥徒女則為女宫女奚此周之宫衛為至善
也豈妃嬪與官吏衆庶雜處哉
宫伯掌王宫之士庶子鄭玄以為諸吏之適庶宿衛
王宫者也天子深居九重面朝後市謹之以門衛嚴
之以城郭溝池環之以鄉遂縣都藩之以侯甸男邦
采衛守之以夷蠻戎狄周匝四垂中天下而立定四
海之民今周乃於宫中置諸官吏又以其士庶子衛
王宫何示人不廣而自削弱如此也
自古簒弑之禍必在君側故宫衛極于嚴密至于王畿
四海以漸而殺今謂士庶子之衛為示人不廣而自削
弱豈嚴于外而内獨無備乎
王后之職恭儉不妬忌帥夫人嬪婦以承天子奉宗
廟而已今内宰凡建國佐后立市豈后之職也哉
内宰佐后立市義見天文天市垣今以謂非后之職豈
易家人六四富家之義哉
内小臣掌王后之命后有好事於四方則使往有好
令于卿大夫則亦如之閽人掌守王宫中門之禁說
者以為一官奄者墨者也婦人無外事以貞㓗為行
若外通諸侯内交羣下則將安用君矣夫人臣尚無
境外之交曾為后而可乎
内小臣掌后之好事于四方盖指宗國之弟兄姊妹及
王内外宗之女以好禮而行或有言教之及所以聽天
下之内治也豈謂外通諸侯内交羣下耶
古者不使刑人守門公家不畜刑人大夫弗養士遇
諸塗弗與之言周公作立政戒成王以恤左右綴衣
虎賁欲其皆得俊乂之人今反以隐宫刑餘近日月
之側開亂亡之端乎
奄人之用以其便于男女之際自古所不廢也苟不用
此何以通内外之令乎其說詳見學禮通今錄奄人義
古之王者守禮寡欲由義而行無所忌諱不畏災患
今天官甸師乃曰器事代王受青災此楚昭宋景之
所不為者也而周公立以為訓開後王忌諱之端乎
女祝掌宫中禱祠禳禬之事夫祭祀之禮天子公卿
諸侯大夫士行之於外后妃夫人嬪婦供祭服籩豆
於内凡天地宗廟山川百神祀有典常又安用此么
麽禱祠禳禬於宫中此殆漢世女巫執左道入宫中
乘妃姬争妬與為厭勝之事耳劉歆乃以為太宰之
屬置於王宫其誣周公也甚矣
鬼神之事愚夫愚婦之所酷信而吾夫子之所不語者
五峯此論甚善盖商俗尚鬼甸師代王受青灾之事不過
出于臣子之至情后宫女巫者正所以正其祀典不得
妄為滛祀也其說見于甸師女祝下兹不詳著
冡宰當以天下自任故王者内嬖嬪婦敵於后外寵
庶孽齊於嫡宴遊無度衣服無章賜與無節法度之
廢將自此始雖在内庭為冡宰者真當任其責也若
九嬪之婦法世婦之宫具女御之功事女史之内政
典婦功之女功乃后夫人之職也王安石以為統於
冡宰則王所以治内可謂至公而盡正矣夫順理而
無阿私之謂公由理而無邪曲之謂正脩身以齊家
此王者治國平天下之定理所自盡心者也苟身不
能齊家而以付之冡宰為主悖理莫甚焉又可謂之
公正乎噫安石真姦人哉
正身以齊家此誠王者之事但古者后夫人必有師保
姆氏之教故設内宰以主之而内宰又屬之冡宰此其
事之相承也且周禮定為一王之法不有幼冲之君生
長深宫未閑庶務者乎此内治所以必屬之冡宰也
四方貢職各有定制王者為天下主財奉禮義以養
天下無非王者之財也不可以有公私之異今大府
乃有式貢之餘財以共玩好之用不幾有如李唐之
君受裴延齡之欺罔者乎玉府乃有王之金玉良貨
賄之藏不幾有如漢桓靈置私庫者乎内府乃有四
方金玉齒革良貨賄之獻而共王之好賜不幾有如
李唐之君受四方羡餘之輕侮者乎
四海職貢皆天産國家府藏皆公帑周禮未嘗以為自
私然用有大小則内外府所掌亦有大小之異物有精
粗故玉府所掌多以為上用之貯豈謂内府在内玉府
主良貨賄遂謂天子私蓄乎至其所謂式貢之餘正以
其合于式法用而有餘初非取于民而羡餘其所謂玩
好好用皆在式法之内司會之屬所考會者其義見于
大府司會覽者詳之
王之裘服宜夫人嬪婦之任也今既有司裘又有縫
人屨人等九官則皆掌衣服者也膳夫酒正之職固
不可廢又有腊人鹽人等十有六官則皆掌飲食者
也醫師之職固不可廢又有獸醫等五官皆醫事也
宫幕次舍之事固不可廢而皂隷之所作也亦置五
官焉凡此既不應冗濫如是且皆執技以事上役於
人者也而以為冡宰進退百官均一四海之屬何也
漢興經五霸七雄聖道絶滅大亂之後陳平為相尚
不肯任廷尉内史之事周公承文武之德相成王為
太師乃廣置宫闈猥褻衣服飲食技藝之官以為屬
必不然矣
羞服室醫嬪婦女工並統于太宰者此正周禮格王之
要道異于後世之治也今以為廣置宫闈猥䙝服食技
藝之官屬是豈宫中府中均為一體之意哉
其末則又有夏采之官焉專掌王崩復王者也嗚呼
安得是不祥之人哉禮官臨大變一時行之可矣乃
預置官以俟王崩而行其職何不祥之甚也
自古盖有死而復生者此復之禮所由始也復而復焉
莫大之幸乃死中求生非死而致死之謂故不繫于器
禮而繫于天官也歟
太宰之屬六十有二考之未有一官完善者則五卿
之屬可知矣而可謂之經與易詩書配乎
胡氏謂即太宰六十屬無一官完善愚則謂無一字可
易人之識萬有不齊如此今特略為辨釋其妙旨詳見
各職下未睱枚舉學者以身體而酌行之自知所失得
云
辨舒氏非周禮
移易周禮設官(凡二十條)
籩人醢人醯人鹽人冪人五官以朝事
饋食為重祭祀固屬宗官况與司尊彛為類宜屬宗
伯
籩醢醯皆獻酒所薦鹽亦籩實冪尤酒醯之所須且並
奄女為之故並屬酒正
掌舍幕人掌次吳氏屬宗伯以頓舍供帳乃
禮官之職也舒氏謂與匠人營國之意相表裏事典
之職守明矣
王之宫室天官莫大之職在國為宫人在外為掌舍故
三官為宫人之屬
夏采吳氏舒氏皆謂掌大器以冕服復于太祖為
禮官之事
禮曰復而不生斯不生矣而後死事始也是忠孝之至
也故為天官之終
鼔人舞師大司樂俞氏以鼓舞二官并隷于春官之
大司樂舒氏則以大司樂二十官并屬于大司徒
樂與禮聯事故大司樂為春官之屬鼓舞動民之具故
鼔舞二官為教官之屬且地官教萬民春官教國子故
鄉遂升之司徒司徒升之太學各有所司矣
載師閭師縣師遺人均人俞氏舒氏並謂為司空之
屬
遂人至司稼三十六官俞夀翁氏謂為司空之舊舒
氏是之
按前人之說大約以遂人序官與五官相同觀五官之
貳皆中大夫二人其考若宰夫鄉師肆師士師皆下大
夫四人旅皆下士三十有二人其數無一爽至于下士
稱旅唯五正卿為然各屬無有稱旅者其為冬官之缺
無疑故謂遂人即小司空而遂師即匠師也愚謂有鄉
即有遂故秋官有鄉士則有遂士其餘舉州即曰里未
有可以相離者司徒主教民鄉遂二職皆相通司空主
集事則鄉遂又各自有職豈司徒有鄉無遂司空有遂
無鄉哉今考各職在地官自有不可缺者遂人制其田
里教之樹畜也虞衡上下草木鳥獸也載師任土作貢
也倉廪土地之所出也舂饎養之義也何莫而非地官
之事若司空之職自有若冬官補義所陳兹不復贅
饎人舒氏去此官
槀人吳氏并于饎人與舂人俱屬宗伯舒氏以司隷
有女子入于舂槀之文以舂人并于司隷為司空之
屬
動物天産供于天官植物地産供于地官饎槀職有精
粗正與内外饔相符不可移亦不可去
司服王氏歸司空舒氏謂當從司裘内司服之類屬
天官
衣服本宗伯職内司服屬之天官者以后夫人之事皆
統于冡宰故自春官而析也烏得以其本屬者而盡去
之哉
世婦
按舒氏云是職也必以卿大夫士之命婦充之甚合禮
文但旁引春秋禮記有宗婦之文因欲易世婦為宗婦
愚謂世婦官有定員非凡宗女之混稱宗婦即内宗外
宗凡宗女婦人有爵者之通稱也觀春秋莊公夫人姜
氏入宗婦覿用幣正以宗女出嫁之有爵者人多有未
見而行見禮也使以此之世婦易為宗婦則相見者豈
止此數人而已乎當仍舊作世婦
巾車典路車僕司常俞氏王氏謂治器物
以備用工人之事歸之冬官舒氏謂同軌天子一諸
侯之大政而車馬旗旐皆征伐之用屬之司馬
車服以庸名分之大閑禮之大端也車旗聯事故並屬
掌邦禮者
内史外史御史俞氏舒氏謂内史紀言外史
紀事以贊王不及御史贊冡宰不及而糾察之竝宜
列于治官
太師禮法之宗内外史者主出入王之命令御史主執
持法令故為太史之屬而列職禮官若左史書言右史
書動本屬冬官而亡之今以内史為紀言外史為紀動
經無此文而妄加且史事領于宰臣則得以緣飾而勸
戒為虚文争臣屬之宰臣則得以比周而獻替為故事
此皆後世之大弊何為不察而欲紊亂聖經耶
司勲吳氏以小臣進治宰夫考治移屬冡宰舒氏
引左傳王賜叔孫豹路司徒書名司馬書服司空書
勲乃司空之屬
愚謂司空當與考功之事故書其勲此為有理但進賢
興功以作邦國乃司馬之大政凡有勲者司馬之屬等
之司空之屬書之各無妨也
小子羊人吳氏以供祭祀移屬宗伯舒氏引詩無羊
為考牧之詩以牛羊竝稱而歸功牧人當從牛人屬
之司徒
六畜禀性于乾坤木火金水各有所屬見于易大傳故
六官各有所供詳見充人條下
司爟吳氏謂與秋官司烜皆祭祀之事合麗宗伯舒
氏謂與凌人同為輔相天地之宜爕理隂陽之節當
為太宰之屬
冰之藏啟火之出入為爕理之事此理至實但大宰有
是職而司馬獨無是責耶且宰相之所謂爕理者自有
其本豈止于冰與火耶凌人與酒以類附火為夏氣自
屬夏官
掌畜舒氏謂藪牧養蕃鳥獸而復有共貢之責合歸
冬官
天文南方為朱鳥故掌畜屬之夏官
方相氏舒氏謂梗禳祓除之類與祝等也合為宗官
執戈揚盾武事也
大僕小臣御僕祭僕隸僕舒氏皆屬宗伯
五職雖有大小貴賤皆主給事于王所正王躬以正朝
庭司馬之事莫大于此者祀神之事極煩故别為祭僕
一職隸僕掌宫寢小事因附屬焉豈可因有祭僕與五
寢之文遂屬之禮官耶
弁師俞氏以為工人之事歸司空吳氏以為冕弁禮
官之事屬宗伯舒氏以與司裘屨人為類屬天官
首服夏象也
伊耆氏吳氏以屬宗伯舒氏謂養老尊賢以教孝
合隸司徒
秋之為德物成而養之天文井宿列象西南坤方養之
義也其附星有丈人孫子主子孫孝愛以侍老人伊耆
氏列職秋官有以哉
大行人俞氏吳氏以為春官禮儀之事舒氏以親諸
侯乃王政之大列之司馬
愚謂賓于四門在虞廷為四岳之專官周設六卿而他
官以類而屬故以行人屬于春夏二官亦皆有理但六
屬者聖人既擬議之使繁簡相等固不必妄有所更易
且舒氏云負固不服犯令陵政則九伐之法有所不貸
故以為當屬司馬然出禮則入刑以刑官而掌賓禮使
夫用賓于王者常懷警畏雖司寇之禁亦無所用而又
何俟司馬之兵此其用意為更微妙耳
朝大夫
舒氏以冡宰掌治而此官掌都家之治故用為大宰之
首屬似乎有理但都士家士掌上治中而方士主之都
則掌八則朝大夫掌都家之治于國者必因之蓋凡都
家治法並掌于刑官即大行人屬于秋官之意所以不
可易也
舒氏刊去周禮元官(凡七條)
司書六官之屬莫不有史史即司書也此官既濫而
其職文亦無條理非偽之當剔耶
按各官固有史以司書司會事煩故特設此職猶之天
之諸府春之諸史司市之胥豈可謂各官已有府史胥
而不應有此職耶不得為濫
土均司徒職曰以土均之法辨五物九等制天下
之地征遂人職曰以土均平政辨其野之土上地中
地下地以頒田里盖與土均所掌平土之政云云無
不脗合此官盖衍苟如此重複建官則土會土宜土
圭皆當置一官矣
按周公設官凡舉其綱則必有其屬故土均一事大司
徒先陳之而載師之下有均人遂人復陳之而其下有
土均其職掌如此胡可以去之哉故土宜則有草人以
物地相其宜而為之種土圭則有土方氏掌土圭之法
而建邦國都鄙至于山師川師邍師莫非所以掌土會
之法其相承而不可缺類如此焉得謂之重複耶
&KR1066;人乃内饔世婦舍人之事官幾冗濫而文且無
章今剔之
辨見前
掌畺春秋傳云候不在畺謂候人掌畺也序職必偽今
併其官剔之
掌畺掌封畺之完全墜圮候人掌賓客之出入于畺其職
殊絶不可相併
土方氏詳此官職文土圭之用具見大司空及典瑞而
土宜土化則草人稻人之所有事也土方氏安所用哉
職方氏掌天下之地周知其利害使同貫利非有土方氏
安得詳其節目乎大扺周禮每事皆有官聯以土地一事
言之司空居四民司徒教樹畜職方任職貢司會掌會計
故並掌土地之事耳豈可以其無與兵事而遂去之哉
罪隷蠻隷閩隷夷隷貉隷舒氏于下四職
並取其文附于罪隷而没其官
按罪隷掌有罪而收奴者下四隷乃蠻夷之效順而服役
者其人既不同且四夷其氣習職守各異安得合于一官哉
布憲正月之吉小司寇帥其屬觀大司寇所布刑象
之法矣此官復何為其偽昭然今剔之
愚謂大司寇所懸目之所及者止于王國鄉遂而已有
布憲而後及于溥天之下也且又不觀小司寇云令羣
士宣布于四方所謂羣士非布憲之謂乎
舒氏刊去周禮經文(凡十四條)
冡宰待四方之賓客之小治賓客之小治有訝訝
治之非冡宰之事九字偽
秋官掌訝云凡賓客之治令訝訝治之訝士云凡四方
之有治于士者造焉盖賓客之治掌訝通逹之訝士治
之訝士有不能平者將安之乎小則冡宰聽之大則王
親聽之也
宰夫叙羣吏之治以待賓客之令諸臣之復萬民之
逆臣民復逆大僕小臣御僕之專職十九字偽
復逆之事大僕等接受于外内史等承受于中若然則
冡宰不得以與聞乎唯宰夫主肅朝儀掌叙事之法故
太宰于事無所不統也不然何足以贊聽治乎
内小臣正其服位四字詔后之禮事相九嬪之禮
正内人之禮事十七字此皆内宰之守也内小臣
豈得干耶故知其偽
内小臣專在后所猶王之大僕御僕也序官云奄上士
四人其賢可知内宰特監臨之而已寺人舒氏亦去其
佐世婦治禮事義同
内史太宰八柄其文加詳用以易之
大宰掌治法内史掌典章其事相須
司會九貢九賦九功九式之法錯出大宰之文盖致
財用均財用非司會計者之事也故知其偽
冡宰制國用司會佐冡宰為計相故其職掌同
大司徒大荒大札則令邦國移民通財舍禁弛力薄
征緩刑荒政十有二以聚萬民視此加詳故知此
文之偽
荒政十二施于國中此施于邦國故詳略不同
大司樂
樂經既亡樂理不傳不知其是安知其非
封人為畿封而樹之封其四畺造都邑之封域者
亦如之封人職在牛牲其設社稷之壝有事乎神
也若畿封封四畺則固大小司空之事豈封人之力
所能及哉
地官主土地故設封人掌封畺之事有土而後鬼神得
以血食故牛牲特其兼職耳今反以為職在牛牲非也
又謂畿封為大小司空之事而于此無與亦非也司空
興役任衆司馬制其畿畺司徒率其徒衆守其畺域安
得與此無與耶
大史所掌者禮事今曰建典與夫掌法則之事則太
宰之職辨法貳約劑則秋官司約司盟之職故知其
偽
天官掌其治春官掌其禮未有能外于法則者
大司馬以九畿之藉施邦國之政職一章乃職方
氏之錯簡也畿字皆宜作服國畿作王畿以入于職
方氏則於彼無疑誤於此無偽經矣
大司馬職首曰制畿封國以正邦國故掌九畿之藉施
其政職而職方氏復辨之安得反以此為偽乎
射人此官在周官非常設者有事于射則特設焉
今觀自國之三公至掌其治逹六十七字盖錯出宰
夫小宗伯而且逸也安知其非偽耶
在朝詔相其法國事詔相其事射則治射政軍事則掌
羣左安得非常設乎
大史内史司會及六官皆受其貳而藏之邦之大
盟約司盟司約有專職矣司寇統之天府藏之正欲
嚴密其事不以為訓也六官皆受其貳何耶且既曰
六官則大史春官之屬内史司會天官之屬何政之
多門耶故知其偽
天府主明神大史主禮法内史司會以考治皆從其長
官非政出多門也大事六官皆與故竝藏其貳與大亂
則六官辟藏相成
士師若邦凶荒則以荒辨之法治之令移民通財糾
守緩刑
此荒政十有二之四目也盖事官之事而非刑典故
知其偽
司寇掌除盗賊而治荒辨之法者以凶荒易于為盗救
其本也此周禮之刑官所以異于後世何獨于士師而
疑之耶
柞氏掌攻草木草字衍柞氏攻木薙氏殺草各專
一職况其職唯曰凡攻木者掌其政令而不及草乎
愚按去草字甚當
舒氏更改經文(凡二條)
大司徒之職掌明人之五倫以佐王協和萬方下
繼之以因此五物者民之常而施十有二教焉大
宗伯之職掌建邦之五禮以佐王建保邦國下繼
之以五禮
按舒氏之說似有理矣但五官之首皆平叙其所掌之
事而其最要者為先非謂首一節即該下文數節之義
故大宰則先之以六典而後及于八則八法司徒則先
之以地圖民數而後及于土會十二教宗伯則先之以
天地人之禮而後及于五禮司馬則先之以九法而後
及九伐之法司寇則先之以三典而後及于五刑例皆
如此且舜命伯夷典三禮即此神示鬼三者周官職掌
本虞廷耳仍舊何不可子言之吾猶及史之闕文補之
不可况改之乎
舒氏辨前人移官之非(凡二十六條)
天官甸師吳澄氏以屬宗伯芬謂冡宰掌邦治天
子耕藉以帥先天下亦治之本况周之先公實以農
而立國觀詩之七月書之無逸周公惓惓以稼穡為
成王告則以甸師屬冡宰而訓後王亦自有深意豈
可以其有共粢盛之文耕為三春之事遂屬之宗伯
乎且其職以薪蒸役内外饔則類有所聯固不得而
苟析也
獸人䱷人鼈人俞夀翁氏以歸司空芬謂獸人
云凡獸入于腊人腊人固内外饔之類鼈人云以授
鹽人猶所謂入于腊人䱷人共王膳羞則亦庖膳之
類其職與膳夫庖人當以類屬
食毉吳氏謂其文無一字及毉療事止言調和膳羞
當去其職而取其文合于内饔芬謂素問言不治已
病治木病食毉正治未病之事况百病多生于口腹
而養生固以五味五榖為主哉
獸毉俞氏以為司空之屬但此官與毉師以類相從
况所謂人無大札物無疵癘尤為大君宰相之事哉
俞氏以司裘典絲典枲染人追師屨人為冬官之屬吳
氏以司裘内司服追師屨人移麗宗伯芬謂冡宰掌
邦治所謂治典者亦惟求之王身耳求之王身道德
其本故其官屬有膳夫酒正以謹其飲食之節司裘
内司服以謹其衣服之制宫正内宰以謹其左右侍
御之選擇皆關于心術之微而遏絶人欲之萌者也
膳夫明則獸人䱷鼈可以類屬司服明則典絲典枲
可以類屬其餘若凌以輔爕調之功而致天地之和
毉以慮疾病之變而躋民物之夀則調元贊化為冡
宰之職又不必言者唯夫大府以下八職皆財賦之
官不已屑乎盖九貢九賦九式見于大宰小宰之文
而王制有冡宰制國用之說孰謂財賦非冡宰之事
乎惟此官屬于冡宰是以無不經之費雖王及后世
子之匪頒好用亦有式以制之也
女祝吳氏謂合麗禮官且祕祝之官賢君所去宫中
用此必有巫蠱等禍此職宜刪芬謂先王敬鬼神以
明民雖詛祝亦不之廢况禱除疾殃祠以報福若鄭
氏所謂門戶竈者可以后之宫中無此祀耶故屬之
宗伯則可刪之則未可
地官鄉師吳氏以屬司空謂考司空之辟以逆其
役事也芬謂各掌其所治鄉之教與夫羞牛牲歲終
考六鄉之治國大比考教察辭是皆教官之事固司
徒之屬不可易也
俞氏以封人為邦土之事以歸冬官吳氏以其所掌與
牧人充人牛人皆祭祀壇壝牲牷之事合屬禮官芬
按左傳楚城沂使封人慮事以授司徒今有封國設
其社稷之壝封其四畺之說則司徒之屬明矣又大
司徒奉牛牲封人飾其牛牲與牛人皆當屬司徒無
疑而牧人充人亦以類屬矣
司市至司關十二官吳氏以司市質人廛人賈師肆
長泉府司門司關八官移歸司空胥師司虣司稽胥
四官移屬司寇芬謂教以五倫三物固足以成其道
藝然不正其所習而先之以義利之辨則耳濡目染
物欲之感化不難矣故習莫讙于市而百貨利之所
也過市之罰自國君始則謹耳目之習而嚴義利之
辨者于教道又何加焉此司市諸職所以列之教官
也若司虣四官亦因市而設且與賈師肆長聯序又
烏得别屬哉
春官天府俞氏移屬天官芬謂掌祖廟之守藏固
宗官之事况陳宗器釁寳陳玉貞歲何者非禮官之
事耶其藏治中者示有尊而不敢專也詔察羣吏者
受其治中則知其能否不敢不告也以為天官之屬
者盖亦未之思歟
典瑞俞氏以歸司空謂其職為治器物以備用則工
之屬也芬謂其所掌乃玉瑞玉器之藏與玉之名物
用事之辨也通職無追琢意豈可以為工事况小宗
伯有作六瑞六器之文典瑞為之屬正綱維體統之
相關也
冡人墓大夫俞氏以歸司空芬謂二官亦哀死亡
之意且兆域地域昭穆族葬丘封之度固皆有禮儀
而甫竁祭墓又皆為之尸其屬宗伯厥有旨矣
大卜至眡祲八官吳氏移屬天官芬謂卜筮者先聖
王所以使民信時日敬鬼神决嫌疑定猶豫以神道
設教者其官為宗伯之屬亦以交于神明之故所謂
知鬼神之情狀也復何疑哉
大史小史俞氏以屬天官芬按二官所職亦禮典
如曰讀禮書協禮事頒朔讀讄賜諡奠系世讀禮法
詔王忌諱序昭穆俎簋國事之用禮法掌其事可見
矣俞氏徒見職首有建典掌法則逆治之文遂以為
冡宰之事是未知有官聯與官常也
馮相氏保章氏吳氏以屬天官芬按國語單子謂
魯成公曰吾非瞽史焉知天道是知天道乃大史之
事月令曰乃命大史守典奉法司天日月星辰之行
宿離不貸亦見天文為大史之事大史職有抱天時
與大師同車之文故二官為大史之屬大史掌一切
禮書而屬之宗伯則二官當以類附矣
夏官司士吳氏移屬天官芬謂司馬掌邦政則爵
禄政之大者王制司馬辨論官材亦可據也
節服氏吳氏移屬宗伯芬謂節服所掌非祭祀朝覲
也朝祭之時維王之大常執戈送迎尸而已故官屬
典兵
司弓矢槀人俞氏移屬冬官芬謂作兵器者附典
兵之官則事有統屬而功可以責成後世政權散寓
以防臣下之專固非正大之體然倉卒有變則彼此
牽制而不肯獨任其咎乃知此官屬之司馬厥有旨
矣
訓方氏匡人撢人吳氏移麗司徒謂其職文皆
訓廸教化之意也芬謂周之六卿實以三公兼任則
教王而論道司徒亦不得而專况周公設官雖内小
臣之奄亦必擇上士為之豈以輔成王德而專責之
司徒一官哉故五官之屬有為啟廸王德而設者皆
不易可也惟此義不明後世遂以輔導啟沃專委以
館閣侍從之臣六卿雖兼師保輙自諉以有所司於
君德昏明恝然無所動于中吳氏不知周公設官立
極之精意乃如是哉
秋官司民吳氏以歸司空芬謂鄉氏遂氏皆有掌
民數之文則司民之屬司寇未見其不然者况秋成
物之時秋官獻民數豈無謂哉今觀其文有王拜受
之登于天府彼司寇見明王之重民數如此於决獄
也寧不戚焉動其不忍之心與民求生而不得然後
置之刑也司民之屬刑官周公欲人知民命之重也
犬人吳氏移麗宗伯王次點氏以歸冬官芬謂犬金
畜也象在降婁守夜吠盗有詰奸慝之意故古人謂
獄為犴狴犬之屬司寇豈錯簡哉
司隷至貉隷六職吳氏移屬司馬芬謂罪隷役百官
府蠻隷役校人閩隷役牧人貉隷役服不皆由司隷
掌其政令亦若掌戮所司墨者使守門劓者使守關
宫者使守内刖者使守囿髠者使守積皆為司寇之
屬無疑也况所謂摶盗賊守野舍役凡囚執人之事
固司寇詰奸慝之意耶
雍氏萍氏柞氏薙氏吳氏移歸冬官芬謂四
官皆詰禁殺伐之意非有生植阜蕃之功其為司寇
之屬烏見其不可哉
司烜氏吳氏移屬宗伯芬謂王之大祭祀禋祀五帝
卿大夫皆執事則司寇奉犬牲奉明水火亦少致其
駿奔走之意耳豈以五官具在而獨司刑不與耶書
言典獄惟克天德自作元命配享在下是用刑之極
功可以作命配天顧不可以與祭耶明水火雖祭祀
之用而舜命臯陶作士則曰惟明克允是明乃司刑
者之第一義也司烜之列明水火之奉盖有深意矣
銜枚氏吳氏移屬司馬芬謂司囂者朝會時伺察諠
聲也令禁無囂者祭祀時禁止諠聲也令銜枚者軍
旅田役時人衆則非伺禁所能及故令各銜枚自無
諠聲也又云禁嘂呼嘆嗚者盖諠聲之變禁之恐惑
衆也凡此皆詰禁之意故列之司寇豈可以其有軍
旅田役之文而遂以為兵家之用哉
掌訝俞氏吳氏皆以屬宗伯芬謂司寇之屬有訝士
而此官亦以訝名若迎賓訝治之文皆相表裏且周
之秩官國賓至司寇詰奸則此官屬之司寇不無謂
矣
應電按前人移官自以為是矣舒氏辨之而仍舊今掇
其要旨而諦觀之確然有理乃知前人枉費心力徒得
罪于聖經而無益于治也孰知舒氏又自䧟前人之失
使後之視舒亦如舒之視昔悲夫
辨季氏非周禮
引孟子証關市山澤之賦
文王治岐關市幾而不征盖初立國其用甚寡故無征
周禮未嘗征商但有市地之㕓布其餘次布質布罰布
皆罰犯禁者之布唯總布乃收賤丈夫之布關亦無征
但舉其貨之不出于關者耳文王澤梁無禁七十里之
囿芻蕘者往焉雉兔者往焉此亦謂自岐遷豐土壙人
稀故不設禁令周禮林木則令萬民時斬材有期日川
則以時舍其守澤則頒其餘于萬民田獵則大獸公之
小禽私之豈若後世之專利乎其不得不有禁者生齒
日繁山澤有限小民誅求無厭使物不得遂其性林木
必至于童赭禽獸必至于絶類寳藏必至于泄天地之
精且有争奪盗竊專利作亂之禍故禁網之密皆為民
守之孟子與時君言每舉其不征不禁而于其㕓與禁
則不言者盖當戰國時以救民陷溺為主如曰天下之
商皆悦而願藏于其市天下之旅皆悦而願出于其途
教時君致王之道以收人心為先非治定功成立法創
制之時故言有未備耳胡乃遂據之以非周禮哉即如
高帝入關約法三章至定律令奚止于此若必泥于關
市無征澤梁無禁則凡司市所立偽飾之禁王制所陳
不中于王法之禁肆無忌憚豈為國之道且山澤有自
然之利而不取以佐國用逐末之人獲厚利而不少征
其㕓皆初立國之時則可苟天下多故國用不足取末
作之有餘寬務本之征歛有何不可是故管仲之富國
強兵漢武之征伐四夷咸取足于是彼議鹽鐵者欲如
上古弛山澤之禁季氏至謂先王于商賈反加厚于農
民不亦迂乎
引禮記証鄉大夫征役之重
祭義曰五十不為甸徒謂不供丘甸内輓漕興作之事
也王制曰五十不從力政謂不從公家一歲三日之役
也又曰六十不與服戎謂不與甲兵戎馬之事也孟子
曰頒白者不負戴于道路老者衣帛食肉然則此云國
中自七尺以及六十野自六尺以及六十有五皆征之
不已重乎按内則云六十曰耆指使七十曰老而傳此
所以待君子之道盖老者更事多典故熟可以為人之
長故必待七十而致事然則五十者雖不為甸徒不從
力政其膂力尚彊者獨不可為什伯之長乎六十雖不
與服戎其未哀邁者獨不可為之固守衣装等事乎故
必六十以及六十有五然後謂之老而優之倘有罷憊
不能行則又謂之疾而寬之矣是則與祭義王制孟子
之言實未嘗悖其視内則所以優君子之道國中輕十
年野民輕五年矣安得謂之重乎
引孟子班爵禄之制
孟子曰天子一位公一位侯一位伯一位子男同一
位
天子絶尊大物不過十二守圭車旗服食禮儀等皆如
之法天數也諸侯自為五等無有天子下倫其中者子
男異爵亦不可同一位孟子此言盖東遷已後天子久
倫于諸侯至七國時諸侯僣王名分不辨已久故不及
致詳耳
孟子曰公侯皆方百里伯七十里子男五十里
周人侯國之制命爵五而其等則三故司儀云公於上
等侯伯於中等于男於下等公無與侯同等之禮其受
地亦五而所食則三故公侯伯子男五等封國地方各
有差而其食則公四之一侯伯三之一子男半公竝無
與侯同受地之法但齊魯等國皆以侯爵而入為周之
上公後世因襲之弊皆用前人上公之禮孟子習見當
時之事遂謂公侯同等
夏殷周授田不同
季氏云夏時地未盡墾則田少殷地漸墾則田增至
周益墾則田多以五十畝變為七十畝以七十畝變
為百畝截長補短隨地制形不過易一經界而已豈
必截然正方區分為九列如井字整如棋局哉後儒
止因拘于周禮溝遂之說取必于方祗見其難行耳
乃併以孟子為傳聞其誤後學甚矣
朱子曰嘗疑孟子所謂夏后氏五十而貢殷人七十
而助周人百畝而徹恐不觧如此先王疆理天下之
初做許多畎澮溝洫之類大叚是費人力了若是自
五十而增為七十自七十而增為百畝則田間許多
疆里都合更改恐無是理孟子當時未必親見只是
傳聞如此恐亦難盡信也
應電按三代授田有五十七十百畝之不同者皆因步
有多寡否則尺有長短耳步有多寡者如古以步百為
畝自漢武至今以二百四十步為畝故殷人以一百四
十步為畝則七十畝當周之百畝夏后氏以二百步為
畝則五十畝亦當周之百畝也謂尺有長短者如三司
布帛尺以十二寸通用尺十寸周尺止六寸有竒盖周
建子度從黃鍾起數故尺短殷建丑度從大吕起數尺
差長夏建寅度從太簇起數尺尤長其說亦通不然經
界豈易事而可如是紛更乎經界既移則廬舍亦當盡
為改造且每井田中必鑿一井以備汲灌此井田之所
以得名也亦將盡為改鑿乎盖井田起于黃帝至少康
云有田一成則井十為通通十為成之制已久夏后氏
亦非全用貢法也
匹夫匹婦之供
季氏曰天子畿内提封百萬井諸侯之國提封萬井
每井公田百畝當有百萬畝每畝約收粟一石八斗
當一百八十萬石一井八家每家姑以匹婦為率當
為八萬婦每婦約收布絹二匹當為十六萬匹而絲
絮不與焉
每畝粟一石八斗不有上中下三等之田乎一萬井為
八萬婦不有一夫耕三夫之地者乎每婦收布絹一匹
公家不大多私家不大苦乎
季氏又曰姑以一夫百畝家女工計之大約歲得布
帛共二十匹為率亦十而取一焉輸于官者雖輕亦
當有帛一匹布一匹與夫絲絮之徵而所存一十八
匹與絲絮之收則帛以衣老者布以衣餘人絲以供
他用皆自治其私焉
載師任民之法云任嬪以女事貢布帛此九職之一耳
又云無職者出夫布則有職者不出明矣竝無一槩征
布之說漢初亦無布帛之征晉唐而下始有布帛之調
盖以戶授桑田故征其所有也孟子布縷與粟米力役
竝征要亦戰國之横斂豈可以之為據限為匹婦所得
之布帛而欲戶征之乎且婦人工拙不齊匹婦一歲得
布帛二十匹此婦之工而且勤又必食于人者而後能
之設有數兒女日常有井臼餽饁之事又有疾病變故
安得以二十匹為率以此施之于政當甚于青苖之害
矣
居民井田俱以伍紀
季氏云井田每井八家而比閭以五起數若使五家
相保則餘三家又當割别井二家凑合成伍豈不紛
亂耶豈周制本以五井各相連保在鄉謂之比而積
至於鄉在遂謂之鄰而積至于遂在軍緣此而遂為
伍兩卒旅之編歟盖井出一家家出一人即左傳所
謂廬井有伍之法通乎天下侯國故比閭族黨之名
由此而起而遂得通稱之耳若天子畿内自當以五
十井出五人或五井十年一更番而為伍寬於諸侯
十倍矣故其鄉遂之名亦不異也
井通成終同疏導以十井邑丘甸縣都出賦以四比閭
鄰里主教訓伍兩卒旅主師田數皆以五各自立法各
自起數不可相掌合左傳所謂廬井有伍者謂邑居并
田中使其民皆有卒伍之法想當時兵法廢壊子産能
舉之故稱之也豈謂以井田立為伍哉季氏二卷言一
井出三人四人而此言井出一家家出一人何自相背
戾耶且天下之民一也畿内寬于諸侯十倍則諸侯之
民又胡以堪命耶
萬人為一軍
季氏云魯頌曰公車千乘公徒三萬管子小匡篇曰
管子作内政寄軍令三分齊國以為三軍萬人為一
軍三軍教士三萬人齊桓軍制與魯頌必合古法也
三軍為三萬人則天子六軍當為六萬人矣周禮以
萬二千五百人為軍内多二千五百人本四師萬人
也後人多加一師耳鄉亦多加一州遂亦多加一縣
周禮軍制五師為軍四為四方其一中軍也故八陣則
并中握竒為九六花則并中軍為七制軍未有空其中
者鄉遂教訓其居民之法亦用是數者盖亦寓兵于農
之意耳魯頌舉其成數猶詩三百之云管仲更周制盖
欲新一國之耳目且一直洞逹使人易曉亦王變為覇
之道今謂萬人為一軍至鄉遂之數亦皆至萬而止凡
司徒司馬制民制兵良法皆為妄加之數不知孰為妄
耶
調兵先近後遠
季氏引春秋左傳疏曰古者用兵天子先用六鄉六
鄉不足取六遂六遂不足取公邑采地及諸侯邦國
若諸侯出兵先盡三鄉三遂鄉遂不足然後總徵境
内之兵
先儒之說曰天子六軍出于六鄉為正軍六遂亦六軍
為副此說非也天子六軍必兼鄉遂縣都而均用之若
果兵不足亦當均調苟先鄉次遂以漸而及于遠則鄉
民何獨常勞苦耶至于賦不止盡其公邑采地徵兵諸
侯則王畿内外皆空國而戰耶且天子討而不伐所謂
六軍者常以之擁護乘輿耳用以征戍乃後世失德諸
侯不王之弊先王之時何嘗用畿内之兵以征討耶諸
侯之軍亦當于合境中均調所謂賦猶不止乃後世發
閭左之法也
季氏謂公邑采地不以為軍然則立都家司馬何為大
司馬頒旗物家以號名又云在軍責其有司皆指采地
之軍也既謂公邑采地不以為軍而又是左傳之疏彭
山之說自相背類如此
王畿侯國地方里數
先儒紛紛之說以為王畿中鄉遂都鄙輕重異制畿内
外寬簡異法三等侯國亦有多寡不同大率不明里數
以四面方里而計地少三倍夫孟子方里而井此方字
為實故謂四面方一里為一井地方千里地方百里此
方字為虚猶地面地土之云故以午貫一直而計四面
各皆千里百里斯乃為實若以四面總計則方千里者
止二百五十里方百里者止二十五里而已又泥于同
十為封封十為畿之說地又少數倍不知同十為封者
言自此已上乃司以封國若上公當有四十封之地十
同者極小之封耳封十為畿者諸侯封國大者食實封
一百二十五里小者五十餘里故十倍之為畿耳苟封
國止十同之地一直不過七十餘里齊魯諸國若費邑
即墨皆原封疆也數百里之廣奚止于七十里十封之
地為百同四面總一千里一直止二百五十里周都關
中沃野千里又兼成周之地豈若是小耶至包咸何休
氏謂一同百里即諸侯百里之地諸侯合有車千乘一
同之地亦當出車千乘故謂一成出車十乘一通出車
一乘夫一乘百人數不可缺也地有上中下約之為一
井四家數不能增也以四十家而出百人二家内應出
五人有是理哉其弊皆因指定四面為百里又限于諸
侯千乘遂為此說以合之也季氏以方里為井為一里
故謂公侯之國方百里提封萬井為里者萬大國三軍
則每井當出三人七十里之伯國當積五千里是半于
公侯也次國二軍則每井當出四人子男方五十里為
方里者二千五百里又半于伯也小國一軍每井亦當
出四人此則不計侯國元出車之數止計其三軍二軍
一軍又謂每軍止萬人遂生一井出三人四人之說獨
不思一井有上中下受地止于四家而出四人止可以
供軍將何以耕田而别有所為乎馬氏則據司馬法成
方十里出革車一乘以百井而出一車百里之封為方
十里者百僅出車百乘不及千乘之數因增為三百一
十六里有畸以附于周禮封疆四方百里之說季氏亦
據成方十里出車一乘同方百里提封萬井出車百乘
同十為封十萬井出車千乘封十為畿畿方千里百萬
井出車萬乘遂以謂成出車一乘積至百同為萬乘此
畿内之制通出車一乘積至一同出車千乘此諸侯之
制謂畿内地寬侯國地窄所以不同夫謂通出車一乘
者固不足道若謂成出車一乘斯民亦不堪命謂天子
之車止此萬乘亦限于以四面總計為千里故不知有
更休之法且天下之民一也豈有内輕外重遂差十倍
之遠哉愚之計地以午貫一直而論中間所包有數倍
之多故天子之地四面一直千里上公一直五百里至
男邦一直百里其地既廣名山大川不以封封内唯有
小山川除其三分之一故以天子計之為田一千六百
同每同出車百乘此乃備車之數猶今十排年人盡兵
也通王畿一十六萬乘司馬法所陳是也有簡稽之數
為更番調遣而設即府兵之制猶今之該年每十乘而
稽其一通王畿内一萬六千乘經傳所稱天子萬乘是
也有用軍之數為大師大田征行而設即後世從征之
士猶今里甲之當直者天子止于六軍為大司馬教閱
之軍大雅棫樸云周王于邁六師及之是也其調遣之
法于該年輪流而徧侯國之制亦每同出車百乘當有
數千乘亦猶今之十排年也其簡稽之法十年一輪故
止稱千乘至于所謂三軍二軍一軍者亦該年之當直
者耳是故王畿侯國鄉遂都鄙出車之數竝無多寡不
同斯民之役竝無勞逸異制自王國以逹于四海均平
普徧所以為萬國咸寧之道也或疑禹會諸侯于塗山
執玉帛者萬國武王伐殷諸侯不期而會者八百如周
禮侯封之大安得有此國數耶盖公食者四之一侯伯
食者三之一子男食者半則其餘皆為附庸且附庸之
封必小不過一二同之地故寰内無害其為數千國矣
侯國王畿出車不同
季氏曰馬氏引司馬法成方十里出革車一乘則以
百井出一車也然百里之封為方十里者百僅能出
百乘不及千乘之數則不得不增為三百一十六里
有畸以附于周禮諸侯封疆方四百里之說包氏註
古者井田方里為井十井為乘百里之國通計萬井
適千乘也孟子言魯地方百里當有千乘包氏註與
孟子合可見大國之賦十井出一車而百井出一車
者則天子畿内之賦也
愚按計天子諸侯地方里數皆以一直論先儒俱以開
方計之馬氏守成方十里出車一乘之說遂據周禮封
疆方四百里以當千乘之數包氏守孟子諸侯儉于百
里之說則以謂十井出一車以足千乘之數季氏兼存
之而分為天子諸侯不同之說然以愚觀之皆限于開
方之法而失之者也百里之地為田十六同每同出車
百乘為一千六百乘每歲簡稽其十之一為一百六十
乘凡一軍之車一百二十五乘此正可以當一軍之車
數而已苟無十年更休之法雖以百井供一車民不堪
命况欲十井供一車耶侯王不同其說不足辨詳見終
同圖說
畿内外貢助異法
季氏引匠人註云采地制井田異于鄉遂及公邑鄉
遂與公邑之在甸稍縣都皆有貢而無助其餘稍縣
都皆行助法又云畿内用夏之貢法邦國用殷之
助法
愚謂一國之民一也何分地之遠近天下之民一也何
分畿之内外唯自國中以及于四疆以逹于四海税無
重輕所以為王者大同之政其有不同者不過以地有
上中下之等差則受之有多寡民有居之遠近則役之
有疏數重輕皆低昂稱量使無不均耳舊註謂周之畿
内税有重輕邦國之税内外異法此不過因孟子請野
九一而助國中十一使自賦遂生此說耳愚謂國中壙
野之地即可為助野有隰臯之地即可為貢盖不可泥
也
大宰九賦
鄭氏註曰賦謂口率出泉也邦中邦甸家稍邦縣邦
都此平民皆征此賦關市山澤謂占會百物弊餘謂
占賣國中斥幣皆末作當增賦者賈氏疏曰計口出
泉無泉取財賄以當筭泉之賦如漢法出口賦泉人
百二十以為筭也邦中遠郊甸稍縣都公邑之民出
泉入王家六處皆是平民先王以農為本也關市以
貨出入有税物山澤取財亦有税物以當邦賦所税
得之物貯之而官未用有人占會取之為官出息幣
餘凡百官所用官物不盡者職幣得之不入府藏恐
久而朽蠧則指斥與人賣之為官出息此皆口率出
泉增於農民若後世賈人倍筭也馬端臨氏曰自邦
中至邦都皆取之於民者其為地賦口賦不可知關
市者貨所聚故有賦如後世商税山澤貨所出故有
税如後世榷鹽茶幣餘如後世領官物營運故取其
息息即賦也
季氏云大宰九賦即春秋用田賦之所變也計田而
出則曰田賦計口而出則曰口賦但田賦取于有田
之人而口賦則盡乎農工商賈之族盖自田賦之後
以漸而增矣九賦多寡之數不可詳所存者漢筭一
百二十耳其名為治軍并車馬之用則漢賦實本九
賦故疏曰如漢口賦也古者山林川澤與民同利曷
嘗有賦哉若商賈而取賦是征商矣斥占官物而使
之出息是後世舖家和賣之事也先王寬厚不繁之
政必不為此中庸於百工曰來而征商自賤丈夫始
則先王之寬商賈反有甚于農民矣故九賦非先王
意也
應電謂口率出泉商貨取税斥賣官物有息皆漢已後
事註家以觧周禮此其大誤季氏非之是矣但用是以
非周禮不亦異哉盖自邦中以至邦都皆田賦也關市
則有㕓布山澤之農亦有十一之税此皆正賦與不征
不禁竝行不悖豈關市山澤一聽于民而無所資于國
耶何彭山見其一而不見其二也至凡農力倍而利薄
工商力輕而利厚故棄本趨末小民之弊重農而抑工
商王政之常乃謂先王之寬商賈有甚于民是何言哉
季氏論軍賦口賦
夫賦以出軍古所謂力役之征也受田百畝之家是
謂一夫力役之征由是出焉即軍賦也此外惟冬作
一事所謂用民之力歲不過三日舍此别無力役之
征况軍旅之用歲入自充平人又安得復出口賦之
泉以充軍需乎胡康侯曰古者公田助而不税魯自
宣公初税畝後世遂以為常而不復至是二猶不足
故又以田賦也田以出粟為主而足食賦以出軍為
主而足兵今用田賦為軍旅之征非矣盖十取二者
就田以取税也賦用田者計田以出財也魯之軍賦
歲以冬征未有改也特以軍需不足復用田以賦是
增一賦矣後遂變為口賦之法于是軍賦口賦分為
兩事而闔境無不筭之民矣
此條所述口賦之原甚當因節略其詞以備參考何休
曰王者畿内千里租税足以供費當以至廉無為率天
下陳祥道謂先王時無筭錢之法而此為征賦總名非
口率也其說是矣
彭山之圖每鄉每遂皆寰繞四郊畸零單薄何以統
轄苟有山林川澤寧不乖離斷絶且地方近小而遠
大不均孰甚焉愚謂六鄕六遂如六出之花六官分
領盖一官所統各一方而自國中以逹于畺故其人
民易集政教易施也侯國鄉遂亦如之
經傳正譌
易當作易日月相代也今易下從勿失其形意
八純卦俱用本畫䷋等為正乾乃人負旌旗坎乃土
之缺䧟離乃黃鳥震止可為雷艮乃人不見巽潜心以
求書義兑人開口而笑止于一事皆不若本畫其義無
窮可以兼該衆義惟坤字小篆从申从土申字原从已
變象兩端開展變化以會發逹化生之意于義為得然
土不足以盡地也元古文作乃人之首小篆將
人字分開作儿甚無謂亨古文作厚也自
上與下答也自下奉上上下相享也上下交
而其志通為亨今文不知何指利古文作裁制
而和為利但刀作非貞古文作鼑卜鼎為貞从
具非元亨利貞文周係辭之大端而譌謬如此故舉
以見例龍古文作小篆分其形謬甚隂陽天
地二氣也難于為象以雲升上覆為侌从日月而貫以
一為昜綂于侌此正侌陽字也今所用字復加以阜乃
山水隂陽字剛古文作仁O生道渾全天德之剛今
用剛乃銕精也屯六二乘馬班如說文作乘馬驙如
盖邅驙皆遲回不進之意在人為邅在馬為驙班字于
義未明用驙為當泣血漣如說文作㦁字从心冡
豕冣蠢而復遭蔽覆其冡昧可知蒙乃草覆物也初
六用說桎梏脱字為善大小畜說輻遯莫之勝說暌後
說之&KR1249;竝同需當作雲上於天也从而无謂
訟窒作二鳥竝至穴中為窒塞意古屋作亦
穴字取人至穴為屋意今單用一至則與古屋字混
比古文作兩人以正相親也比乃不正相合止可
為小人比而不周字小畜當从玆作輿說輻大
畜輹字義同惕从蛇類也履古文作从
人行在上為踐履意又从人在下舟以載之為承藉意
揩从復非辨當用卞此正辨别字辨乃判訟詞泰
當作手去水諧太聲后以財成天地之道財當
用裁謙君子以哀多益寡說文云古易文作掊多
臨當作衆口喧从卧以静制動即卧而治之之意
噬嗑噬乾胏从&KR1659;聲别作胾从裁省會意賁飾字
从三為文飾虎賁字从三牛為盛氣剥古文从卜
作善旡妄此正有旡字無乃蕃蕪也惟易為當但
當作从天加一象玄遠虚空之意大畜童牛之
牿告籠牛口也復加牛贅頤古文單用从口含
物養之義也大過枯楊生稊當用梯从木善坎水
洊至瀳善祗既平說文作禔離百榖草木麗乎土
說文作䕻恒當从月作恒楷或作恒非遯有疾憊
也說文作慲晉从二子作善明夷用晦而明
晦从月不當从日古文作善六二用拯馬壯吉說
文作撜枡渙同家人當作一人主二人之上譌从
豕非暌六三其牛掣說文作觢盖持其角使偏故為
不行之意掣乃俗書其人天且劓鬚也去鬚刑
也用而義自明與相似因譌作天非觧
當作解从刀判牛角益民說旡疆說悦同夬當作
九四臀無膚古文作正臀字加殳為殿後字
復加肉作臋贅姤九三同姤从作媾聲意俱
得从后特取其省文耳从斗加一楷書作升義
不可尋允升說文作&KR2273;升困古文作井中當
加作井井田所以得名也艮九三列其夤上从
漸别作人與水之行皆以漸也歸妹歸婦之止
歸乃人返其居六三歸妹以須當用嬃豐當單用
□从山作豐地名九三豐其沛當用旆沛乃水名
旅初六旅瑣瑣單用&KR2639;善渙王假有廟从彳从遐謂
自遠而至也不當从人王假有家義同凡感格字皆用
假上九渙其血去逖出无咎小畜惕善中孚九二
吾與爾靡之縻善靡乃披靡义旡也六二婦喪其茀
善賾說文缺从臣天地養萬物包容徧覆之意責
聲掛一以象三古文作挂教買切止此為是掛乃懸
掛字孫子地形有掛者用之其受命也如嚮響善
成天下之亹亹者說文作娓娓以成天下夫乾確然
示人易矣說文作寉今書善服牛乘馬說文作□牛
乘馬重門擊柝與柝同日中為市善後世
聖人易之以書契當从木作栔契乃人相契合也日
以暄之說文止有烜字
書當作从謂千書之而其意著明也从曰
非
堯典堯壵音遥土高也从人乃人高出羣之意小篆
以人字分作儿非舜古文作从匚筐篚之屬禮
也以古舞字樂也从炎禮樂明盛之意楷書作舜
謬甚黎民於變時雍&KR3283;此壅塞字雍州字用之雝鳥
鳴和時雍字當借用楷書作雍無意味平秩東作說
文作豑言禮有次第也秩乃植禾之均望秩于山川天
秩有禮同鳥獸氄毛說文作毛别作日短星
昴當作洪水古文作善父頑當从夭作
媯汭潙水名媯姓也此當从水舜典哲塞遜古文
作悊㥶愻善肆類于上帝小篆作四岳作善
讓于稷契暨臯陶說文作臯陶禹謨洚水警予
亦當用洚音降水名也侮慢自賢說文从母聲
作㑄古文作伎謂以朴侮人也从每非論孟同班師
古文攽善益稷下民昏墊當作不从濬畎澮
古文作日月星辰山龍華蟲作會當用繪
粉米說文作䋛弼成五服說文作弼成禹貢厥
草惟繇厥草惟夭當合于一用枖善厥篚織文古文
作綕文濟當用泲正水名今用濟乃濟渡字漯正
韻云濕本古漯字因以濕為乾溼字遂省文為漯字
沇即楷書兖字兖上作六即☵省文淮當作瀤草
木漸苞說文作蔪苞嶓冡導漾别作瀁善淮夷蠙
珠玭通用厥土惟塗泥當作泥上聲篠簜既敷
用筱善三百里納秸服秸稭通太甲天作孽
此正罪孽字或借用妖字為善从子非盤庚若顚
木之由蘖用甹善甹木生條也枝旁出也今汝
聒聒說文作古活切善自用也予亦拙謀說文
作炪謀火光也相時憸民說文作民息廉切言衆
也大命不摯說文作今文非洪範彛倫攸斁當
用殬稽疑當作卟疑此正卜問也貞悔當作&KR2644;此
正外卦字悔乃悔吝也庶草蕃廡當用無正蕃蕪字
廡乃旁室牧誓尚桓桓如虎如貔說文作狟狟善
無逸民無或胥譸張為幻善从夀非多方爾尚
不忌于凶德說文云上不諅于凶德釋云忌也立政
灼見三有俊心說文作焯見顧命憑玉几當用凭
率循大卞當用&KR3121;三宿三祭三咤說文咤作音妬
吕刑奪攘矯虔說文作敓攘費誓杜乃擭杜木名
當用&KR2681;秦誓旅力既愆當用膂截截善諞言說文
作諓諓邦之阢隉易作臲卼義同
詩古文作詘从出謂意之所之寺乃古字持也
國風周南關雎在河之州古文作善小篆作
楷書復加水作洲贅甚窈窕淑女當用令終有俶字
淑乃水美也女當作乃端坐掩手形今手足發
揚失古人之意矣君子好逑君當作端拱出令
意今从尹君行臣職矣左右流之止當用字左
乃佐字右乃佑字楷書因失此二文遂别製佐
佑字右首章所譌如此餘不盡述葛覃服之無&KR3937;
&KR3937;擊罪人也當用殬卷耳陟彼砠矣說文作岨今砠
字闕樛木葛藟縈之說文作桃之夭夭說文作
枖夭乃人傾首也漢廣江之永矣當用羕說文云水
長也召南羔羊素絲五緎說文作五小星維參
與昴當从丣作音畱與稠猶聲相洽丣字乃今卯酉
字一音留凡畱劉橊桺皆从其聲竝不當从卯何
彼穠矣王姬之車善非聲衛終風虺虺其雷虺
蛇類當用乃雷聲欝而不發越之意静女其姝說
文作祩亦嘉好意愚謂从女善搔首踟蹰說文云踟
蹰俗書也作歭躇載馳言采其蝱蝱虫類用為當
氓無食桑葚木果也用椹為當河廣一葦杭之杭
木也用航為當伯兮首如飛蓬用莑善焉得諼草
諼忘也楷作萱善王中谷有女仳離當从北相背意
大車毳衣如菼說文作&KR2270;别有緂字善鄭清人左
旋右抽說文作左旋右搯遵大路無我醜兮說文云
無我兮蘀兮當从釋作豳風十月隕同揚
之水人實迋女楷書誑為當溱洧溱說文作潧溱乃
秦字與轃義同謂水與車皆會于秦也載驅齊子豈
弟用愷悌善秦車鄰用轔為當駟鐵載獫歇驕猲
獢善陳東門之枌市也婆娑說文云當作媻婆非
檜風檜木名當作鄶匪風溉之鬵說文作概曹
蜉蝣衣裳楚楚說文作善候人何戈與祋音歺
擊也从示不从衣今人以打為祋打音鼎以物首及物
也下泉愾我寤嘆用忥為省豳七月六月食鬱及
薁說文作及蒮鸛鳴于垤雚正鸛字也加鳥贅
小雅記稱宵雅隷三當作小雅善棠棣鄂不韡韡楷
作萼古文作善鄂國名此用之非樂爾妻帑當
用孥伐木坎坎鼔我蹲蹲舞我說文作舞我釋
云繇也舞也詳字義盖且歌且舞故字从&KR1390;有章舞有
文會意天保神之弔矣用递善南有嘉魚蒸然罩
罩說文作南山有臺南山有枸从句枸杞字从
勾二木名蓼莪我心寫兮當用瀉今為醎瀉字說文
缺湛露厭厭夜飲當用懕六月如輊如軒輊說文
作□織文鳥章古文作綕采芑八鸞瑲瑲商頌烈
祖作鶬鶬車攻助我舉柴說文作㧘積也今用柴非
祈父書作圻善節南山維石巖巖作嵒善天方
薦瘥說文作薦㽨正月謂地盖厚不敢不蹐說文作
趚佌佌有屋說文作小兒善巧言秩秩大猷
說文作&KR2582;&KR2582;此&KR2582;字之義謂擊戈有路莫能破也蓼
莪劬勞當从勾作勞四月匪鶉說文作鷻鼓鐘
憂心且妯說文作怞善大田有渰萋萋當作霋霋
鴛鴦摧之秣之摧當用莝青蠅營營說文作謍謍
賓筵賓載手仇傳云仇當作㪺善威儀怭怭說文作
佖佖屢舞傞傞說文作姕姕采綠當作菉
大雅文王上天之載說文作縡紛糾中有主宰之意
大明凉彼武王漢書作亮造舟為梁造當作艁
緜陶復陶穴復當用&KR2056;文王有聲聿求厥寧說文作
求厥寧生民先生如逹音撻正芉生順易也
不當用逹克岐克嶷說文作克岐克㘈居逆切小
兒有知也蒸之浮浮說文作烰烰假樂率由舊
章率繩名當用公劉思輯用光當用戢泂可以
餴饎饙&KR1066;同民勞以謹惽怓惽字从民非當从氏作
惛板無然泄泄說文作詍詍民之方殿屎說文作唸
㕧抑神之格思格當用感徦字雲漢滌滌山川說
文作菽菽藴隆蟲蟲當用爞爞崧高往近王舅師
云近當用䢋蒸民四牡彭彭說文作騯騯瞻卬鞠
人忮忒說文作伎忒
頌維天之命假以溢我說文作誐以益我嘉善也
時邁莫不震疊說文作震慴疊非有瞽鞉磬柷圉圉
囹圄也書益稷用敔善閔予小子嬛嬛在疚說文作
煢煢在㝌載芟載柞芟說文作蔪絲衣兕觥其觩
用觓善丩有曲意也那鞉鼔淵淵代鼔淵淵竝當用
善長發幅隕隕墜也用員善
周禮
天官治當用治絲者置之于噐兩手尋其緒而
理之治乃水名教當作音義與效同謂小子
效于師師執朴示之非孝文二字禮古文作从示
五禮以吉祭為先从丨主一而事治也豐乃噐大備之
意政當作□从正必先自治之意从攴刑以輔治也
不从文刑當作从井水静則平言用刑者當如水
之平刀字不當作刂事當作从中从之謂執中
而往也腊人此即腊肉字从肉日乾因借為今
昔字復加肉作腊贅醫師當从巫毉言其道通神也
醫乃梅湯造法如酒之意漿人醫酏字用之今混為毉
師字非醢人說文作从又持肉以草料及酒淹于
噐中也省从右非司裘古文作即裘字也因借
為求索字别加衣非胥徒說文作諝人有才知稱胥
乃蠏醢也奚說文作㜎奄人别作閹以官計弊
邦治弊羣吏之治弊斷也用憋善八柄詔王馭羣臣
古文作棅有秉執之義尤善別作枋非商賈阜通貨
賄从貝作商乃商議字家削之賦用从邑之
為當羞用百有二十品庶字从父謂進美味於
老人羞惡字从杻刑而生恥心也春行羔豚膳膏香
當用膷牛味也今用香非乃禾之氣豕盲眡而交睫
腥單用善肉成米也盎齊說文从酒作醠善
糟而奉之說文作善深蒲說文作菭菹說文
作王舉則共齊菹醯物六十罋齊當用齏菹當用
□罋當用&KR1805;為善屨人句用絇善
地官黨正用䣊善黨乃朋黨字尚黑之意鄙師古文
作囿人古文作大司徒移民通財移乃分禾
移插凡移徙字皆當用迻封人設其楅衡衡下从木
楷作魚非舞師教皇舞乃鳳凰字借帝皇字及作
凰竝非牛人共其牛牲之互用䇘善載師漆林之
征漆乃水名古文作善賈師賈上當作西展成
奠賈用價善稻人以涉揚其芟作田古文作蔪山
虞邦工入山而掄材古文掄作
春官鬱人當从臼作□鬱乃木茂盛也鬼神示古
文神祗字作周禮單用示即古字于義甚當但稍
失其形他書作祗贅或用祈乃祈禱字非小宗伯兆
五帝于四郊用垗為當司尊彝諸臣之所胙當用酢
司几筵王位設斧依當用扆典瑞駔圭璋璧琮當
用組大司樂柷圉用圉非觧見詩磬古文作
善&KR0615;即鼗也甲象形今从申誤簭人古文作
此文稍變師云古筮字參伍錯綜之意内九巫字皆
之誤大祝付練當用祔太史遣之日讀誄从
畾作讄善車僕戎車之萃五萃字竝當用倅
夏官大司馬蒐田别作獀苃舍别作废方相氏竝
去聲謂放其形相也帥百隷而時難論語作儺竝當
用為善今用難誤圉人此乃囹圉字别作圄甲
日千名兵士之服古文从衣建首作胄乃嫡子兵
士首服司馬法从革作
秋官大司寇凡萬民之有罪過古文作辠謂自取辛苦
也罪乃捕魚網名秦人以其似皇借用罪而此文遂隠
士師刉珥用&KR2304;衈善朝士面三槐用櫰為當司
刺三刺謂三訊之當用誎亦為譏誎字今竝借刺殺字
非掌囚上罪梏拲而桎當作㭟从共而兩手合于一
木復加手非野廬氏舟車轚互&KR0795;正車相擊也復加
車贅雍氏當作&KR3283;杜擭見書費誓赤犮氏當用捇拔
儀禮冠古文作謂以手執冃加于首也楷
書或作冠非婚取婚禮用夕之意昏下也从昏非
喪以哭亾為義當作喪楷作喪非祭从持肉以
祀也或作祭非鄕二邑也此正鄕黨字加作
為饗食字後人以鄕為鄕黨字因别加食為饗食字是
二食矣飲古文作善酒古文單用善
此酬酢字酬从州聲意無取中霤作廇亦善枕
塊古文作凷善姆纚笄宵衣綃善褍說文衣正幅
也玄端端衰字當用之妻古文䶒善盖對夫言曰妻
謂與夫齊也對舅姑言曰婦謂執帚事人也小篆妻从
帚則與婦混矣婿說文从士作壻善粢盛用齍善
&KR0596;乃奏進字取進手為容之意不若拜字善
春秋
春首从屯从日言日初出方和也夏古文作言日
正昌盛也夏乃華夏字秋大火西流百榖告成或以
火居左失西流意或作止言禾焦耳冬古文作
言日之終小篆从言其寒也正古終字今作久
失其形諸侯敵王所愾說文作鎎古文作許
言可也竆困窮也黎黑也譚言談也裵衣長也國名許
當用窮當用黎當用&KR2544;譚當用[邱-丘+覃]裵當用&KR1548;
此城郭字廊此郎官字衺此正邪字扣吱皆叩擊字郭
郎邪叩皆國與地之名酀鄛䣍鄎邵竝从邑為善
卒此士卒字大夫死當用殱于遂左氏善公羊
作瀐非齊侯唁公于野井當作今从口歺之誤
鴝鵒或作鸜公羊作鸛鵒非瘛犬入華氏之門說文
作狾犬為是不義不昵說文作䵒黏也美而豔說
文作豔今豔字說文缺公羊觕曰侵當用粗盖精粗
字皆从米也
論語學从冂言冢昧未知从从言學者必
敬恭無驕惰之意三家者以雍徹用善此正歛噐
字徹乃通也郁郁乎當用正文盛意從之純如
用縱善瑚璉也說文云當用槤璉乃俗書愚謂从玉
亦善臧文仲居蔡古文大龜也从二木二火言灼
兆非一之意蔡乃草名與之庾當用斞小人常戚
戚用慼善巍巍乎山高也只此為是委積高也
今復用巍非式負版者當用軾沽酒詩有酒酤我字
善沽乃水名子見齊衰用齊善與與如也與說文
作㦛趨進翼如也說文作君召使擯用儐相字
善擯乃斥也鄉人儺觧見周禮仍舊貫說文从手
作扔善億則屢中用意善從我於陳蔡此國
名敶敒皆戰陳陳力字夫子哂之說文有弞字
微笑也今哂字非說文缺行篤敬篤行篤厚竝當用
䈏篤策馬也晉文公譎而不正用憰善公伯寮說
文从穴作竂即此鄙哉硜硜乎當用硻正石聲也硜
說文作磬字窮斯濫矣說文用㜮从女必也狂狷
乎當用悁从心善狂犬疾狷犬戾也古之狂也蕩
當用惕心放大之意蕩乃水草瀰漫也鄕也吾見
夫子當用春秋傳曏役之三月字歸孔子豚孟子用
饋善不有博奕者乎當用簙
孝經古文作子在老人膝下也楷孝首失老人
意哭不偯說文作㥋卜其宅兆垗善
禮記大學僻則為天下僇說文觧僇為癡行僇修此
當用戮心有所恐懼古文作愳自慊凡快足當用
㥦恨少當用歉慊音義與嫌同混用此竝非心廣體
胖用善無情者不得盡其辤乃言詞字辤乃辤
受字謂受而過也辭乃詞訟字謂治其理曲也中庸
行險以徼幸徼乃伺察當用憿陷穽亦作阱聦明
睿知聦乃耳通用怱善辟廱广室也雝鳥鳴和取均
和意邕水環邑亦善當从缺或从欮非緼韍幽
衡幽用黝善玉鏘鳴也當用瑲毋追牟酒噐言在
首如牟之堆也作毋非追當用范則冠當用萬祭
左右軓范當用範范草名借用竝非緇衣不蕤當用
緌不說絰帶脱善禭贈終者衣被也說文作祱禭
乃楷書衣裳綻裂常正下常字不當从衣綻用䋎善
袴說文作絝楷从衣非蓽門圭窬當用竇逢腋
之衣當用䙜絅褧同大夫以㡘或以布或以竹㡘
簾通用古文别作雜當作襍木字移衣下非序
以昭繆用穆善謚法繆當用謬繆乃綢繆字借用竝非
圂腴當作豢腴圂側也耗說文作秏禾不成米而
虚耗也从耒非粱曰香箕說文作稘善釂此當為
冠禮醮禮字醮當為長者飲未釂字今錯周鞠有黃
華用菊善執贄借質非三月不解懈善俯仰詘
伸當用誳應對字从言作譍善諫而無讇論語作
謟善適見于天當用謫厪有存焉即廑字相彼
盍旦當作渴旦無怗懘之音說文作惉
孟子仁从二兩儀也天地之大德曰生人得之以為
仁此字今文同義从美字省文謂善在我也从
羊非禮解見周禮知古文作&KR4325;矢以逹遠言以揆
事能巧中也亦作&KR4325;自知其所自之意信古文从心
作言出于心内外一致意小篆作信人言豈皆實乎
不奪不饜猒此正饜足字謂甘于犬肉也加厂為覆
厭字今反以為厭飫字加土為覆壓字加食為饜足字
竝贅填然鼓之填乃填塞此當用詩振旅字為
當餓莩當用殍正死人也莩乃水草曾西蹙然說
文作然則苖浡然興之當用正草盛也浡字說
文缺乃水湧徵招當用韶則怒悻悻焉說文&KR2845;乃
怒意旄倪當用耄旄乃旗飾誅紂當从戈作㦵誅
乃言責人論語於予與何誅字四端耑即發耑字端
乃人立正也端正字用之創業當用刱謂井田為法
制之始創乃刃傷也畫墁說文作槾杇也今用墁甚
當說文缺勞之來之來乃往來用勑善淮濟當用
瀤泲解見書徒餔歠古文字善不若是恝說
文作不若是&KR2202;源源而來說文作謜謜而來自怨
自艾當用㣻别作刈今借艾非二女果當用婐郤
之為不恭當用却不税冕而行當用脱貉道也此
論語狐貉字北狄當用貘貊為善拂士當用輔正
弓也從者之當作从即叟字也今作非
經傳通用
宇宙寰宏容宥皆當从天字首作當
作寬當作當作雨當作竝从天首
朢月滿日月相朢望待人歸怨朢昆日照普同
也昆弟後昆當用晟此盛衰字盛乃齍盛也囦
古淵字&KR1570;竝古簫字竝古肅字三字形意不
同楷書混作&KR1570;竝非彧文盛&KR1442;黍稷盛郁地宜禾
冨有也劑裁量齌火劑齊衣下䙜齋稷名齍齍齊盛
齏菜菹齎貨幣舊多單用齊字楷書分别為善齊古
文作象禾麥齊秀于地之形小篆作楷書分
為二遂失其義&KR2147;此思患字憂此優游字優此優劣
俳優字臧吏受賕故从臣自戕為文□也故从
臣壬然而廉為意匨蔵修草蔽蔵物追琢牟追
追蠡竝當用進此追逐字此進用字後世以
省為進用字改進作追為追逐字又借追為追琢追
蠡牟追字竝非升高也升車噐豆噐名
畺封域步弓正其畺界彊弜竝弓強䗵竝虫直
死勥竝剛彊字轉為勉彊字从力楷作強本字之
誤通用為勥勇字非木旁出阜旁出有罪諧
聲虫災麯名二字竝諧聲蘖木字正當用
甚為簡當子字當借用不當用罪字書天作孽
字宜單用或借不當从子黃檗木諧辟聲不當从
寍安寍可所願愛惡字僾然也
臭本嗅字又氣味也殠惡臭字楷書失殠以臭字當之
復加口作嗅非嗅本以鼻不當又从口也网此佃漁
網字加一作為網綱字网加亡為罔無字加山為
山岡字楷書復以罔加糸作網以加糸作綱迷其初
矣塞向字空填塞字邊塞字䍿此鳳凰字
譎皇字當借用䍿皇暇皇遽倉皇皆當用遑今借皇帝
字竝非蟥虫字不當作蝗戠音致謂音註于上而
記之識幟織職熾竝从不从戈識與誌幟與義同
織古文別作善&KR2700;物小也微人行之微也徵見
也又五音之徵竝不當从彳徵聘召也竝从文懲戒字
从攴有治意从徵省聲㡀衣敗敝物壊以攴擊之斃
死也憋斷也从心从攴為制治意弊人作弊也大即古
人字譌从犬觧為左傳犬斃字則鑿矣幣帛字从黹省
文黼黻之屬从文以節文相接也舊从攴豈以禮幣相
交而从敝壊字乎小篆文攴二字多相誤也埶樹植
也从坴高地从耕耨勤勞之意說文云从卝云作
藝無謂愚按周禮樹蓺詩蓺麻竝从指事又周禮六
藝學藝竝从云盖百藝必入於神云者䰟省文言操藝
者運其神䰟為之也建即天行徤字徤字亦善健人
勥勉也腱筋骨勥也舟漏有朕字(勝)(滕)从朕
&KR3028;二文俱送女媵字賸从媵堩植㮓縆俱从
不當从恒即千字音義同愆从干犯上
音稔从干加一即辛字从辡辨辤辭辟等
字竝从音義同逆(辛)(執)(睪)(圉)
等字竝从夆音義與害相似故竝从丰但夆為要
害義害乃禍害也字體與相似而絶不同彼乃从文
从為豐盛意□褒貶褎衣䄂裒掊聚與
人物與人同事植物枯朽動物㱠㱙劵倦怠
从力券契劵从刀規矩字从天作規規字从夫作
規不从矢售即省文故(故)(敦)□(敬)□(羑)(㦤)
竝从久竝从帝楴(梓)(宰)亦从帝渫瀆
慠慢懶惰淫濫静美興竝从女作媟嬻嫯嫚嬾媠婬㜮
婧媄嬹㦚(辨)(簡)悊(哲)憋(弊)慼(戚)(狂)悁(狷)慆(滔)憺
(淡)怕(泊)有从心者不當借用悠(慈)(愍)愙(恪)芯(悲)怖
(怕)懣(悶)慫(悚)(怒)(悠)忼(慷)竝古文善匋甄陶字當
單用匋陶乃地名人姓褱袌今用抱乃抱持字名
号字當單用号號乃虎聲縒此差錯字錯乃金涂
彶汲汲字汲乃取水熄滅火字息乃鼻息包此正
胞胎字胞乃記肉吏之賤者躭戀字不从耳當从身
呼乃鳥獸呼人當用&KR2588;平夷當用希冀字从
目作睎交錯當用䢒逪然燒火應詞當用嘫稱
乃程禾譽詞當用取周意䬴此當為抹
馬字□旌旗指□罪罰罶罵等事竝當从网斯
須字當用䇓挑桃當从侵侔字當借蟊吟从金
作唫善啼从遞省作嗁善訾責譲貲財字不當用
訾衝从童不當从重津濟渡盡液字不當用津
止而比之為此行而北之為彼當作不當从皮逭
从宦不當从官秤不當从旱作稈醇醨不當借淳
漓徘徊徐鉉云當借裵回俗作徘徊非愚謂二字亦
當怪音奎同恢悝竝非轉疑怪字埞堤也从是
非勃海徐鉉云俗書作渤非主字从一丌今作
賓非充拓从石非擾擾从憂非㨔摇撼从感
非挾扶掖从夜非从止从山非蛩當从卭乃
得聲陭䧢徐鉉云作崎嶇非酒字丣夘酉字
二字相混非勶發也从撤非陴睨借俾倪非隓
敗城阜也陊落也徐鉉云隓作堕非磛嵒作岩嶃
巗非眉音避戲壯士作力皃作贔屭非受
