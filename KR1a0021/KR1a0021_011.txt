紫巖易傳跋
曾王父忠獻公潛心於易嘗為之傳前後兩著稿親題
第二稿云此本改正處極多紹興戊寅四月六日某書
始為定本矣獻之頃嘗繕錄之附以讀易雜說通為十
卷藏之於家忠獻嘗為屏山劉公書云無他用心惟静
默體道卒究聖人心法又答澹庵胡公書云杜門亦惟
聖賢之道是求夫求而得之者其在是矣惜其傳之未
廣朅来春陵刻於郡齋與學者共之
