春秋考原跋
右春秋讞攷傳三書石林先生葉公之所作也自熙寧
用事之臣倡為新經之說禍天下學士大夫以談春秋
為諱有年矣是書作于絶學之餘所以辟邪說黜異端
章明天子遏止人欲其有補于世教為不淺也公之玄
孫來守延平出是書鋟木而傳之蓋有意于淑斯人如
此學者其勉旃開禧乙丑九月一日秘閣校勘文林郎
南劍州軍事判官真德秀謹跋(案此乃讞考傳三書總跋當在石林春秋傳後)
(今傳之刻本不載是跋仍依永樂大典本附編於此)
