五禮通考卷二百十八
刑部尚書秦蕙田撰
嘉禮九十一
設官分職
唐書百官志唐之官制其名號禄秩雖因時增損而大
抵皆㳂隋故其官司之别曰省曰臺曰寺曰監曰衛曰
府各統其屬以分職定位其辨貴賤叙勞能則有品有
爵有勲有階以時考覈而升降之初太宗省内外官定
制為七百三十員曰吾以此待天下賢材足矣然是時
已有員外置其後又有特置同正員至於檢校兼守判
知之類皆非本制又有置使之名或因事而置事已則
罷或遂置而不廢其名類繁多莫能徧舉自中世以後
盗起兵興又有軍功之官遂不勝其濫矣
宰相之職佐天子總百官治萬事其任重矣然自漢以
來位號不同而唐世宰相名尤不正初唐因隋制以三
省之長中書令侍中尚書令共議國政此宰相職也其
後以太宗嘗為尚書令臣下避不敢居其職由是僕射
為尚書省長官與侍中中書令號為宰相其品位既崇
不欲輕以授人故常以他官居宰相職而假以他名自
太宗時杜淹以吏部尚書參議朝政魏徵以秘書監參
預朝政其後或曰參議得失參知政事之類其名非一
皆宰相職也貞觀八年僕射李靖以疾辭位詔疾小瘳
三兩日一至中書門下平章事而平章事之名蓋起於
此其後李勣以太子詹事同中書門下三品謂同侍中
中書令也而同三品之名蓋起於此然二名不專用而
佗官居職者猶假佗名如故自高宗以後為宰相者必
加同中書門下三品雖品高者亦然惟三公三師中書
令則否其後改易官名而張文瓘以東臺侍郎同東西
臺三品同三品入銜自文瓘始永淳元年以黃門侍郎
郭待舉兵部侍郎岑長倩等同中書門下平章事平章
事入銜自待舉等始自是以後終唐之世不能改初三
省長官議事于門下省之政事堂其後裴炎自侍中遷
中書令乃徙政事堂於中書省開元中張說為相又改
政事堂號中書門下列五房于其後一曰吏房二曰樞
機房三曰兵房四曰戶房五曰刑禮房分曹以主衆務
焉宰相事無不統故不以一職名官自開元以後常以
領他職實欲重其事而反輕宰相之體故時方用兵則
為節度使時崇儒學則為大學士時急財用則為鹽鐵
轉運使又其甚則為延資庫使至於國史太清宫之類
其名頗多皆不足取法故不著其詳
通典唐侍中中書令是真宰相(尚書左右僕射亦嘗為宰相其間或改為)
(納言内史左相右相黃門監紫微令等名其本即侍中中書令也共有四員其僕射貞觀末始加平章事)
(方為宰相)其餘以他官參掌者無定員但加同中書門下
三品(貞觀十七年以兵部尚書李勣同中書門下三品同中書門下三品自此始也永淳弘道之際)
(裴炎為正議大夫守侍中崔知温為正議大夫守中書令劉齊賢為中大夫守侍中並同中書門下三品)
(按此當以階卑官高令所給禄秩同三品耳當時權時之制其後亦有階卑為侍中中書令者即更不言)
及平章事知政事參知機務參與政事及平章軍國
重事之名者並為宰相亦漢行丞相事之例也自先
天之前其員頗多景龍中至十餘人開元以來常以
二人為限或多則三人天寳十五年之後天下多難
勲賢並建故備位者衆然其秉鈞持衡亦一二人而
已
蕙田案正議大夫階正四品中大夫階從四
品而侍中中書令皆正二品故云階卑官高
也高宗以後官至侍中中書令則無同三品
同平章事之稱
又案唐書宰相表以他官參宰相之任者稱
號不一有云知政事平章政事參議朝政參
預朝政參知政事參議得失專典機密參知
機務參掌機密參預機務同掌機務同知軍
國政事平章軍國重事者高宗以後同中書
門下三品同中書門下平章事二名兼用肅
代以降宰相無不稱平章事者矣
(馬氏端臨曰唐初始定制以三省為宰相之司存以三省長官為宰相之職任然省分為三各有所掌而)
(其官亦復不一相職既尊無所不統則不容拘以一職於是始有同中書門下三品同平章事參知機務)
(參預政事之名焉諸名之中所謂同平章事者唐初雖以稱宰相乃以處資淺之人在參知政事之下中)
(世以後則獨為真宰相之官至宋元豐以前皆然)
學士之職本以文學言語被顧問出入侍從因得參謀
議納諫諍其禮尤寵而翰林院者待詔之所也唐制乘
輿所在必有文詞經學之士下至卜醫伎術之流皆直
於别院以備宴見而文書詔令則中書舍人掌之自太
宗時名儒學士時時召以草制然猶未有名號乾封以
後始號北門學士元宗初置翰林待詔以張說陸堅張
九齡等為之掌四方表疏批答應和文章既而又以中
書務劇文書多壅滯乃選文學之士號翰林供奉與集
賢院學士分掌制詔書敕開元二十六年又改翰林供
奉為學士别置學士院專掌内命凡拜免將相號令征
伐皆用白麻其後選用益重而禮遇益親至號為内相
又以為天子私人凡充其職者無定員自諸曺尚書下
至校書郎皆得與選入院一歲則遷知制誥未知制誥
者不作文書班次各以其官内宴則居宰相之下一品
之上憲宗時又置學士承旨唐之學士弘文集賢分隷
中書門下省而翰林學士獨無所屬
三師三公太師太傅太保(各一人)太尉司徒司空(各一人皆不設)
(官屬)
尚書省尚書令(一人掌典領百官其屬有六尚書庶務皆會决焉龍朔二年改尚書省曰)
(中臺廢尚書令尚書曰太常伯侍郎曰少常伯光宅元年改尚書省曰文昌臺俄曰文昌都省垂拱元年曰都)
(臺長安三年曰中臺)左右僕射(各一人掌統理六官為令之貳令闕則總省事龍朔二年改曰)
(左右匡政光宅元年曰文昌左右相開元元年曰左右丞相天寶元年復)左右丞(各一人掌辨六)
(官之儀糺正省内左丞總吏戶禮部右丞總兵刑工部左右司郎中各一人員外郎各一人都事各六人主事)
(各六人龍朔元年改左右丞曰左右肅機郎中曰左右承務諸司郎中曰大夫永昌元年置員外郎神龍元年)
(省明年復置)
吏部尚書(一人侍郎二人掌文選勲封考課之政其屬有四曰吏部曰司封曰司勲曰考功吏部郎)
(中員外郎各二人掌文官階品朝集禄賜給其告身司封郎中員外郎各一人掌封命朝會賜予之級司勲郎)
(中一人員外郎二人掌官吏勲級考功郎中員外郎各一人掌文武百官功過善惡之考吏部主事四人司封)
(二人司勲四人考功三人武德五年改選部曰吏部七年省侍郎貞觀二年復置龍朔元年改吏部曰司列主)
(爵曰司封考功曰司績咸亨初復舊武后光宅元年改吏部曰天官垂拱元年改主爵曰司封天寶十一載改)
(吏部曰文部至德二載復舊)戶部尚書(一人侍郎二人掌天下土地人民錢穀之政貢賦之)
(差其屬有四曰戶部曰度支曰金部曰倉部戶部郎中員外郎各二人掌戶口田土賦役貢獻蠲免優復婣婚)
(繼嗣之事度支郎中員外郎各一人掌天下租賦歲計所出而支調之金部郎中員外郎各一人掌天下庫藏)
(出納權衝度量之數倉部郎中員外郎各一人掌天下軍儲出納租稅禄糧倉廪之事戶部廵官二人主事四)
(人度支主事二人金部倉部主事各三人高宗即位改民部曰戶部龍朔三年改戶部曰司元度支曰司度金)
(部曰司珍倉部曰司庾光宅元年改戶部曰地官天寳十二載改金部曰司金倉部曰司儲)禮部
尚書(一人侍郎一人掌禮儀祭享貢舉之政其屬四曰禮部曰祠部曰膳部曰主客禮部郎中員外郎各)
(一人掌禮樂學校衣冠符印表疏圖書册命祥瑞鋪設祠部郎中員外郎各一人掌祠祀享祭膳部郎中員外)
(郎各一人掌陵廟之牲豆酒膳主客郎中員外郎各一人掌二王後諸蕃朝見之事主事禮部祠部膳部主客)
(各二人武德四年改儀曹郎曰禮部郎中司蕃郎曰主客郎中龍朔二年改禮部曰司禮祠部曰司禋膳部曰)
(司膳光宅元年改禮部曰春官)兵部尚書(一人侍郎二人掌武選地圖車馬甲械之政其屬四)
(曰兵部曰職方曰駕部曰庫部兵部郎中員外郎各二人掌武官階品軍戎調遣貢舉雜請資歷考課職方郎)
(中員外郎各一人掌地圖遠近及四夷歸化之事駕部郎中員外郎各一人掌輿輦車乘傳驛廐牧馬牛雜畜)
(之籍庫部郎中員外郎各一人掌戎器鹵簿儀仗兵部主事四人職方駕部庫部各二人龍朔二年改兵部曰)
(司戎職方曰司城駕部曰司輿庫部曰司庫光宅元年改兵部曰夏官天寳十一載曰武部駕部曰司駕)
刑部尚書(一人侍郎一人掌律令刑法徒隸按覆讞禁之政其屬四曰刑部曰都官曰比部曰司門)
(刑部郎中員外郎各二人掌律法按覆奏讞都官郎中員外郎各一人掌俘隸簿錄給衣粮醫藥而理其訴免)
(比部郎中員外郎各一人掌句會内外賦歛經費俸禄賍贖徒役課程逋欠之物司門郎中員外郎各一人掌)
(門關出入及闌遺之物刑部比部主事各四人都官司門各二人龍朔二年改刑部曰司刑都官曰司僕比部)
(曰司計司門曰司關光宅元年改刑部曰秋官天寳十一載改刑部曰司憲比部曰司計)工部尚
書(一人侍郎一人掌山澤屯田工匠諸司公廨紙筆墨之事其屬四曰工部曰屯田曰虞部曰水部工部郎)
(中員外郎各一人掌城池土木之工役程式屯田郎中員外郎各一人掌天下屯田及文武職田諸司公廨田)
(虞部郎中員外郎各一人掌苑囿山澤草木供頓畋獵之事水部郎中員外郎各一人掌津渠堤堰溝洫運漕)
(之事工部主事三人屯田虞部水部各二人武德三年改起部曰工部龍朔二年曰司平屯田曰司田虞部曰)
(司虞水部曰司川光宅元年改工部曰冬官天寳十一載改虞部曰司虞水部曰司水)
馬氏端臨曰漢成分尚書置四曹蓋因事設員以司
其務非擬于古制也漢魏以來或五或六亦隨宜施
制無有常典自宋齊以後稍定為六曹至隋六部而
其制益明武太后遂以吏部為天官若參詳古今徵
考職任則天官太宰當為尚書令非吏部之任今之
吏部特出于夏官之司士耳今戶部之職與地官之
任雖云頗同各徵其承受考其沿襲則戶部合出于
度支度支主計筭之官也計筭之任本出于周禮天
官之司會云
蕙田案六部每部領四司昉於隋而唐宋皆
因之吏部戶部禮部兵部刑部工部六司謂
之頭司餘為子司隋時諸曹皆稱郎唐武德
三年始名郎中初戶部在禮部後武后以六
部擬周禮六官改戶部為地官由是居禮部
之前矣通典載顯慶元年改戶部為度支尚
書咸亨元年復為戶部而唐志不載又天寳
中改刑部曰憲部唐志稱司憲亦誤
門下省侍中(二人掌出納帝命相禮儀凡國家之務與中書令參總而專判省事武德元年)
(改侍内曰納言三年曰侍中龍朔二年改門下省曰東臺侍中曰左相武后光宅元年曰納言垂拱元年改門)
(下省曰鸞臺開元元年曰黃門省侍中曰監天寳元年曰左相)門下侍郎(二人掌貳侍中之職)
(龍朔二年改黃門侍郎曰東臺侍郎武后垂拱元年曰鸞臺侍郎天寳元年曰門下侍郎乾元元年曰黃門侍)
(郎大歷二年復舊)左散騎常侍(二人掌規諷過失侍從顧問隋廢散騎常侍貞觀元年復)
(置十七年為職事官顯慶二年分左右隸門下中書省皆金蟬珥貂左散騎與侍中為左貂右散騎與中書令)
(為右貂謂之八貂龍朔二年曰侍極)左諫議大夫(四人掌諫諭得失侍從贊相武德元年置)
(諫議大夫龍朔二年曰正諫大夫貞元四年分左右又武后垂拱二年鑄銅匭四列於朝堂以受四方之書以)
(諫議大夫補闕拾遺一人充使知匭事御史中丞侍御史一人為理匭使其後同為一匭元宗改理匭使為獻)
(納使至德元年復舊寳應元年命中書門下擇正直清白官一人知匭以給事中中書舍人為理匭使建中二)
(年以御史中丞為理匭使諫議大夫一人為知匭使)給事中(四人掌侍左右分判者事門下省有)
(錄事四人主事四人)左補闕左拾遺(各六人掌供奉諷諫大事廷議)起居郎
(二人掌錄天子起居法度與舍人分侍殿左右龍朔二年曰左史天授元年亦如之)典儀(二人掌贊)
(唱及殿中版位之次)城門郎(四人掌京城皇城宫殿諸門開闔之節)符寳郎(四人)
(掌天子八寳及國之符節)宏文館學士(掌詳正圖籍教授生徒朝廷制度沿革禮儀輕重皆)
(參議焉武德四年置修文館于門下省九年改曰宏文舘其後又置講經博士儀鳳中置詳正學士校理圖籍)
(武德後五品以上曰學士六品以上曰直學士又有文學直舘皆它官領之武后垂拱後以宰相兼領舘務號)
(舘主給事中一人判館事神龍元年改曰昭文舘二年曰修文館景龍二年置大學士四人以象四時學士八)
(人以衆八節直學士十二人以象十二時景雲中减其員數復為昭文舘開元七年曰宏文舘置校書郎又有)
(校理讎校錯誤等官長慶三年與詳正學士講經博士皆罷顓以五品以上曰學士六品以下曰直學士未登)
(朝為直舘)校書郎(二人掌校理典籍)
蕙田案大學士之稱始於景龍間其後張說
崔圓李泌皆授大學士固辭乃止中葉以降
如楊綰裴度牛僧孺皆加宏文館大學士李
勉裴垍李德裕賈餗皆加集賢殿大學士蓋
自宰輔以下固不輕授之矣宋初集賢院昭
文館大學士皆以宰相領之而觀文殿資政
殿大學士則以待宰執之就閒者自明以來
殿閣大學士遂專為輔臣之職矣
中書省中書令(二人掌佐天子執大政而總判其省事武德三年改内書省曰中書省内)
(書令曰中書令龍朔元年改中書省曰西臺中書令曰右相光宅元年改中書曰鳳閣中書令曰内史開元元)
(年改中書省曰紫微省中書令曰紫微令天寳元年曰右相至大歷五年紫微侍郎乃復為中書侍郎)
侍郎(二人掌貳令之職朝廷大政參議焉)舍人(六人掌侍進奏參議表章以久次者一人為閣)
(老判本省雜事又一人知制誥其餘分署制敕以六員分押尚書六曹中書省有主書四人主事四人)
右散騎常侍(二人)右諫議大夫(四人)右補闕右拾遺(各六)
(人掌如門下省)起居舍人(二人掌修記言之史後改曰右史)通事舍人(十六)
(人掌朝見引納殿庭通奏)集賢殿書院學士直學士侍讀學士修
撰官(掌刊緝經籍凡圖書遺逸賢才隱滯則承旨以求之開元五年乾元殿寫四部書置乾元院使有刊)
(正官四人以一人判事押院中使一人知書官八人六年更號麗正脩書院置使及檢校官為麗正殿直學士)
(八年加文學直又加修撰校理刊正校勘官十一年置麗正院脩書學士光順門外亦置書院十二年東都明)
(福門外亦置麗正書院十三年改麗正修書院為集賢殿書院五品以上為學士六品以下為直學士宰相一)
(人為學士知院事常侍一人為副知院事又置判院一人押院中使一人元宗嘗選耆儒日一人侍讀以質史)
(籍疑義至是置集賢院侍講學士侍讀直學士其後又增脩撰官校理官待制官留院官知檢討官文學直之)
(員募能書者為書直及寫御書人其後亦以前資常選三衛散官五品以上子孫為之又置畫直至十九年以)
(書直畫直榻書有官者為直院至德二年置大學士貞元初置編錄官四年罷大學士八年罷校理置校書四)
(人正字二人元和二年復置集賢校理罷校書正字四年集賢御書院學士直學士皆用五品如開元故事以)
(學士一人年高者判院事非登朝官者為校理餘皆罷永徽中命宏文舘學士一人日待制于武德殿西門永)
(泰時勲臣罷節制無職事皆待制于集賢門凡十三人)校書(四人)正字(二人)史
館修撰(四人掌修國史貞觀三年置史舘于門下省以它官兼領或卑位有才者亦以直舘稱以宰相)
(涖脩撰又於中書省置秘書内省修五代史開元二十年李林甫以宰相監修國史建議以為中書切密之地)
(史官記事隸門下省疏遠於是諫議大夫史館修撰初入為直館元和六年宰相裴垍建議登朝官領史職者)
(為修撰以官高一人判館事未登朝官皆為直館大中八年廢史館直館二員增修撰四人)
蕙田案尚書門下中書三省政本所出故紀
其官屬職掌特詳
祕書省(監一人少監二人丞一人掌經籍圖書之事龍朔二年改祕書省曰蘭臺監曰太史少監曰侍)
(郎丞曰大夫祕書郎曰蘭臺郎武后垂拱元年祕書省曰麟臺太極元年曰祕書省祕書郎三人校書郎十人)
(龍著作局郎二人佐郎二人校書二人正字二人朔二年改曰司文局郎曰郎中佐郎曰司文郎)
司天臺(監一人少監二人掌察天文稽術數丞一人主簿二人主事一人武德四年改太史監曰太史)
(局隸祕書省龍朔二年改太史局曰祕書閣局令曰祕書閣郎中武后光宅元年改局曰渾天監不隸麟臺俄)
(改曰渾儀監長安二年復曰太史局隸麟臺如故景龍二年改曰太史監不隸祕書省景雲元年又為局隷祕)
(書省踰月為監歲中復為局二年改曰渾儀監開元二年復曰太史監改令為監置少監十四年太史監復為)
(局以監為令而廢少監天寳元年太史局復為監自是不隸祕書省乾元元年曰司天臺改令為監春官夏)
(官秋官冬官中官正各一人副正各一人五官保章正二人五官監候三人五官司歷二人五官靈臺郎各一)
(人五官挈壺正二人五官司晨八人漏刻博士六人)
殿中省(監一人少監二人丞二人掌天子服御之事龍朔二年曰中御府監曰大監丞曰大夫侍御尚)
(醫二人主事二人進馬五人奉尚食局奉御二人直長五人食醫八人龍朔二年曰膳局諸奉御皆曰大夫)
(醫尚藥局奉御二人直長二人侍御醫四人司醫五人佐十人龍朔二年曰奉醫局尚衣局奉御二人直)
(長四人龍朔二年曰奉冕局尚尚舍局奉御二人直長六人龍朔二年曰奉扆局乘局奉御二人直長十)
(人司廪司庫各一人奉乘十八人龍尚輦局奉御二人直長三人尚輦)(二年曰奉駕局人龍朔二年曰)
(奉轝局)
内侍省(監二人少監二人内侍四人掌内侍奉宣制令武德四年為内侍監龍朔二年改監為省垂拱)
(元年曰司宫臺天寳十三年置内侍監改内侍曰少監尋更置内侍内常侍六人内給事十人主事二人内)
(謁者監十人内謁者十二人内寺伯六人寺人六人宫掖廷局令二人丞三人宫教博士二人監作四人)
(闈局令二人丞二人内奚官局令二人丞二人太内僕局令二人丞二人府局令二人丞二人子内)
(坊局令二人丞二人坊事五人典直四人)
御史臺(大夫一人中丞三人掌以刑法典章糾正百官之罪惡其屬為三院一曰臺院侍御史隸焉二)
(曰殿院殿中侍御史隸焉三曰察院監察御史隸焉龍朔二年改御史臺曰憲臺大夫曰大司憲中丞曰司憲)
(大夫武后文明元年改御史臺曰肅政臺光宅元年分左右臺景雲三年廢右臺延和元年復置尋復廢東都)
(留臺有中丞侍御史各一人殿中侍御史二人監察御史三人元和後不置中丞三院御史亦不常備侍御史)
(六人以久次者一人知雜事謂之雜端主簿一人錄事二人殿中侍御史九人監察御史十五人龍朔二)
(年置監察御史裏行武后文明元年置殿中裏行後亦顓以裏行名官長安二年置内供奉)
(葉氏夢得曰唐三院御史謂侍御史與殿中侍御史監察御史也侍御史所居曰臺院殿中曰殿院監察)
(曰察院比其公宇之號非官稱也侍御史自稱端公知雜事則稱雜端而殿中監察稱曰侍御近世殿院)
(察院乃以名其官蓋失之矣而侍御史復不稱臺院止曰侍御端公雜端但私以相號而不見於通稱各)
(從其所㳂襲而已)
蕙田案明制改御史臺曰都察院而十三道
監察御史則止稱察院蓋沿唐宋以來之稱
唐宋御史有裏行謂未經正授而行署中之
事如今之某處行走是也
太常寺(卿一人掌禮樂郊廟社稷之事少卿二人丞二人主簿二人龍朔二年改曰奉常寺九寺卿皆)
(曰正卿少卿曰大夫武后光宅元年改曰司常寺令博士四人協律郎二人錄事二人两京郊社署一)
(人丞一人丞太樂署令二人丞一人樂正八人丞鼓吹署令二人二人樂正四人太醫署令二人二人)
(醫監四人醫正八人醫博士助教各一人針博士助教各一人針師十人按摩博士一人按摩四人咒禁博士)
(一人令太卜署令一人丞二人卜正博士各二人三廪犧署一人丞二人汾祠署令一人丞一人皇)
(五帝以前帝王三皇五帝周文王武王漢高祖两京武成王廟令一人丞一人)
光禄寺(卿一人掌酒醴膳羞之政少卿二人丞二人主簿一人錄事二人龍朔二年改曰司宰寺武后)
(改曰司膳寺良太官署令二人丞四人掌珍羞署令一人丞二人醖署令二人丞二人醢署令一人)
(丞二人)
衛尉寺(卿一人掌器械文物少卿二人丞二人主簿二人錄事一人龍朔二年改曰司衛寺两京武)
(庫署令各二人丞各二人監事各一人丞武器署令一人丞二人監事二人守官署令一人二人監事二)
(人)
宗正寺(卿一人掌天子族親屬籍少卿二人丞二人主簿二人知圖譜官一人修玉牒官一人知宗子)
(表疏官一人錄事二人武德二年置宗師一人後省龍朔二年改寺曰司宗寺武后曰司屬寺諸陵臺令各)
(一人丞各一人建初啟運興寕永康陵令各一人丞各一人諸太子廟令各一人丞各一人錄事各一人諸太)
(子陵令各一人丞各一人錄事各一人崇元署令一人丞一人)
蕙田案崇元署領僧道二教即北齊之昭元
寺也隋隸鴻臚寺唐以老子為始祖置崇元
學故僧道女冠並隸宗正
太僕寺(卿一人掌廐牧輦輿之政少卿二人丞四人主簿二人錄事二人永徽中改寺曰司馭寺武后)
(曰司僕寺車乘黃署令一人丞一人諸典廐署令二人丞四人府署令一人丞一人牧監上牧監監)
(各一人副監各二人丞各二人主簿各一人中牧監副監丞各减一員東宫九牧監丞二人錄事各一人)
大理寺(卿一人掌折獄詳刑少卿二人正二人丞六人主簿二人龍朔二年改曰詳刑寺武后改曰司)
(刑寺事獄丞六人司直六人評八人錄事二人)
鴻臚寺(卿一人掌賓客及凶儀少卿二人丞一人主簿一人錄事二人龍朔二年改曰同文寺武后曰)
(司賓寺人典客署令一人丞三人掌客十五司儀署令一人丞一人)
司農寺(卿一人掌倉儲委積少卿二人丞六人主簿二人錄事二人龍朔二年改寺曰司稼寺上林)
(署令二人丞四人丞太倉署令三人丞五人監事八人鈎盾署令二人四人監事十人導官署令二人)
(丞四人監事十人一太原永豐龍門等倉每倉監一人丞二人司竹監人副監一人丞二人慶善石門)
(温泉湯等監每監監一人丞二人主京都諸宫苑總監監各一人副監各一人丞各二人簿各二人京都)
(諸園苑監苑四面監監各一人副監各一人丞各二人九成宫總監監一人副監一人丞一人主簿一人)
(諸鹽池監監一人人諸屯監一人丞一)
太府寺(卿一人掌財貨廪藏貿易少卿二人丞四人主簿二人錄事二人龍朔二年改曰外府寺武后)
(攺曰司府寺五两京諸市署令各一人丞二人丞左藏署令三人丞人監事八人右藏署令二人三人)
(監事四人人常平署令一人丞二監事五人)
國子監(祭酒一人司業二人掌儒學訓導之政丞一人主簿一人錄事一人武德初曰國子學隸太常)
(寺貞觀二年曰監龍朔二年改曰司成舘祭酒曰大司成司業曰少司成咸亨二年復曰監垂拱元年曰成均)
(監各國子監博士五人助教五人直講四人文王經博士二人太學博士六人助教六人廣舘博士)
(四人助教二人三四門舘博士六人助教六人直講四人律學博士人助教一人書學博士二人助教)
(一人助算學博士二人教一人)
少府監(監一人少監二人掌百工技巧之政丞六人主簿二人錄事二人武德初廢監以諸署隷太府)
(寺貞觀元年復置龍朔二年改曰内府監武后曰尚方監中尚署令一人丞二人監作四人左尚署令一)
(人丞五人監作六人丞右尚署令二人丞四人監作六人織染署令一人二人監作六人諸冶監令各)
(一人丞各一人監作四人人諸鑄錢監監各一人副各二人丞各一人監事各一互市監每監監一人丞)
(一人)
將作監(監二人少監二人掌土木工匠之政丞四人主簿二人錄事二人武德初改令曰大匠少令曰)
(少匠龍朔二年改曰繕工監大匠曰大監少匠曰少監咸亨二年曰營繕監天寳十一載改大匠曰大監少匠)
(曰少監丞左校署令二人丞一人監作十人丞右校署令二人三人監作十人中校署令一人三人監)
(事十人斜甄官署令一人丞二人監作四人丞百工就谷庫谷谷太隂伊陽監各一人副監一人一人監)
(作四人)
蕙田案通典咸亨元年復舊光宅元年改為
營繕監神龍元年復舊大匠一人少匠二人
唐志俱失載
軍器監(監一人掌繕甲弩以時輸武庫丞一人主簿一人錄事一人開元以前軍器皆出左尚署三年)
(置監十一年廢為甲弩坊隸少府十六年復為監丞弩坊署令一人丞二人監作二人甲坊署令一人一)
(人監作二人)
都水監(使者二人掌川澤津梁渠堰陂池之政丞二人主簿一人武德初廢都水監為署貞觀六年復)
(為監改令曰使者龍朔二年改曰司津監使者曰監武后改曰水衡監使者曰都尉開元二十五年不隸將作)
(監有錄事一人河隄謁者六人)(河渠署令一人丞一人諸津令各一人丞二人)
十六衛左右衛(上將軍各一人大將軍各一人將軍各二人掌宫禁宿衛凡五府及外府)
(皆總制焉武德五年改左右翊衛曰左右衛改左右驍騎衛曰左右驍騎府左右屯衛曰左右威衛左右禦衛)
(曰左右領軍衛左右備身府曰左右府唯左右武衛府左右監門府左右候衛仍隋不改顯慶五年改左右府)
(曰左右千牛府龍朔二年左右衛府驍衛府武衛府皆省府字改左右威衛曰左右武威衛左右領軍衛曰左)
(右戎衛左右候衛曰左右金吾衛左右監門府曰左右監門衛左右千牛府曰左右奉宸衛後又曰左右千牛)
(衛咸亨元年改左右戎衛曰領軍衛武后光宅元年改左右驍衛曰左右武威左右武衛曰左右鷹揚衛左右)
(威衛曰左右豹韜衛左右領軍衛曰左右玉鈐衛貞元二年初置十六衛上將軍長史各一人錄事參軍事各)
(一人倉曹參軍事各二人兵曹參軍事各二人騎曹參軍事各一人胄曹參軍事各一人奉車都尉有其名)
(而無其人駙馬都尉無定員司階各二人中候各三人司戈各五人執戟各五人長上各二十五人親衛府)
(一勲衛府二翊衛府二凡五府每府中郎將一人左右郎將一人兵曹參軍事各一人校尉各五人每校尉有)
(旅帥二人每旅帥有隊正二十人副隊正二十人)左右驍衛(掌同左右衛上將軍以下官皆)
(同左右衛無奉車駙馬都尉無親衛勲衛而有翊衛)左右武衛(同上)左右威衛
(同上)左右領軍衛(同上)左右金吾衛(掌宫中京城廵警𤇺候道路水草之)
(宜官同上又有左右街使各一人判官各二人)左右監門衛(掌諸門禁衛及門籍官同左右)
(驍衛惟省倉曹騎曹)左右千牛衛(掌侍衛及供御兵仗官同左右監門衛)
諸衛折衝都尉府(每府折衝都尉一人掌領屬備宿衛師役則總戎左右果毅都尉各一人)
(别將各一人長史各一人兵曹參軍事各一人校尉五人旅帥十人隊正二十人副隊正二十人武德元年改)
(鷹揚郎將曰軍頭鷹擊郎將曰府副又改軍頭曰驃騎將軍府副曰車騎將軍皆為府諸率府置驃騎將軍五)
(人車騎將軍十人二年以車騎將軍府隸驃騎府置十二軍分關内諸府皆隸焉六年廢七年復驃騎將軍府)
(為統軍府車騎將軍為别將八年復置十二軍貞觀十年改統軍府曰折衝都尉别將曰果毅都尉)
蕙田案唐初兵皆隸折衝府而番上則諸衛
領之
左右羽林軍(大將軍各一人將軍各三人掌統北衙禁兵督攝左右廂飛騎儀仗長史錄事參軍)
(事倉曹參軍事兵曹參軍事胄曹參軍事各一人司階各二人中候各三人司戈各五人執戟各五人長上各)
(十人右左右翊衛中郎將府中郎將一人左右中郎一人左郎將一人兵曹參軍事一人校尉五人旅帥十)
(人隊正二十人副隊正二十人)左右龍武軍(大將軍各一人統軍各一人將軍三人掌同羽)
(林長史以下同左右羽林軍惟不領翊衛)左右神武軍(大將軍各一人統軍各一人將軍三)
(人總衙前射生兵長史以下同左右龍武軍)左右神策軍(大將軍各一人統軍各二人將)
(軍各四人掌衛兵及内外八鎮兵護軍中尉各一人中護軍各一人判官各三人都勾判官二人勾覆官各一)
(人表奏官各一人支計官各一人孔目官各二人驅使官各二人長史以下如龍武軍)
蕙田案唐之禁軍分南北衙南衙則十六衛
是也北衙則羽林諸軍是也神策軍之名始
於肅代以後中官權重者領之謂之天子禁
軍非他軍比兵柄下移宦監專政其由來漸
矣左右龍武左右神武左右神策號六軍德
宗又置神威軍併羽林龍武神武神策總曰
左右十軍
東宫官太子太師太傅太保少師少傅少保(各一人)
太子賓客(四人掌侍從規諫贊相禮儀)侍讀(無常員掌講導經學)詹事府
(太子詹事一人少詹事一人掌統三寺十率府之政丞二人主簿一人司直一人龍朔二年曰端尹府詹事曰)
(端尹少詹事曰少尹武后光宅元年改曰宫尹府詹事曰宫尹少詹事曰少尹)左春坊(左庶子二)
(人中允二人掌侍從贊相駮正啟奏司議郎二人左諭德一人左贊善大夫五人錄事二人主事三人崇文)
(館學士二人校書郎二人典司經局洗馬二人文學三人校書四人正字二人膳局郎二人承二人藥)
(藏局郎二人丞二人人内直局郎二人丞二人人典設局郎四人丞二宫門局郎二人丞二)右
春坊(右庶子二人中舍人二人掌侍從獻納啟奏太子舍人四人通事舍人八人右諭德一人右贊善大)
(夫五人錄事一人主事二人)
蕙田案左右春坊即隋之門下典書二坊也
梁徐摛為太子宫官文體既别春坊皆效之
則春坊之名固不始於唐矣後周王褒皇太
子箴春宫養德秋坊通夢似春坊之外又有
名秋坊者然别無可攷
又案左春坊以比門下省庶子比侍中中允
比門下侍郎司議郎比給事中贊善大夫比
諫議大夫諭德比散騎常侍右春坊以比中
書省庶子比中書令中舍人比中書侍郎龍
朔中又改司經局為桂坊比御史臺不隸於
左坊咸亨二年復舊
家令寺(家令一人掌飲膳倉儲丞二人主簿一人龍朔二年改宫府寺食官署令一人丞二人典)
(倉署令一人丞二人人司藏署令一人丞二)率更寺(令一人掌宗族次序禮樂刑罰及漏刻之)
(政丞一人主簿一人龍朔二年改曰司更寺)僕寺(僕一人掌車輿乘騎儀仗喪葬丞一人主簿一)
(人二廐牧署令一人丞人典乘四人)
太子左右率府(率各一人副率各二人掌兵仗儀衛武德五年改左右侍率曰左右衛率府左)
(右武侍衛率曰左右宗衛率府左右宫門將曰左右監門率府龍朔二年改左右衛率府曰左右典戎衛左右)
(宗衛率府曰左右司禦率府左右虞候率府曰左右清道衛左右内率府曰左右奉裕衛左右監門率府曰左)
(右崇掖衛武后垂拱中改左右監門率府曰左右鶴禁衛神龍元年改左右司禦率府曰左右宗衛府左右清)
(道衛曰左右虞候率府景雲二年左右宗衛府復曰左右司禦率府開元初左右虞候率府復曰左右清道率)
(府長史各一人錄事參軍事倉曹兵曹胄曹騎曹參軍事各一人司階各一人中候各二人司戈各二人執戟)
(各三人散長上各十人各親府勲府翊府三府每府中郎將各一人左右郎將一人兵曹參軍事各一人校)
(尉各五人旅帥各十人隊正各二十人)太子左右司禦率府(掌同左右衛設官亦)
(同惟無散長上)太子左右清道率府(掌晝夜廵警官同上)太子左右
監門率府(率各一人副率各二人掌諸門禁衛長史各一人錄事參軍事兵曹參軍事兼領倉曹冑)
(曹參軍事各一人監門直長七十八人)太子左右内率府(率各一人副率各一人掌)
(千牛供奉之事長史錄事諸曹參軍同監門率府千牛各四十四人)
王府官(傅一人諮議參軍事一人友一人侍讀無定員文學一人東西闔祭酒各一人以上為王官長)
(史一人司馬一人掾屬各一人主簿一人記室參軍事二人錄事參軍事一人功曹倉曹戶曹兵曹騎曹法曹)
(士曹參軍事各一人參軍事二人行參軍事四人典籖二人以上為府官親事府典軍二人副典軍二人校)
(尉五人族帥隊正隊副視親事多少乃置事帳内府典軍二人副典軍二人校尉以下與親府同)
親王國(令一人大農一人尉一人丞一人學官長丞各一人食官長丞各一人廐牧長丞各二人典府)
(長丞各二人)
公主邑(司令一人丞一人主簿一人錄事一人)
天下兵馬元帥副元帥都統副都統(元帥都統招討使掌)
(征伐兵罷則省行軍長史行軍司馬行軍左司馬行軍右司馬判官掌書記行軍參謀前軍兵馬使中軍兵馬)
(使後軍兵馬使中軍都虞候各一人)節度使副大使知節度事(各一人搃)
(軍旅顓誅殺行軍司馬副使判官支使掌書記推官廵官衙推各一人同節度副使十人舘驛廵官四人府院)
(法直官要籍逐要親事各一人随軍四人節度使封郡王則有奏記一人兼觀察又有判官支使推官廵官衙)
(推各一人又兼安撫使則有副使判官各一人兼支度營田招討經略使則有副使判官各一人支度使復有)
(遣運判官廵官各一人京兆河南牧大都督大都護皆親王遥領两府之政以尹主之大都督府之政以長史)
(主之大都護府之政以副大都護主之副大都護則兼王府長史其後有持節為節度副大使知節度事者正)
(節度也諸王拜節度大使者皆留京師)
觀察使(一人掌察所部善惡舉大綱副使支使判官掌書記推官廵官衙推随軍要籍進奏官各一人)
(貞觀初遣大使十三人廵省天下諸州水旱則遣使有廵察安撫存撫之名神龍中有十道廵察使景雲二年)
(置都督二十四人揚益并荆四州為大都督中下都督各十尋以權重罷之唯四大都督府如故置十道按察)
(使開元二年曰十道按察採訪處置使四年罷八年復置十道按察使十年又罷十七年復置二十年曰採訪)
(處置使分十五道天寳末又兼黜陟使乾元元年改曰觀察處置使)
蕙田案按察使之名起於此然唐時兼領一
道權寄之重亞於節度非專以刑名為職今
之按察使則宋提點刑獄之任也
團練使(一人副使判官推官廵官衙推各一人)
防禦使(一人副使判官廵官各一人)
西都東都北都牧(各一人)西都東都北都鳳翔成都河
中江陵興元興德府尹(各一人掌宣德化歲廵屬縣少尹二人司錄參軍事二人錄事)
(四人功曹倉曹戶曹田曹兵曹法曹士曹參軍事各二人參軍事六人六府錄事參軍事以下减一人文學一)
(人醫學博士一人)
大都督府(都督一人掌督諸州兵馬甲械城隍鎮戍糧稟長史一人司馬二人錄事參軍事一人錄)
(事二人功曹倉曹戸曹田曹兵曹法曹士曹參軍事各一人參軍事五人市令一人文學一人醫學博士一人)
(中都督下都督府俱有别駕一人减司馬一人中府參軍事四人下府二人武德初邊要之地置總管以統軍)
(加號使持節有行臺有大行臺七年改總管曰都督總十州者為大都督貞觀二年去大字凡都督府有刺史)
(以下如故然大都督又兼刺史而不撿校州事其後都督加使持節則為將諸將亦通以都督稱唯朔方猶稱)
(大總管邊州别置經略使有屯田之州則置營田使安禄山反諸郡當賊衝者皆置防禦守捉使乾元二年置)
(團練守捉使都團練守捉使)
大都護府(大都護一人副大都護一人掌統諸蕃撫慰征討副都護二人長史一人司馬一人錄事)
(參軍事一人錄事二人功曹倉曹戸曹兵曹法曹參軍事各一人參軍事三人都護府都護一人副都護以下)
(員數同)
上州刺史(一人職同牧守别駕一人長史一人司馬一人錄事參軍事一人錄事一人司功司倉司)
(戸司田司兵司法司士參軍事各一人參軍事四人市令一人丞一人文學一人醫學博士一人中州下州錄)
(事各一人中州參軍事三人下州二人)
諸軍使(各一人五千人以上有副使一人萬人以上有營田副使一人軍皆有倉兵胄三曹參軍事刺)
(史領使則置副使推官衙官州衙推軍衙推)
京縣令(各一人丞二人主簿二人錄事二人尉六人畿縣丞主簿各一人尉二人)
上縣令(一人丞主簿各一人尉二人中縣下縣尉一人)
上鎮將(一人鎮副二人倉曹兵曹參軍事各一人中下鎮减鎮副一人不置倉曹每鎮又有使一人副)
(使一人又有司馬)
上戍主(一人戍副一人中下戍不置副)
五嶽四凟令(各一人掌祭祀)
上關令(一人掌禁末游察姦慝二人中下關减丞一人)
右唐官制
宋史職官志宋承唐制三師三公不常置宰相不專任
三省長官尚書門下並列于外又别置中書禁中是為
政事堂與樞密對掌大政天下財賦内庭諸司中外筦
庫悉隸三司中書省但掌册文覆奏考帳門下省主乘
輿八寳朝會板位流外考較諸司附奏挾名而已臺省
寺監官無定員無專職悉皆出入分涖庶務故三省六
曹二十四司類以他官主判雖有正官非别勅不治本
司事事之所寄十亡二三故中書令侍中尚書令不預
朝政侍郎給事不領省職諫議無言責起居不記注中
書常闕舍人門下罕除常侍司諫正言非特旨供職亦
不任諫諍至于僕射尚書丞郎員外居其官不知其職
者十常八九其官人受授之别則有官有職有差遣官
以寓禄秩叙位著職以待文學之選而别為差遣以治
内外之事其次又有階有勲有爵故仕人以登臺閣升
禁從為顯宦而不以官之遲速為榮滯以差遣要劇為
貴途而不以階勲爵邑有無為輕重時人語曰寧登瀛
不為卿寧抱槧不為監虚名不足以砥礪天下若此外
官則懲五代藩鎮專恣頗用文臣知州復設通判以貳
之階官未行之先州縣守令多帶中朝職事官外補階
官既行之後或帶或否視是為優劣大凡一品以下謂
之文武官未常參者謂之京官樞密宣徽三司使副學
士諸司而下謂之内職殿前都校以下謂之軍職外官
則有親民釐務二等而監軍廵警亦比親民此其槩也
神宗元豐三年八月下詔肇新官制省臺寺監領空名
者一切罷去而易之以階九月詳定所上寄禄格會明
堂禮成近臣遷秩即用新制而省臺寺監之官各還所
職矣五年省臺寺監法成六年尚書新省成帝親臨幸
召六曹長貳以下詢以職事因誡勅焉自元祐以後漸
更元豐之制二府不分班奏事樞密加置僉書戶部則
不令右曹專典常平而總於其長起居郎舍人則通記
起居而不分言動館職則增置校勘黃本凡此皆與元
豐稍異也其後蔡京當國首更開封守臣為尹牧由是
府分六曹縣分六案又内侍省職悉倣機延之號已而
脩六尚局建三衛郎又更两省之長為左輔右弼易端
揆之稱為太宰少宰是時員既濫冗名且紊雜甚者走
馬承受升擁使華黃冠道流亦濫朝品元豐之制至此
大壊建炎中興參酌潤色因吕頤浩之請左右僕射並
同中書門下平章事两省侍郎改為參知政事三省之
政合乎一乾道八年又改左右僕射為左右丞相刪去
三省長官虛稱道揆之名遂定然維時多艱政尚權宜
御營置使國用置使脩政局置提舉軍馬置都督並以
宰相兼之總制司理財同都督督視理兵並以執政兼
之因事剏名殊非經久惟樞密本兵與中書對掌機務
號東西二府命宰相兼知院事建炎四年實用慶歷故
典其後兵興則兼樞密使兵罷則免至開禧初始以宰
臣兼樞密為永制當多事時諸部或長貳不並置或併
郎曹使相兼之惟吏部戶部不省不併兵休稍稍增置
其後詔非曾任監司守臣不除郎官著為令又增館閣
員廣環衛官蓋自元祐以逮政和己未嘗拘乎元豐之
舊中興若稽成憲二者並行而不悖故凡大而分政任
事之臣微而筦庫監局之官沿襲不革者皆先後所同
便也或始剏而終罷或欲革而猶因則有各當其可者
焉
三師三公(宋承唐制以太師太傅太保為三師太尉司徒司空為三公為宰相親王使相加官其特)
(拜者不預政事皆赴上於尚書省凡除授則自司徒遷太保自太傅遷太尉若太師則為異數惟趙普文彦博)
(方特拜焉政和三年罷太尉司徒司空以太師太傅太保為三公為真相之任仍立三孤少師少傅少保亦稱)
(三少為次相之任而蔡京以三公任真相宣和末三公至十八人三少不計冗濫甚矣南渡紹熙以後三公未)
(嘗備官其後韓伉胄史彌遠賈似道專政皆至太師)
蕙田案自漢以來太尉司徒司空並為三公
之官亦曰三司而周官之三公則號為三師
政和中詔以司徒司空周六卿之官太尉秦
主兵之任皆非三公遂命罷之而復周官公
孤之名其見卓矣
宰相(宋承唐制以同平章事為真相無常員有二人則分日知印上相為昭文館大學士監修國史其次)
(為集賢殿大學士或置三相則昭文集賢二學士與監修國史各除神宗新官制以侍中中書令尚書令官高)
(不除而以尚書左右僕射為宰相左僕射兼門下侍郎行侍中之職右僕射兼中書侍郎行中書令之職政和)
(中改左右僕射為太宰少宰仍兼兩省侍郎靖康中復改為左右僕射建炎三年詔左右樸射並加同中書門)
(下平章事改門下中書侍郎為參知政事廢尚書左右丞乾道八年改左右僕射為左右丞相)
(葉氏夢得曰本朝沿習唐制官制行始用六典别尚書門下中書為三省各以其省長官為宰相則侍中)
(中書尚書令是也既又以秩高不除故以尚書令之貳左右僕射為宰相而左僕射兼門下侍郎以行侍)
(中之職右僕射兼中書侍郎以行中書令之職而别置侍郎以佐之則三省互相兼矣然左右僕射既為)
(宰相則凡命令進擬未有不由之出者而左右僕射又為之長則出令之職自己身行尚何省而覆之乎)
(方其進對執政無不同則所謂門下侍郎者亦預聞之矣故批旨皆曰三省同奉聖旨既已奉之而又審)
(之亦無是理門下省事惟有給事中封駿而已未有左僕射與門下侍郎自駮已奉之命者則侍中侍郎)
(所謂省審者殆成虚文也元祐間議者以詔令稽留吏員冗多徒為重複因有併廢門下省之意後雖不)
(行然事有當奏禀左相必批送中書右相將上而右相有不同往往或持之不上或退送不受左相無如)
(之何侍郎無所用力事權多在中書自中書侍郎遷門下侍郎雖名進其實皆未必樂也)
(馬氏端臨曰以宰相而兼他官本非令典唐制所謂反輕宰相之體是也然時方用兵則兼節度使崇儒)
(學則為大學士急財用則為鹽鐵轉運使盖以國家方重其事而以宰相提綱則下不敢以泛泛之司存)
(親之猶有說也至於三省則俱為政本之地無所不統長官則宰相所謂中書門下同平章事是也佐官)
(則參知政事是也今元豐改官制既以中書門下同平章事為左右僕射參知政事為中書門下侍郎尚)
(書左右丞矣而復以左僕射兼門下侍郎右僕射兼中書侍郎則是既自有佐官而復以長官兼之贅疣)
(甚矣盖神宗必欲復唐三省之職而蔡確以有中書造命之說已為次相兼中書侍郎王珪為首相兼門)
(下侍郎實欲隂擯珪於門下使不得與造命取旨之事苟以便其專政之私而不復頋體統名稱之不順)
(也)
蕙田案丞相之名始於秦而漢因之哀帝改
為大司徒自後不置魏晉以後或置或否居
之者多非尋常人臣之職隋唐五代及北宋
俱無丞相之名南渡復置左右丞相明初始
廢
平章軍國重事(元祐中置)
使相(親王樞密使留守節度使兼侍中中書今同平章事者皆謂之使相不預政事不書敕惟宣敕除授)
(者敕尾存其御而已)
(馬氏端臨曰宰相者總百官弼天子既不當儕之他官而其上則不當復有貴官矣自唐開元以來郭元)
(振李光弼相繼以平章事為節度使謂之使相而宰相之職儕於他官自此始自宋元祐以後文潞公吕)
(申公相繼以平章軍國重事序宰臣上而宰相之上復有貴官自此始然郭李以勲臣名將為之宜也自)
(此例一開於是田承嗣李希烈之徒俱以節鎮帶同平章事者非一人極而至於王建馬殷錢鏐之軰蠭)
(起盗地者皆欲效之盖鄙他官而不為而必欲儕於宰相以自附於郭李則唐中葉以後所謂平章者如)
(此文吕以碩德老臣為之宜也自此例一開於是蔡京王黼相繼以太師總知三省事三日一朝赴都堂)
(治事以至於韓侂胄賈似道擅權專政之久者皆欲效之盖卑宰相而不屑為而必求加於相以自附於)
(文吕則宋中葉以後所謂平章者如此盖平章之始立名也本非甚尊之官及其久也則強藩之竊地者)
(為之權臣之擅政者為之盖雖官極尊而居之者多非其人矣)
參知政事(乾德二年置以副宰相不押班不知印不升政事堂開寳六年詔參政於都堂與宰相同)
(議政事至道元年詔宰相與參政輪班知印同升政事堂押勅齊銜行則並馬元豐新官制廢參知政事以門)
(下中書二侍郎尚書左右丞代之建炎三年復門下中書侍郎為參知政事而省左右丞)
門下首(受天下之成事審命令駮正違失國初以中書門下平章事為宰相復用兩制官一員判門下)
(省事官制行始釐正焉凡官十有一侍中侍郎左散騎常侍各一人給事中四人左諫議大夫起居郎左司諫)
(左正言各一人高侍中掌佐天子議大政審中外出納之事國初以秩罕除自建隆至熙寧真拜侍中纔五)
(人官制行以左僕射兼門下侍郎行侍中職别置侍郎以佐之南渡省侍中不置侍郎掌貳侍中之職省中)
(外出納之事與知樞密院同知樞密院中書侍郎尚書左右丞並為執政官南渡省不置左散騎常侍左諫)
(議大夫左司諫左正言同掌規諫諷諭國初置諫院知院官凡六人以司諫正言充職而他官領者謂之知諫)
(院正言司諫亦有領他職而不預諫諍者官制行始皆正名給事中掌讀中外出納及判後省之事若政令)
(失當除授非人則論奏而駮正之故事詔旨付銀臺司封駮官制行給事中始正其職而封駮司歸門下起)
(居郎掌記天子言動舊置起居院命三舘校理以上修起居注官制行改修注為郎舍人元豐六年詔左右史)
(分記言動元祐元年仍詔不分隸符寳郎二人掌外廷符寳之事通進司進奏院俱給事中舊為通進銀)
(臺司言登聞檢院隸諫議大夫告登聞鼓院隸司諫正中興後撿鼓糧審官官進奏謂之六院)
中書省(掌進擬庶務官奉命令設官十有一令侍郎右散騎常侍各一人舍人四人右諫議大夫起居)
(舍人右司諫右正言各一人真令掌佐天子議大政授所行命令而宣之國朝未嘗拜官制行以右僕射兼)
(中書侍郎行令之職别置侍郎以佐之中興省令不置侍郎掌貳令之職恭議大政南渡省不置中書舍)
(人掌行命令為制詞分治六房國初為所遷官實不任職復置知制誥及直舍人院與學士對掌内外制官制)
(行始正名而判後省之事右起居舍人掌同起居郎同右散騎常侍右諫議大夫司諫右正言與門下省)
(但左屬門下右屬中書通謂之兩省官中興初詔諫院不隸兩省紹興二年詔並依舊檢正官五房各一人)
(掌糾正省務)
(葉氏夢得曰元豐既新官制四十年間職事官未有不經除者惟御史大夫左右散騎常侍至今未嘗除)
(人盖兩官為臺諫之長非宰執所利故無有啟之者)
尚書省(掌施行制命舉省内綱紀程式六部皆隸焉設官九令左右僕射左右丞左右司郎中員外郎)
(各一人來令掌佐天子議大政奉所出命令而行之自建隆以不除政和二年詔不復置宣和七年復置亦)
(無除者南渡後並省行左右僕射掌貳令之職與三省長官皆為宰相官制以左僕射兼門下侍郎右僕射)
(兼中書侍郎行侍中中書令事政和中改左僕射為太宰右僕射為少宰靖康元年復舊南渡後置左右丞相)
(省僕射不置下左右丞掌通治省事貳令僕射之職舊班六曹尚書官制行升其秩為執政南渡省不置)
(左右司郎中員外郎掌分治六曺之事左司治吏戶禮右司治兵刑工建炎中詔减左右司郎官二員置中書)
(門下檢正諸房公事二員次年復舊雜榷賀務都茶場提轄官一員監場官二員與雜買務賣場文思院左)
(藏東西庫提轄並稱四轄一左藏封椿庫監官一員監門官員)
(洪氏邁容齋隨筆中書尚書令在西漢時為少府官屬與太官湯官上林諸令品秩略等侍中但為加官)
(在東漢亦屬少府而秩稍增尚書令為千石然銅印墨綬雖居機要而去公卿甚遠至或出為縣令魏晉)
(以來浸以華重唐初遂為三省長官居真宰相之任猶列三品大歷中乃升正二品入國朝其位益尊叙)
(班至在太師之上然只以為親王及使相兼官撫單拜者見任宰相帶侍中者才五人范魯公質趙韓王)
(普丁晉公謂馮魏公拯韓魏王𤦺尚書令又最貴除宗王外不以假人趙韓王韓魏王始贈真令韓公官)
(止司徒及贈尚書令乃詔自今更不加贈盖不欲以三師之官贅其稱也政和初蔡京改侍中中書令為)
(左輔右弼而不置尚書令以為太宗皇帝曾任此官殊不知乃唐之太宗為之故郭子儀不敢拜非本朝)
(也)
蕙田案侍中中書令尚書令魏晉以後為樞
機之職比於宰相隋唐定為真相宋初因之
以其秩高不輕授人多為宗王宰輔加官及
贈官而已南渡以後俱廢元初耶律楚材嘗
為中書令其後但以東宫領之至尚書令及
侍中更不復置矣明建文中嘗置侍中在尚
書下侍郎上名同而職異尋廢
樞密院(掌軍國機務出納密命宋初以樞密院與中書對持文武二柄號為二府神宗初政省其務之)
(細者歸之有司增置審官西院領閤門祗候以上至諸司使差遣官制行随事分隸六曺而樞府專以本兵為)
(職書樞密使知院事佐天子執兵政而同知院事副使簽院事為之貳國初官無定制有使則置副有知院)
(則置同知院資淺則用直學士簽書院事熙寧元年知院與副使並置元豐改官制議者欲廢密院歸兵部帝)
(曰祖宗不以兵柄歸有司故專命官以統之互相維制何可廢也於是得不廢定置知院同知院二人副使悉)
(罷元祐初復置簽書同簽書徽宗朝又有領樞密院事中興復置樞密使多以宰相兼之使與知院同知副使)
(亦或並除其簽書同簽書並為端明殿學士恩數特依執政或以武臣為之都承旨副都承旨舊用院吏逓)
(遷其後或用文臣或武臣為之興檢詳官熙寧中置視中書檢正官元豐新制罷之中復置計議官四員)
(字編修官随事置無定員賞主管三省樞密院架閣文一員三省樞密院激庫三省樞密院激賞酒庫)
(監官各二人)
馬氏端臨曰樞密之名始於唐代宗寵任宦者故置
内樞密使使之掌機密文書如漢之中書謁者令是
也若内中處分則令内樞密使宣付中書門下施行
則其權任已侔宰相至僖昭間楊復恭西門季元之
徒遂至於視事行文書矣昭宗天復元年既誅劉季
述乃勅近年宰相延英奏事樞密院侍側爭論紛然
既出又稱上旨未允復有改易撓權亂政自今並依
大中舊制俟宰相奏事畢方得升殿承受公事蓋當
時所謂樞密使者專横如此朱梁懲唐敝不用宦者
然徒知宦者之不可用而不知樞密院之不必存也
乃復改為崇政院以敬翔為使至後唐而復樞密院
郭崇韜安重誨相繼領其事皆腹心大臣則是宰相
之外復有宰相三省之外復有一省矣宋興始以樞
密與中書對持文武二柄號稱二府然後樞密院之
設始專有職掌不為贅疣然祖宗時樞密院官雖曰
掌兵亦未嘗不兼任宰相之事景德四年中書命秘
書丞楊士元通判鳳翔府樞密院命之掌内香藥庫
兩府不相知宣勑各下乃詔自今中書所行事關軍
機及内職者報樞密院樞密院所行關民政及京朝
官者報中書是樞密院得以預除授之事也又是年
命宰臣王旦監修兩朝正史知樞密王欽若陳堯叟
參知政事趙安仁並修國史是樞密院可以預文史
之事也至慶歴以後始以宰相兼樞密使及元豐官
制行欲各正其名遂不復兼乃詔釐其事大小大事
三省與樞密院同議進呈畫旨稱三省樞密院同奉
聖旨三省皆同簽書付樞密院行之小事樞密院獨
取旨行訖關三省每朝三省樞密先同對樞密院退
待於殿廬三省始留進呈三省事退樞密院再上進
呈獨取旨遂為定例然熙寧初以司馬温公為樞密
副使公以言新法不見聽力辭上使人謂之曰樞密
兵事也官各有職不當以他事辭其時文潞公亦在
樞府雖持正論終不能抑新法之行至哲宗初即位
蔡確為相温公為門下侍郎章惇知樞密院温公欲
復差役法而確言此大事當與樞密院同議取旨惇
果駁温公所言然則樞密院雖可以參謀三省之事
而又在所以委任之者如何温公潞公當熙寧之時
與國論不合則欲其專任本兵不預他事蔡確當元
祐之初欲引章惇以自助則欲其共立異議隂排正
人至紹聖以後則兩府皆憸人附會紹述更無異議
亦不復聞以文馬之儔參錯其間矣
(洪氏邁容齋隨筆國朝樞密之名其長為使則其貳為副使其長為知院則其貳為同知院如柴禹錫知)
(院向敏中同知及曹彬為使則敏中改副使王繼英知院王旦同知繼馮拯陳堯叟亦同知及繼英為使)
(拯堯叟乃改簽書院事而恩例同副使王欽若陳堯叟知院馬知節簽書及王陳為使知節遷副使其後)
(知節知院則任中正周起同知惟熙寧初文彦博吕公弼已為使而陳升之過闕留王安石以升之曾再)
(入樞府遂除知院知院與使並置非故事也安石之意以沮彦博耳紹興以來唯韓世忠張俊為使岳飛)
(為副使此後除使固多而其貳只為同知亦非故事也又使班視宰相而乾道職制雜壓令副使反在同)
(知之下)
蕙田案熙寧以後有提舉修敕令制置三司
條例司三司會計司編修條例經撫房提舉
講議司儀禮局禮制局南渡則有御營使提
舉修政局制國用使都督諸路軍馬編修敕
令所皆以宰執兼領因事剏名未久遄罷今
皆略之
宣徽院(宣徽南院使北院使掌總領内諸司及三班内侍之籍郊祀朝會宴饗供帳之儀二使共院而)
(各設廳事故事與恭知政事樞密副使同知樞密院事以先後入叙位熙寕四年詔位恭政樞副同知下官制)
(行罷宣徽院以職事分隸省寺而使號猶存紹聖三年罷自後不復置)
三司使(國初沿五代之制置三司使號曰計省位亞執政太平興國八年分置鹽鐵度支戶部三使淳)
(化四年復置使一員總領三部又分天下為十道在京東曰左計京西曰右計置使二員分掌俄又置總計使)
(判左右計事左右計使判十道事五年罷十道左右計使復置三部使咸平二年罷三部使復置三司一員三)
(司副使三部各有孔目官一人都勾押官一人勾覆官四人又有都磨勘司都主轄支收司拘收司都理欠司)
(都憑由司開拆司𤼵放司勾鑿司催驅司受事司衙司管轄官勾當公事官三司推勘公事勾當諸司馬步軍)
(糧料院官勾當馬步軍專勾司官元豐官制罷三司並歸戶部)
翰林學士院(翰林學士承旨翰林學士知制誥掌制誥詔令撰述之事承旨不常置以學士久次)
(者為之凡他官入院未除學士謂之直院學士俱闕他官暫行院中文書謂之權直乾道九年崔敦詩以秘書)
(省正字兼翰林權直淳熙五年敦詩再入院議者以翰林乃應奉之所非專掌制誥之地更為學士院權直後)
(復稱翰林權直然亦互除不廢)
翰林侍讀學士(太宗初吕文仲為侍讀真宋咸平二年以楊徽之夏侯驕並為翰林侍讀學士)
(始建學士之職元豐官制廢翰林侍讀侍講學士但以為兼官然必侍從以上乃得兼之其秩卑資淺則為說)
(書歲春二月至端午日秋八月至長至日遇隻日入侍邇英閣輪官講讀元祐七年復增學士之號元符元年)
(省去建炎元年詔特差侍從官四員充講讀官)翰林侍講學士(咸平二年以邢昺為侍講)
(學士故事兩省臺端以上兼侍講或以庶官兼之盖殊命也元豐以後多以宫觀兼侍讀南渡後臺諫多兼讀)
(講者)崇政殿說書(仁宗景祐元年命賈昌朝等為崇政殿說書後為庶官兼經筵者之稱)
觀文殿大學士學士(學士之職資望極峻無吏守無職事惟出入侍從備頋問而已觀文)
(殿即舊延恩殿仁宗時更名皇祐元年置大學士詔今後湏曾任宰相乃除宋初有文明殿學士仁宗時改為)
(紫宸殿學士又改觀文殿學士非曾任執政者不除)資政殿大學士學士(資政殿在)
(龍圖閣之東序景德二年特置學士在翰林學士下尋置大學士班文明殿學士下翰林學士承旨上康定中)
(大學士置二員學士三員)端明殿學士(端明殿即西京正衙殿也後唐置學士班翰林學士)
(上宋初為文明殿學士後改紫宸又改觀文明道二年復置端明殿學士在翰林學士之下以待學士之久次)
(者亦或以執政為之)
龍圖閣學士直學士待制(大中祥符中建以奉太宗御書御製文集學士班樞密直)
(學士上直學士班樞密直學士下待制班知制誥下)天章閣學士直學士待制
(天禧四年建仁宗即位以奉真宗御製學士罕以命人仁宗世纔王贄一人秦堪自顯謨閣進直天章閣以稱)
(呼非便改龍圖自是天章不為帶職)寶文閣學士直學士待制(舊曰夀昌閣改)
(今名以藏仁宗御集)顯謨閣學士直學士待制(元符元年置藏神宗御集後改)
(熙明閣尋復舊位序在寳文閣學士直學士待制下)徽猷閣學士直學士待制
(大觀二年建藏哲宗御集)敷文閣學士直學士待制(紹興十年置藏徽宗聖製)
煥章閣學士直學士待制(淳熙初建藏高宗御製)華文閣學
士直學士待制(慶元二年置藏孝宗御製)寳謨閣學士直學士待
制(嘉泰二年置藏光宗御製)寶章閣學士直學士待制(寳慶二年置藏寧宗)
(御製)顯文閣學士直學士待制(咸淳元年置藏理宗御製)
集英殿修撰(宋初有集賢殿修撰直龍圖閣直祕閣三等政和六年置集英殿修撰下待制一等)
右文殿修撰(紹聖二年易集賢殿學士為修撰政和六年改名右文次於集英殿為貼職之)
(高等)祕閣修撰(政和六年置以待館閣之資深者多自直龍圖閣遷焉)直龍圖
閣(祥符九年始置直闇凡館閣久次者必選直龍圖閣皆為擢待制之基也中興後凡直閣為庶官任藩閫)
(監司者貼職随高下而等差之直天章閣至顯文閣並同)直祕閣(國初以史舘昭文館集賢院為)
(三館皆寓崇文院太宗於崇文院中堂建祕閣以右司諫直史館宋泌為直祕閣直館直院則謂之館職以他)
(官兼者謂之貼職元豊以前凡状元制科一任還即試詩賦各一而入否則用大臣薦而試謂之入館官制行)
(廢崇文院為祕書監列為職事官罷直館直院之名獨以直祕閣為貼職皆不試而除盖特以為恩數而已)
(馬氏端臨曰學士待制二官始於唐皆以處清望儒臣俾備頋問其初既無專職亦無定員宋因其制而)
(以三館為儲才之地故職名尤多元豐新官制其職名之元不附麗於三省寺監者皆從廢革然除昭文)
(集賢二學士元麗中書門下省外獨翰林學士一官在唐已無所係屬而最為清要故不可廢而諸學士)
(待制則以其為三館清流未欲遽廢故以為朝臣補外加恩之官盖有同於階官而初無職掌矣龍圖閣)
(為儲祖宗制乍之所故其官視三館自後列聖相承代代有宸奎之閣而監官亦如之於是學士直學士)
(待制直閣之官始不可勝計矣野處譏其濫及俗吏童騃然職名既多自不容不濫施也又所謂學士直)
(閣者尊卑不同故難槩稱如觀文為宰相資政為執政端明為簽書龍圖以下為尚書然皆學士也直龍)
(圖煥章等閣為蕃閫監司之貼職直祕閣則卑於諸閣然皆直閣也於是捨學士直閣之名而就以所掌)
(殿閣呼之遂有丁紫宸秦天章之稱則以為名稱非便而改以他殿閣然所謂端明龍圖顕謨敷文煥章)
(之類亦俱非人臣之稱謂流傳既久曰某端明曰某龍圖不覺其非宜耳)
蕙田案宋以翰林學士與中書舍人分典制
誥謂之兩制其侍讀侍講學士及崇政殿說
書謂之經筵殿閣諸學士待制謂之侍從直
館直閣謂之館職
東宫官(太子太師太傅太保太子少師少傅少保皆不常設恒以待前宰執為致仕官太子賓客以)
(他官兼不常置陳太子詹事二人以他官兼中興光宗正儲以王十朋良翰為之不兼他官非常制太子)
(左庶子右庶子左諭德右諭德仁宗以後始置或除左虛右或除右虚左或並置太子侍讀侍講神宗升儲)
(始置各一人中興常並置翊太子中舍人舍人各一人嘉定初除二人資善堂善贊讀直講說書皇太子)
(宫小學教授資善堂小學教授翊善以下皆舊制直講以下中興以後增置主管左右春坊事二人以内臣)
(兼同主管左右春坊事二人以武臣兼承受官一人以内侍充太子左右衛率府率副率左右司禦率府率)
(副率左右清道率府率副率左右監門率府率副率左右内率府率副率官存而無職司中興不置惟以監門)
(率副率為環衛)
親王府(傅長史司馬俱有其官而未嘗除諮議参軍友記室参軍王府教授小學教授俱無定數)
吏部(掌文武官吏選試擬注資任銓叙蔭補考課之政令其屬三曰司封曰司勲曰考功凡官十有三尚)
(書一人侍郎一人郎中員外郎尚書選二人侍郎選各一人司封司勲考功各一人元祐初司封司勲各減郎)
(官一員)
戶部(掌天下人戶土地錢榖之政令貢賦征役國初以天下財計歸三司本部無職掌止置判部事一人)
(元豐正官名始歸戶部其屬三曰度支曰金郡曰倉部凡官十有三尚書一人侍郎二人郎中員外郎左右曺)
(各二人度支金部倉部各二人)
禮部(掌國之禮樂祭祀朝會宴饗學校貢舉之政令舊屬禮儀院判院一人又有知院而禮部止設判部)
(一人元豐官制始歸禮部其屬三曰祠部曰主客曰膳部設官十尚書侍郎各一人郎中員外郎四司各一人)
(元祐初省祠部郎官一員以主客兼膳部紹聖改元主客膳部互置郎中兼領)
兵部(掌兵衛儀仗鹵簿武舉民兵廂軍上軍蕃軍四夷官封承襲之事輿馬器械之政天下地土之圖其)
(屬三曰職方曰駕部曰庫部舊判部事一人元豐設官十尚書侍郎各一四司郎中員外郎各一元祐初省駕)
(部郎中一員以職方兼庫部紹聖改元詔職方庫部互置郎中一員兼)
(洪氏容齋随筆唐因隋置尚書置六曹吏部兵部分掌銓選文屬吏部武屬兵部自三品以上官冊授五)
(品以上制授六品以下𠡠授皆委尚書省奏擬兩部各列三銓曰尚書銓尚書主之曰東銓曰西銓侍郎)
(二人主之吏居左右是為前行故兵部班級在戶刑禮之上睿宗初政以宋璟為吏部尚書李義盧從愿)
(為侍郎姚元之為兵部尚書陸象先盧懷謹為侍郎六人皆名臣二選稱治其後用人不能悉得賢然兵)
(部為甚其變而為三班流外銓不知自何時元豐官制行一切更改凡選事無論文武悉以付吏部蘇東)
(坡元祐中拜兵書謝表云恭惟先帝復六卿之名本欲後人識三代之舊古今殊制閑劇異宜武選隸於)
(天官兵政總於樞輔故司馬之職獨省文書蓋紀其實也今本曹所掌惟諸州廂軍名籍及每大禮别書)
(寫蕃官加恩告雖有所轄司局如金吾街仗司騏驥車輅象院法物庫儀鸞司不過每季郎官一往耳名)
(存實亡一至於此)
刑部(掌刑法獄訟奏讞赦宥叙復之事其屬三曰都官曰比部曰司門設官十有一尚書一人侍郎二人)
(郎中員外郎刑部各二人都官比部司門各一人國初以刑部覆大辟案淳化二年增置審刑院有知院及詳)
(議官大中祥符三年置糾察刑獄司官制行悉罷歸刑部元祐元年省比部郎官一員以都官兼司門紹聖元)
(年詔都官司門互置郎官一員)
工部(掌天下城郭宫室舟車器械符印錢幣山澤苑囿河渠之政舊制判部事一人元豐並歸工部其屬)
(三曰屯田曰虞部曰水部設官十尚書侍郎各一人郎中員外郎四司各一人元祐元年省水部郎官一員紹)
(聖元年詔屯田虞部互置郎官一員兼領)
御史臺(掌糾察官邪肅政綱紀其屬有三曰臺院侍御史隸焉曰殿院殿中侍御史隸焉曰察院監察)
(御史隸焉咸平中以御史二人充左右廵使祭祀則兼監祭使又有廊下使監香使稱曰五使元豐正官制使)
(名悉罷人御史大夫宋初為加官不除正員新制除去中丞一為臺長侍御史一人殿中侍御史二人監察)
(御史六人其官卑而入殿中監察御史者謂之裏行又有檢法一人主簿一人)
祕書省(掌古今經籍圖書國史實錄天文術數之事監少監丞各一人其屬有五著作郎一人著作佐)
(郎二人祕書郎二人校書郎四人正字二人宋初置三館長慶門北謂之西館太平興國初於昇龍門東北剏)
(立三館書院三年賜名崇文院遷西館書貯焉東廊為集賢書庫西廊為史館書庫天禧初以三館為額置檢)
(討校勘等員先是端拱二年就崇文院中堂建閣謂之祕閣淳化元年詔置直閣校理元豐五年職事官貼職)
(悉罷以崇文院為祕書省官屬始有定員元祐初復置集賢院校理自校理而上職有六等内外官並許帶五)
(年置集賢院學士元符二年詔職事官罷帶館職悉復元豐官制紹興中祕書省復建史館以修神宗哲宗實)
(錄選本省官兼檢討校勘以侍從官充修撰以宰臣提舉監修九年詔著作局惟修日歷遇修國史則開國史)
(院遇修實錄則開實錄院嘉泰二年國史與實錄院並置其會要所則以省官通任其事又有太史局鐘鼓院)
(筭學並屬焉)
殿中省(掌供奉天子玉食醫藥服御幄帟輿輦舍次之政令監少監丞各一人總尚食尚藥尚醖尚衣)
(尚舍尚輦六局各有典御奉御等員又置提舉六尚局及管幹官一員又有御藥院勾當官無常員尚衣庫使)
(副使二人内衣物庫監官二人新衣庫監官二人朝服法物庫監官二人)
太常寺(掌禮樂郊廟社稷壇壝陵寝之事卿少卿丞各一人博士四人主簿協律郎奉禮郎大祝各一)
(人舊制判寺及丞一人别置太常禮院雖隸本寺其實專逹康定元年置判寺同判寺並兼禮院事元豐正名)
(始專其職其屬有郊社令太廟令籍田令宫闈令太醫局大晟府)
宗正寺(掌叙宗派屬籍卿少卿丞主簿各一人宋初置判寺事以宗姓充元豐官制行詔宗正長貳不)
(專用國姓盖自有大宗正司以統皇族也渡江後卿不常置)
大宗正司(掌糾合族屬知及同知官各一人丞二人熙寕三年以異姓朝臣知丞事)
光禄寺(掌祭祀朝會宴饗酒醴膳羞之事卿少卿丞主簿各一人舊卿少皆為寄禄元豊制行始歸本)
(寺中興後廢併入禮部其屬有大官令法酒庫内酒坊大官物料庫翰林司牛羊司牛羊供應所乳酪院外物)
(料庫)
衛尉寺(掌儀衛兵械甲胄之政令卿少卿丞主簿各一人舊制判寺事一人凡武庫武器歸内庫守宫)
(歸儀鸞司本寺無所掌元豐制行始歸本寺其屬有内弓箭庫南外庫軍器&KR1887;槍庫軍器弩劍箭庫儀鸞司軍)
(器什物庫宣德樓什物庫左右金吾街司左右金吾仗司六軍儀仗司中興後寺廢併入工部)
太僕寺(掌車輅廐牧之令卿少卿丞主簿各一人所隸官司有車輅院左右騏驥院左右天駟監鞍轡)
(庫飬象所駞坊車營致遠務牧飬上下監左右天廐坊孳生監中興後寺廢併入兵部舊制羣牧司制置使副)
(鞍轡庫使副元豐併入太僕寺)
大理寺(掌折獄詳刑鞫讞之事卿一人少卿二人正二人推丞四人斷丞六人司直六人評事十有二)
(人主簿二人)
鴻臚寺(掌四夷朝貢宴勞給賜送迎之事卿少卿丞主簿各一人其屬有往來國信所都亭西驛及管)
(幹所禮賓院懷遠驛中太一宫建隆觀等提點所在京寺務司提點所傳法院左右街僧錄司同文館及管勾)
(所中興後寺廢併入禮部)
司農寺(掌倉儲委積之政令卿少卿丞主簿各一人所隸倉二十五草場十二排岸司四園苑四下卸)
(司都麴院水磨務柴炭庫炭場中興罷寺併隸倉部後復置)
太府寺(掌邦國財貨之政令卿少卿各一人丞主簿各二人所隸有左藏東西庫西京南京北京左藏)
(庫内藏庫奉宸庫祗候庫元豐庫布庫茶庫雜物庫糧料院審計司都商税務汴河上下鎖蔡河上下鎖都提)
(舉市易司市易上界市易下界雜買務雜賣場榷貨務交引庫抵當所和劑局惠民局店宅務石炭場香藥庫)
(中興寺罷併隸金部後復置)
國子監(掌國子大學武學律學小學之政令舊置判監事直講丞主簿元豐官制祭酒司業丞主簿各)
(一人大學博士十人正錄各五人武學博士二人律學博士正各一人崇寧元年建外學于國之南設司葉丞)
(各一人博士十人正錄各五人三年詔辟雍置司成司葉各二員四年改辟雍司成為大學司成總國子監及)
(内外學士宣和三年罷三舍法悉依元豐舊制中興以國子監併禮部後復置)
少府監(掌百工伎巧之政令監少監丞主簿各一人所隸文思院綾錦院染院裁造院文繡院舊置南)
(郊祭器庫監官二人太廟祭器法物庫監官二人旌節官二人鑄印篆文官二人諸州鑄錢監監官各一人並)
(屬焉)
將作監(掌宫室城郭橋梁舟車營繕之事監少監各一人丞主簿各二人所隸修内司東西八作司竹)
(木務事材場麥□場窰務丹粉所作坊物料庫第三界退材場簾箔場中興以將作監併歸工部後復置)
軍器監(掌監督繕治兵器什物國初戎器之職領于三司胄曹案熙寧六年廢胄案乃按唐令置監以)
(從官總判元豐始置監少監各一人丞二人主簿一人所隸東西作坊作坊物料庫皮角場南渡以軍器監併)
(工部置御前軍器所後復置)
都水監(掌内外川澤河渠津梁堤堰之事舊隸三司河渠案嘉祐三年始置監又置局于澶州曰外監)
(元豐置使者一人丞二人主簿一人元祐中復置外都水使者所隸有街道司紹興十年以監歸于工部不復)
(置)
司天監(掌察天文祥異寫造歷書監少監丞主簿春官正夏官正中官正秋官正冬官正靈臺郎保章)
(正挈壺正各一人元豐官制行罷司天監立太史局隸祕書省)
殿前司(掌殿前諸班直及步騎諸指揮之名籍都指揮使副都指揮使都虞候各一人騎軍有殿前指)
(揮使内殿直散員散指揮散都頭散祗候金鎗班東西班散直鈞容直及捧日以下諸軍指揮步軍有御龍直)
(骨朵子直弓箭直弩直及天武以下諸軍指揮諸班有都虞候指揮使有都軍使都知副都知押班御龍諸直)
(有四直都虞候本直各有都虞候指揮使副指揮使都頭副都頭十將將虞候騎軍步軍有捧日天武左右四)
(廂都指揮使捧日天武左右廂各有都指揮使每軍有都指揮使都虞候每指揮有指揮使副指揮使每都有)
(軍使副兵馬使十將將虞候承局押官渡江後都指揮間虚不除則以主管殿前司一員任其事其屬有幹辦)
(公事主管禁衛二員凖備差遣凖備差使點檢醫藥飯食各一員書寫機宜文字一員其下有統制統領將佐)
(等分任其事)
侍衛親軍馬軍(掌馬軍都指揮之名籍都指揮使副都指揮使都虞候各一人所領馬軍自龍)
(衛而下有左右四廂都指揮龍衛左右廂各有都指揮使每軍有都指揮使都虞候每指揮有指揮使副指揮)
(使每都有軍使副兵馬使十將將虞候承勾押官)
侍衛親軍步軍(掌步軍諸指揮之名籍都指揮使副都指揮使都虞候各一人所領步軍自神)
(衛而下左右四廂設官與馬軍同)
環衛官(左右金吾衛左右衛左右驍衛左右武衛左右屯衛左右官軍衛左右監門衛左右千牛衛凢)
(十六衛各有上將軍大將軍將軍無定員皆命宗室為之亦為武臣贈典又為武臣責降散官諸衛又有中郎)
(將郎將)
皇城司(掌宫城出入之禁令幹當官七人三衛官三衛郎一員中郎文武各一員博士二員主簿一員)
(親衛府勲衛府翊衛府各有郎十員中郎十員中興初為行營禁衛府紹興元年改稱行在皇城司所隸有冰)
(井務)
客省引進使(客省使副使各一人掌國信使見辭宴賜及四方進奉四夷朝覲貢獻之儀引進司)
(使副各一人掌臣僚蕃國進奉禮物之事)
四方館使(掌進章表使二人建炎初客省四方館併歸東上閤門皆知閤總之)
東西上閤門使(掌朝會宴幸供奉贊相禮儀之事東上閤門使西上閤門使各三人副使各二)
(人宣贊舍人十人祗候十有二人舊制東西上閤門多以處外戚勲貴建炎初併省為一其引進司四方館併)
(歸閤門客省)
帶御器械(宋初選三班以上武幹親信者佩&KR1060;鞬御劍或以内臣為之止名御帶咸平元年改為帶)
(御器械)
入内内侍省内侍省(宋初有内中高品班院淳化五年改入内内班院又改入内黃)
(門班院又改内侍省入内内侍班院景德三年改入内内侍省又宋初有内班院淳化五年改為黃門又改内)
(侍省與入内内侍省號為前後省入内内侍省有都都知都知副都知押班内東頭供奉官内西頭供奉官内)
(侍殿頭内侍高品内侍高班内侍黃門内侍省有左班都知副都知右班都知副都知押班内東頭供奉官内)
(西頭供奉官内侍殿頭内侍高品内侍高班内侍黃門其官稱則有内客省使延福宫使宣政使宣慶使昭宣)
(使自供奉官至黃門以二百八十人為定員政和二年改官名以通侍大夫易内客省使正侍大夫易延福宫)
(使中侍大夫易景福殿使中亮大夫易宣慶使中衛大夫易宣政使拱衛大夫易昭宣使供奉官易内東頭供)
(奉官左侍禁易内西頭供奉官右侍禁易内侍殿頭左班殿直易内侍高品右班殿直易内侍高班而黃門之)
(名如故其屬有御藥院勾當官内東門司勾當官合同憑由司監官管勾往來國信所管勾官後苑勾當官造)
(作所龍圖天章寳文閣勾當軍頭引見司勾當官翰林院勾當官)
開封府(牧尹不常置權知府一人其屬判官推官四人司錄參軍一人功曺倉曺戶曺兵曺法曺士曺)
(恭軍各一人左右軍廵使判官各二人左右廂公事幹當官四人崇寧三年罷權知府置牧一員尹一員少尹)
(二人以士戶儀兵刑工為六曹次序司錄二員六曹各二員恭軍事八員)
臨安府(舊為杭州領浙西兵馬鈴轄南渡置知府一人通判二人簽書節度判官廳公事節度推官觀)
(察推官觀察判官錄事恭軍左司理恭軍右司理恭軍司戶恭軍司法恭軍各一人置南北左右廂官分使臣)
(十員立五酒務監六都監兩總轄乾道七年皇太子領尹事廢通判簽判職官置少尹一員判官二員推官三)
(員未幾復舊)
河南應天府(有牧尹少尹司錄戶曺法曺士曺尹闕則置知府事一人通判一人判官推官各一)
(人)
次府(有牧尹少尹司錄戶曺法曺士曺司理文學助教尹闕則知府事一人通判一人)
節度使(宋初無所掌其事務悉歸本州亦無定員恩數與執政同不輕授其兼中書令侍中中書門下)
(平章事者謂之使相元豐新制改為開府儀同三司中興諸州升改節鎮勲臣有兼兩鎮及三鎮者)
承宣使(無定員舊名節度觀察留後政和七年改)
蕙田案明立十三承宣布政使蓋因於此
觀察使防禦使團練使諸州刺史(俱無定員)
大都督府都督府(設大都督長史左右司馬錄事恭軍司戶司法司士司理文學恭軍)
(助教凡大都督及長史闕則置知府事一人通判一人舊制都督州建官如上南渡後以現任宰相為都督次)
(有同都督有督視軍馬多執政為之雖名稱略同然掌總諸路軍馬督護諸將非舊制比也)
制置使(不常置掌經畫邊鄙軍旅之事中興以後置使多以安撫大使兼之地重秩高者加制置大使)
(位宣撫副使上或置副使以貳之開禧間江淮四川並置大使後惟四川守臣帶安撫制置使又有沿海制置)
(使以明州守臣領之)
宣諭使(掌宣諭德意不預他事歸即結罷其後使權益重有預軍政者)
宣撫使(不常置掌宣布威靈撫綏邊境統護將帥以二府大臣充宣撫副使宣撫判官皆不常置)
總領(四人掌措置移運應辦諸軍錢糧以朝臣充位在轉運副使上)
留守副留守(舊制天子廵守親征命親王大臣總留守事其西南北京留守各一人)
經略安撫司(經略安撫使一人掌一路兵民之事舊制以知州兼充中興以後自二品以上出守)
(者即稱安撫大使)走馬承受(隷經略安撫總管司政和五年改為廉訪司靖康初復舊)
𤼵運使副使(掌經度山澤財貨之源漕淮浙江湖六路儲廪以輸中都紹興二年罷八年再)
(置經制𤼵運使九年廢𤼵運司立經制使未幾併於逐路鹽司乾道六年復置𤼵運使尋廢)
都轉運使轉運使副使(掌經度一路財賦或諸事體當合為一則置都轉運)
(使總之)
招討使(掌妆招討殺盗賊之事不常置)招撫使(不常置)
撫諭使(掌慰安存問採民之利病條奏而罷行之亦不常置)
鎮撫使(舊所無有中興假權宜以牧羣盗後遂罷弗置)
提點刑獄公事(掌察所部訟獄舊制恭用武臣熙寧初罷之中興詔諸路分置武提刑一員其)
(後稍横遂不復除)提舉常平司(掌常平義倉免役市易坊場河渡水利之法熙寧中置元)
(祐併其職于提點刑獄司紹聖初復置)提舉茶鹽司(政和中置)提舉常平
茶鹽司(建炎元年常平職事併歸提刑司二年復置常平官未幾復罷紹興二年復置主管其後置經)
(制司改常平官為經制某路幹辦常平等公事未幾經制司罷復為常平官十五年詔諸路提舉茶鹽官改充)
(提舉常平茶鹽公事如四川無茶鹽去處仍以提刑兼充)都大提舉茶馬司(舊有主管)
(茶馬同提舉茶馬都大提舉茶馬皆考其資歷授之嘉定三年詔茶馬官各差一員遂分為兩司)提
舉坑冶司(舊制一員元豐初增為二員分置兩司在饒者領江東淮浙福建等路在虔者領江西湖)
(廣等路元祐復併為一員紹興五年將饒州司留屬官一員外並减罷併歸虔州司又加都大二字於提點之)
(上後省併歸遂路轉運使仍置提領諸路鑄錢官一員於行在自此或復或罷不一乾道六年併歸𤼵運司𤼵)
(運司罷復置提點兩司如初淳熙二年併贑歸饒復加都大二字)提舉市舶司(元祐初詔)
(福建路於泉州置司大觀三年復置浙廣福建三路市舶提舉官建炎初罷閩浙市舶司歸轉運司尋復置乾)
(道初罷兩浙提舉委各州縣檢視而轉運使總之)提舉學事司(崇寧二年置宣和三年罷)
提點開封府界諸縣鎮公事提舉河北糴便司
提舉制置解鹽司經制邊防財用司(熙寧末置元祐初罷)提
舉兵馬提轄兵甲(皆守臣兼之)提舉保甲司(元祐初置于開封府界下)
(其法于河北諸路既而悉置提舉官知府界)提舉三白渠公事檢𤼵司
輦運司提舉弓箭手
馬氏端臨曰古者牧伯之任後世之所謂監司也隋
以前謂之刺史自唐以刺史名知州而後牧伯别有
以名其官蓋唐之初止有上中下都督府其後則有
節度觀察等使宋之初止有轉運使其後則有安撫
提刑等官然唐宋中葉以後監司尤多蓋唐之多設
監司也起于開元天寳之興利如楊國忠為宰相所
領四十餘使元道州到官未五十日諸使徵求符牒
三百餘封是也宋之多設監司也起于熙寧元豐之
行新法如蘇軾所謂使者四十餘軰事少員多人輕
權重及司馬光所謂提舉司乃病民之本源是也
府州軍監(諸府置知府事一人州軍監亦如之二品以上及帶兩府職事者稱判通判大郡置二)
(員餘置一員州不及萬戶不置武臣知州小郡亦特置焉幕職官有簽書判官廳公事兩使防圑軍事推判)
(官節度掌書記觀察支使凡員數多寡視郡大小及職事之繁簡政和初改簽書判官廳公事為司錄建炎初)
(復舊諸諸曺官有錄事戶曺司法司理恭軍教授慶歷中置)
縣令(有丞主簿尉若京朝官則稱知縣事有戍兵則兼兵馬都監或監押)
廟令(舊制五岳四瀆東海南海諸廟俱置令丞主簿)
總管鈐轄司(治軍旅屯戍營房守禦之政令崇寧四年京畿四輔置副總管鈐轄各一員知州為)
(都總管)
路分都監(掌本路禁旅屯戍邊防訓練之政令)
諸軍都統制副都統制(建炎初置御營司立都統制紹興十一年設御前諸軍都統制)
(其後諸軍皆除都統制權任在帥臣右官卑者稱副都統制初渡江後大軍又有統制同統制副統制統領同)
(統領副統領其下有正將凖備將訓練官部將隊將等名皆偏禆也)
廵檢司(有沿邊溪峒都廵檢或蕃漢都廵檢或數州數縣管界或一州一縣又有刀魚船戰棹廵檢江)
(河淮海置捉賦廵檢及廵馬廵鋪廵河廵捉私茶鹽等名)
蕙田案廵檢在宋為邊徼典軍之要職元明
以後役屬於縣令其任益卑瑣矣
監當官(掌茶鹽酒税場務征輸及冶鑄之事諸州軍随事置名)
右宋官制
五禮通考卷二百十八
