五禮通考卷一百九十三
刑部尚書秦蕙田撰
嘉禮六十六
觀象授時
東方蒼龍七宿
角宿二星
角兩星南北正直著
(今測角一星黃經九宮一十九度二十六分緯南一度五十九分赤經九宮一十七度一十分緯南九度)
(二十七分十二星黃經九宮一十七度四十三分緯北八度四二分赤經九宮一十八度二十三分緯)
(北一度零一分)
(星經角二星為天門夀星蒼龍角也南左角名天津北右角為天門中問名天關左主天田右主天祗)
(史記天官書左角李右角將元宋史天文志漢永元銅儀以角為十三度而唐開游儀角二星十二度)
(舊經去極九十一度今測九十三度半距星正當赤逆其黃道在赤道南不經角中今測角在赤道南二)
(度半黃道復經角中即與天象合景祐測騐角二星十二度距南星去極九十七度在赤道外六度)
中有平道上天田總是黑星兩相連
(今測平道一星黃經九宮一十三度四十七分緯北一度四十五分)
(星經平道二星在角間主路逆之官角宋兩朝天文志距東星去極九十一度入二度)
(星經天田二星在角北主天子畿内地志宋史天文志武密曰天子籍田也宋兩朝天文距西星去)
(極入十二度半入角二度半)
進賢一星
别有一烏名進賢平道右畔獨淵然
(星經進賢一星在平道西主卿相薦舉逸士通志平道西一星曰進賢在太微宮東)
周鼎三星
最上三星周鼎形
(星經周鼎三星在攝提大角西主神鼎宿宋兩朝天文志距東北星去極六十四度半入角七度半)
角下天門左平星雙雙横於庫樓上
(今測天門一星黃經九宮一十八度二十三分緯南七度五十一分二星黃經九宮二十一度四十八)
(分緯南六度一十六分)
(星經天門二星在左角南主天門侍晏應對之所六宋兩朝天文志距西星去極一百四度半入軫十)
(度)
(晉書天文志平星二星在庫樓北平天下之法獄事廷尉之象宋兩朝天文志距西星去極一百九度)
(半入軫十六度)
庫樓十星屈曲明樓中五柱十五星三三相似如鼎形
其中四星别名衡
(星經庫樓星二十九星庫樓十星柱十五星衡四星在角南軫東南晉書天文志庫樓十星其六大星)
(為庫南四星為樓在角南一曰天庫兵甲之府也旁十五星三三而聚者柱也中央四小星衡也宋兩)
(朝天文志庫樓二星距西北星去極一百二十三度入軫十五度半)
蕙田案協紀辨方書云庫樓今九星以圖校
之止八星
南門二星
南門樓外兩星横
(晉書天文志南門二星在庫樓南天之外門也十宋兩朝天文志距西星去極一百三十七度入軫一)
(度)
蕙田案天官書亢為疏廟其南北兩大星曰
南門自指亢宿上下兩星而言正義以庫樓
南之南門釋之疑非是
角宿之屬合象
(宋史天文志案晉志以左角為天田别不載天田二星隋志有之平道進賢周鼎晉志皆屬太微垣庫樓)
(并衡星柱星南門天門平星皆在二十八宿之外唐武密及景祐書乃與步天歌合)
亢宿四星
亢四星恰似彎弓狀
(今測亢一星黃經十宮初度零三分緯北二度五十八分赤經九宮二十八度五十九分緯南八度四十)
(四分十三星黃經九宮二十九度一十九分緯北七度一九分四星黃經十宮三度三十二分緯北)
(初度三十二分)
(星經亢四星名天府一名天庭四史記天官書亢為疏廟主疾索隱曰元命包云亢星為廟廷文耀鈎)
(為疏廟宋均以為疏外也廟或為朝訟晉書天文志亢天子之内朝也總攝天下奏事聽理獄錄功者)
(也一曰疏廟主疾疫史宋兩朝天文志距南第二星去極九十六度宋天文志亢宿四星漢永元銅)
(儀十度唐開元游儀九度舊去極入十九度今九十一度半景祐測騐亢九度距南第二星去極九十五)
(度)
大角一星
大角一星直上明
(今測黃經九宮一十九度五十分緯北三十一度零三分赤經十宮初度二十二分緯北二十度五十六)
(分)
(星經大角一星天棟在攝提中主帝座入亢三度半去北辰五十九度也史記天官書大角者天王帝)
(廷十宋兩朝天文志去極六六度入亢二度半)
折威七星(今無)
折威七子亢下横
(星經折威七星在亢南主詔獄斬殺邊將死事亢宋兩朝天文志距西第三大星去極一百三度入三)
(度)
左右攝提各三星
大角左右攝提星三三相似如鼎形
(星經攝提六星在角亢東北提史記文官書大角兩旁各有三星鼎足句之曰攝攝提者直斗杓所指)
(以建時節故曰攝提格攝隋書天文志攝提直斗杓之南主建時節伺禨祥提為楯以夾擁帝席也主)
(公卿十宋兩朝天文志攝提六星其右距北大星去極六七度入亢七度其左距南星去極七十二度)
(半入亢七度)
頓頑二星
折威下左頓頑星兩箇斜安黃色精
(晉書天文志頓頑二星在折威東南主考囚情狀察詐偽也宋兩朝天文志距東南星去極一百一十)
(二度半入亢四度)
陽門二星
頑下二星號陽門色若頓頑直下存
(星經陽門二星在庫樓東北隘塞外寇盜之事書天文志庫樓東北二星曰陽門主守隘塞也)(晉宋)
(兩頓天文志太陽門二星距西星去極一百一十三度入角十度)
亢宿之屬合象
(宋史天文志案晉志以大角攝提屬太微垣折威頓頑在二十八宿之外陽門則見於隋志而晉史不載)
(武密書以攝提折威陽門皆屬角亢乾象新書以右攝提屬角左攝提屬亢餘與武密書同景祐測騐乃)
(以大角攝提頓頑陽門皆屬于亢其說不同)
蕙田案晉志載陽門二星在二十八宿之外
與隋志同此志疑誤
氐四星似斗側量米
(今測氐一星黃經十宮一十度四十一分緯北初度二十六分赤經十宮八度二十四分緯南十四度)
(三十九分十二星黃經十宮一十六度三十四分緯南一度一八分三星黃經十宮二十度四干分)
(緯北四度二十八分五四星黃經十宮十四度五十八分緯北八度三十分赤經十宮十五度零二分)
(緯南八度零九分)
(星經氐四星為天宿宮一名天根二名天符主皇后妃嬪前二大星正妃後二左右史記天官書氐為)
(天根主疫正義曰星經云氐四星為路寢聽朝所居其占明大則臣下奉度合誠圖云氐為宿宮也晉)
(書天文志氐四星王者之宿宮后妃之府休解之房前二星適也後二星妾也宋兩朝天文志距西南)
(星去極一百四度半度宋史天文志漢永元銅儀唐開元游儀氐宿十六去極九十四度景祐測騐與)
(乾象新書皆九十八度)
天乳一星
天乳氐上黑一星世人不識稱無名
(星經天乳在氐北主甘露去北長九十六度四宋兩朝天文志天乳一星去極九十二度入氐十度)
招搖一星
一箇招搖梗河上
(星經招搖星在梗河北入氐二度去北辰四十一度隋書天文志招搖一星一曰矛楯宋兩朝天文)
(志去極五十一度入亢四度半)
梗河三星
梗河横列三星狀
(星經梗河三星在大角帝座北天隋書天文志梗河者天矛也一曰天鋒宋兩朝文志距大星去極)
(五十九度入氐二度)
帝席三星(今無)
帝席三黑河之西
(星經帝席三星在大角北宋晉書天文志大角北三星曰帝席主宴獻酬酢兩朝天文志距東星去)
(極六十七度半入氐宿一度半)
亢池六星(今四星)
亢池六星近攝提
(星經亢池六星在亢北主度送迎之事主隋書天文志亢北六星曰亢池亢舟航也池水也送往迎來)
(史宋史天文志武密云主斷軍獄掌棄市殺戮與舊異說宋兩朝天文志距北大星去極七十度半)
(入亢三度)
氐下衆星騎官出騎官之衆二十七三三相連十欠一
(星經騎官二十七星在氐南主天子騎虎賁入北辰一百十五度史記天官書房南衆星曰騎官宋)
(兩朝天文志距西北星去極一百二十度入氐宿初度)
陣車氐下騎官次
(今測陣車一星黃經十宮一十六度一十五分緯南七度三十七分二星黃經十宮一十八度三十七)
(分緯南一十度)
(星經陣車三星在氐南主革車兵車晉書天文志陣車三星在騎官東北)
車騎三星
騎官下三車騎位
(星經車騎三星在騎官南總領車騎行軍之事二宋兩朝天文志距東南星去極一百四十度入氐度)
天輻二星
天輻兩星在陣傍
(今測天輻一星黃經十宮二十四度一十分緯南八度二十七分二星黃經十宮二十四度五十三分)
(緯南九度五十四分)
(星經天輻二星在房西主鑾駕乘輿之官車宋史天文志天輻在房西斜列主乘輿若周官巾官也一)
(作天福)
騎陣將軍一星
將軍陣裏振威霜
(星經車騎將軍星在騎官東南主車騎將軍之官宋晉書天文志騎官東端一星騎陣將軍騎將也)
(史天文志將軍一星騎將也在騎官東南總領車騎車將部陣行列)
蕙田案星經作車騎將軍晉隋二志俱作騎
陣將軍惟宋志止稱將軍與步天歌合
氐宿之屬合象
(宋史天文志步天歌已上諸星俱屬氐宿乾象新書以帝席屬角亢池屬亢武密與步天歌合皆屬氐而)
(以梗河屬亢占天錄又以陣車屬於亢乾象新書屬氐餘皆與步天歌合)
房四星直下主明堂
(今測房一星黃經十宮二十八度三十一分緯南五度二十三分赤經十宮二十五度零二分緯南二十)
(五度零八分十二星黃經十宮二十八度四十三分緯南五度二三分三星黃經十宮二十八度四)
(十六分緯北一度零五分一四星黃經十宮二十八度零八分緯南度五十五分)
(星經房四星名天府管四方一名天旗二名天駟三名天龍四名天馬五名天衡六為明堂房為四表表)
(三道日月五星常道也上第一星名為右服次將其名陽環上道二星名右驂上相其名中道三名左服)
(次將其名下道四名左驂上相總四輔)
(史記天官書房為府曰天駟其隂右驂輔晉書天文志房四星為明堂天子布政之宮亦四也下第一)
(星上將也次次將也次次相也上星上相也南二星君位北二星夫人位又為四表中問為天衢為天開)
(黃道之所經也南間曰陽環其南曰太陽北間曰隂間其北曰太隂七曜由于天衢則天下平和亦曰天)
(駟為天馬主車駕南星曰左驂次左服次右服次右驂宋兩朝天文志距南第二星去極一百一十四)
(度半舊宋史天文志漢永元銅儀唐開元游儀房宿五度去極百八度今百十度半景祐測騐房距南)
(第二星去極百十五度在赤道外二十三度乾象新書在赤道外二十四度)
鍵閉一星
鍵閉一黃斜向上
(今測黃經十一宮初度零八分緯北一度四十二分)
(星經鍵閉星在房東北主管籥四宋兩朝天文志去極一百八度入房度)
鈎鈐二星○
鈎鈐兩箇近其旁
(今測黃經十宮二十九度一十七分緯北初度二十四分)
(星經鈎鈐二星主法第一名天健二名天宮去北辰一百四度半)
(史記天官書房旁有兩星曰衿度半入宋兩朝天文志鈎鈐二小星去極一百九房二度半)
蕙田案鈎鈐二星今圖止一星
罰三星
罰有三星直鍵上
(星經罰三星在東咸西下西北而列主受金罰贖市布租也宋史天文志罰二星在東西咸正南宋)
(兩朝天文志距南星去極一百八度入心一度半)
兩咸夾罰似房狀
(今測西咸一星黃經十宮二十二度五十五分緯北四度零四分二星黃經十宮二十五度二十六分)
(緯北三度三十三分十三星黃經十宮二十五度五十八分緯北六度一一分四星黃經十宮二十)
(六度五十一分緯北九度一十九分二東咸一星黃經十一宮四度緯北五度二十分星黃經十一)
(宮三度三十二分緯北三度二十分分三星黃經十一宮一度五十七分緯北一度四十四星黃經)
(十一宮三度零五分緯北一度四十分)
(星經西咸四星在氐東主治滛泆南星入氐五度去北辰九十三度東咸四星在房東北主防滛泆星南)
(入心二度去北辰一百三度朝宋史天文志東咸在心北西咸在房西北宋兩天文志東咸距西南)
(星去極一百一十一度入心一度西咸距西南星去極一百四度半入氐十五度)
日一星
房下一星號為日
(今測黃經十宮二十二度三十八分緯北初度零一分宋史天文志日一星在房宿南太陽之精主昭)
(令德十宋兩朝天文志去極一百一三度入氐十四度半)
從官二星
從官兩箇日下出
(隋書天文志從官二星在積卒西北氐宋兩朝天文志距西星去極一百二十二度入十四度)
房宿之屬合象
(宋史天文志案步天歌以上諸星俱屬在房日一星晉隋志皆不載以他書考之雖在房宿南實入氐十)
(二度半武密書及乾象新書惟以東咸屬心西咸屬房與步天歌不同餘皆脗合)
心三星中央色最深
(今測心一星黃經十一宮三度二十一分緯南三度五十五分赤經十一宮初度二十九分緯南二十四)
(度四十三分七二星黃經十一宮五度一十九分緯南四度二十分三星黃經十一宮六度五十九)
(分緯南五度五十九分)
(星經心三星中天王前為太子後為庶子一名大火二名大辰三名鶉火史記天官書心為明堂大星)
(天王前後星子屬五宋史天文志漢永元銅儀唐開元游儀心三星皆度去極一百八度景祐測騐心)
(三星五度距西第一星去極百十四度)
下有積卒共十二三三相聚心下是
(星經積卒星十二在氐東南星西入氐十三度去北辰一百二十四度晉書天文志積卒十二星在房)
(心南主為衛也六宋兩朝天文志距大星去極一百二十度半入氐宿十五度)
心宿之屬合象
(宋史天文志案步天歌積卒十二星屬心晉志在二十八宿之外唐武密書與步天歌合乾象新書乃以)
(積卒屬房宿為不同)
尾九星如鈎蒼龍尾
(今測尾一星黃經十一宮一十度五十四分緯南一十五度赤經十一宮六度四十二分緯南三十六度)
(五十七分)
(星經龍尾九星為後宮第一星后次三夫人次九嬪次嬪妾史記天官書尾為九子晉書天文志尾)
(九星後宮之場妃后之府文宋兩朝天文志去極一百二十七度半宋史天志漢永元銅儀尾宿十)
(八度唐開元游儀同舊去極百二十度一云百四十度今百二十四度景祐測騐亦十八度距西行從西)
(第二星去極百二十八度在赤道外二十二度乾象新書二十七度)
蕙田案宋兩朝志無距星蓋傳寫失之
下頭五點號龜星
(星經天龜六星在尾南漢中主卜吉凶明君臣入尾十二度去北辰一百四十一度晉書天文志龜五)
(星在尾南主占吉凶一宋兩朝天文志龜五星距南第二星去極一百十四度半入尾宿十度)
蕙田案龜五星惟星經作六星疑誤
尾上天江四横是
(今測天江一星黃經十一宮一十五度一十一分緯南二度一十二分二星黃經十一宮一十六度五)
(十七分緯南一度四十四分二三星黃經十一宮一十八度二十二分緯南初度十九分四星黃經)
(十一宮一十八度四十六分緯南初度五十八分)
(星經天江四星在尾北主太隂入尾六度去北辰一百十一度)
傅說一星
尾東一箇名傅說
(晉書天文志傅說一星在尾後傅說主章祝巫官也宋兩朝天文志去極一百八度半入尾宿十四度)
(太宋中興天文志石氏云傅說者章祝女巫官一名祝司天王之内祭祀以祈子孫故有太祝以傳說)
(于神宮或讀傳為傳遂謂之殷相說自莊周妄言之通志傅說一星惟主後宮女巫禱祠求子之事謂)
(傅說者古有𫝊母有保母傅說者謂傅母喜之也今婦人求子皆祀婆神此傅說之義也偶商之傅說與)
(此同音諸家不詳審其義則曰傅說騎箕尾而去)
魚一星
傅說東畔一魚子
(今測黃經十一宮一十七度三十七分緯南六度一十分)
(星經天魚一星在尾河中主雲雨理隂陽五宋兩朝天文志去極一百二十六度入尾宿十度半)
神宮一星
尾西一室是神宮所以列在后妃中
(晉書天文志尾第三星傍一星名曰神宮解衣之内室)
尾宿之屬合象
(宋史天文志案神宮傅說魚一星天江四星龜五星步天歌與他書皆屬尾而晉志列天江子天市垣以)
(傅說魚龜在二十八宿之外其說不同)
箕四星形狀似簸箕
(今測箕一星黃經十一宮二十六度五十分緯南六度五十六分赤經十一宮二十五度五十九分緯南)
(二十九度五十七分)
(星經箕四星主後别府二十七世婦八十一御女為相天子后也亦為天漢九江口史記天官書箕為)
(敖客曰口舌一晉書天文志箕四星亦後宮妃后之府亦曰天津曰天雞主八風宋兩朝天文志距)
(西北星去極一百二十一度半宋史天文志漢永十元銅儀箕宿十度唐開元游儀十一度舊去極百)
(八度今百二十度景祐測騐箕四星十度距西北第一星去極百二十三度)
杵三星
箕下三星名木杵
(星經杵三星在箕南主杵臼舂米事入箕一度去北辰一百四十三度宋兩朝天文志距中心大星去)
(極一百三十八度入箕宿三度)
糠一星
箕前一黑是糠皮
(今測黃經十一宮二十一度三十七分緯南四度一十分晉書天文志糠星在箕舌前杵西北宋兩)
(朝天文志糠一星去極一百一十七度半入尾宿十七度半)
箕宿之屬合象
(宋史天文志案晉志糠一星杵三星在二十八宿之外乾象新書與步天歌皆屬箕宿)
右東方蒼龍七宿
北方玄武七宿
斗六星其狀似北斗
(今測斗一星黃經初宮五度五十分緯南三度五十分赤經初宮六度三十三分緯南二十七度一十二)
(分黃二星黃經初宮一度五十八分緯南二度分四星經初宮七度五十八分緯南三度二十四)
(五星黃經初宮一十度二十五分緯南五度零二分六星黃經初宮九度一十分緯南六度五十二分)
(星經南斗六星主天子夀命亦曰宰相爵禄之位一名天府二名天關三名天機史記天官書南斗為)
(廟位晉書天文志北方南斗六星天廟也丞相太宰之一曰天機南二星魁天梁也中央二星天相也)
(北二星杓天府庭也亦為夀命之期也鈇宋史天文志南斗第一星曰北亭一曰天關一曰鑕石申曰)
(魁第一主吳二會稽三丹陽四豫章五廬江六九江漢永元銅儀斗二十四度四分度之一唐開元游儀)
(二十六度去極百一十六度今百十九度景祐測騐亦二十六度距魁第四星去極百二十二度宋兩)
(朝天文志距西第三星去極一百一十九度)
魁上建星三相對
(今測建一星黃經初宮九度零二分緯北一度四十五分二星黃經初宮一十度三十六分緯北初度)
(五十九分十三星黃經初宮一十一度五十一分緯北一度三一分五星黃經初宮一十五度零二)
(分緯北四度一十七分北六星黃經初宮一十五度二十一分緯六度一十分)
(星經建六星在南斗北天之都關三光道也星入斗七度去北辰一百十三度史記天官書南斗其北)
(建星建星者旗也正義曰臨黃道都晉書天文志建星六星在南斗北亦曰天旗天之關也為謀事為)
(天鼓為天馬南二星天庫也中央二星市也鈇鑕也上二星旗跗也斗建之間三光道也宋兩朝天文)
(志距西星去極一百一十三度入斗宿四度)
天弁建上三三九
(今測天弁一星黃經初宮一十二度五十六分緯北一十七度四十一分赤經初宮一十二度二十二分)
(緯南五度一十五分)
(星經天弁九星在建北近河為市官之長主市易也晉書天文志天辯九星在建星北市官之長也以)
(知市珍也天隋書天文志主列肆閡闠若市籍之事宋兩朝文志距西大星去極九十九度半入斗)
(宿初度)
斗下圜安十四星雖然名鼈貫索形
(星經龞十五星在斗南主太隂水蟲右入斗一度去北辰一百二十七度晉書天文志龞十四星在南)
(斗南鼈為水蟲歸太隂主有水令入宋兩朝天文志距東大星去極一百三十度斗五度)
天雞建背雙黑星
(星經天雞二星在狗國北主異鳥天晉書天文志狗國北二星曰天雞主候時宋史文志在牛西)
(宋兩朝天文志距西星去極一百一十度入斗宿十六度半)
天籥八星(今無)
天籥柄前八黃精
(星經天籥七星在斗杓第二星西主開籥開閉志晉書天文志天籥八星在斗柄西宋兩朝天文距)
(西大星去極一百一十四度半入尾宿十九度)
狗國四方雞下生
(今測狗國一星黃經初宮二十一度一十六分緯南五度二十二分二星黃經初宮二十二度零八分)
(緯南五度二十六分八三星黃經初宮二十一度三十一分緯南六度零分四星黃經初宮二十二)
(度三十九分緯南七度一十分)
(星經狗國四星在建東南主鮮卑烏丸宿宋兩朝天文志距西北星去極一百二十度入斗十八度)
天淵十星鼈東邊
(星經天泉十五在龞東一曰大海主灌溉溝渠之事也晉書天文志九坎間十星曰天池一曰三池一)
(曰天海主灌溉田疇事天宋史天文志天淵十星一曰天池一曰天泉一曰海在龞星東南九坎間又)
(名太隂百宋兩朝天文志距中北星去極一二十九度入斗宿十七度)
更有兩狗斗魁前
(今測狗二星黃經初宮一十四度五十五分緯南二度二十七分)
(星經狗二星在斗魁前度宋兩朝天文志距東大星去極一百一十八半入斗宿十二度)
農丈人一星(今無)
農家丈人狗下眠天淵十黃狗色元
(星經農丈人一星在斗南主農官正政司農卿等之職晉書天文志在南斗西南老農主稼穡也宋)
(兩朝天文志去極一百二十四度半入箕宿六度半)
斗宿之屬合象
(宋史天文志步天歌已上諸星皆屬南斗晉志以狗國天雞天弁天籥建星皆屬天市垣餘在二十八宿)
(之外乾象新書以天籥農丈人屬箕武密又以天籥屬尾互有不同)
牛六星近在河岸頭頭上雖然有兩角腹下從來欠一
脚
(今測牛一星黃經初宮二十九度三十七分緯北四度四十一分赤經一宮初度五十一分緯南一十五)
(度四十一分三二星黃經初宮二十九度二十八分緯北七度零分四星黃經一宮初度一十八分)
(緯北初度五十九分初五星黃經一宮初度四十八分緯北度三十一分)
(星經牽牛六星主關梁八度去北辰一百十度星史記天官書牽牛為犠牲晉書天文志牽牛六其)
(北二星一曰即路一曰聚火又曰上一星主道路次二星主關梁次三星主南越宋史天文志漢永元)
(銅儀以牽牛為七度唐開元游儀八度舊去極百六度今百四度景祐測騐牛六星八度距中央大星去)
(極百十度半)
天田九星(今無)
牛下九黑是天田
(星經天田九星在牛東南主畿内田苖之職曰通志在牽牛南太微東宋史天文志在斗内一在牛)
(東南天子畿内之田度宋兩朝天文志距西北星去極一百一十六半入斗宿二十二度)
田下三三九坎連
(星經九坎九星在牛南主溝渠水泉流通西入斗四度去北辰一百二十六度宋兩朝天文志距大星)
(去極一百四十一度半入斗宿二十五度)
牛上直建三河鼓
(今測河鼓一星黃經初宮二十八度零三分緯北二十六度五十分赤經初宮二十四度五十七分緯北)
(五度四十五分度二星黃經初宮二十七度一十九分緯北二十九二十二分赤經初宮二十三度五)
(十分緯北八度零七分度三星黃經初宮二十六度三十六分緯北三十一一十八分赤經初宮二十)
(二度五十一分緯北九度五十四分)
(星經河鼓三星中大星為將軍左星為左將軍右為右將軍史記天官書牽牛其北河鼓河鼔大星上)
(將左右左右將鈇晉書天文志河鼓在牽牛北天鼓也主軍鼓主鉞宋史天文志在牽牛西北)
鼓上三星號織女
(今測織女一星黃經初宮一十度二十七分緯北六十一度四十八分赤經初宮六度一十八分緯北三)
(十八度三十二分)
(星經織女三星在天市東端天女主瓜果絲帛故藏珍寶及女變去北辰五十二度也史記天官書婺)
(女其北織女天女孫也正義曰在河北天紀東五宋兩朝天文志距大星去極五十二度半入斗宿度)
左旗右旗各九星河鼓兩畔右邊明
(今測右旗三星黃經初宮一十九度一十一分緯北二十四度五十六分赤經初宮一十七度二十一分)
(緯北二度三十六分一五星黃經初宮二十一度二十八分緯北二十度十五分赤經初宮二十度零)
(六分緯南一度四十五分二六星黃經初宮二十度二十七分緯北一十四度十八分赤經初宮一十)
(九度五十八分緯南七度三十七分)
(星經左右旗各九星並在牛北枕河主軍鼓左旗黑色主隂幽之處備警急之事史記天官書房東北)
(曲十二星曰旗正義曰兩旗者左旗九星在河鼓左也右旗九星在河鼓右也宋史天文志左旗九星)
(在河鼓左旁右旗九星在牽牛北河鼓西南天之鼓旗旌表也主聲音設險知敵謀宋兩朝天文志左)
(旗距西第四大星去極七十三度半入斗宿二十四度)
更有四黃名天桴河鼓直下如連珠
(星經天桴四星在左旗南南北列主漏刻宋晉書天文志旗端四星南北列曰天桴鼓桴也史天文)
(志天桴四星在牽牛東北横列武密曰主桴鼓之用宋兩朝天文志距大星去極九十四度入斗宿二)
(十四度半)
羅堰三烏牛東居
(今測羅堰二星黃經一宮三度二十四分緯北初度二十分)
(星經羅堰二星在牛東水晉書天文志羅堰九星在牽牛東岠馬也以壅蓄潦溉渠也宋兩朝天文)
(志羅堰三星距北星去極一百九度入牛宿四度)
蕙田案羅堰星經云二星晉志九星宋志及
步天歌俱三星互有不同
漸臺四星似口形
(星經漸臺四星屬織女東足主晷律呂隂陽事書天文志織女東足四星曰漸臺臨水之臺也)(晉宋)
(兩朝天文志距東南星去極五十八度入斗宿十度)
輦道東足連五丁輦道漸臺在何許欲得見時近織女
(星經輦道五星屬織女西足主天子遊宮嬉樂之道也宋兩朝天文志距西北星去極四十七度半入)
(斗宿十一度半)
牛宿之屬合象
(宋史天文志案步天歌已上諸星俱屬牛宿晉志以織女漸臺輦道皆屬太微垣以河鼓左旗右旗天桴)
(屬天市垣餘在二十八宿之外武密以左旗屬箕屬斗右旗亦屬斗漸臺屬斗又屬牛餘與步天歌同乾)
(象新書則又以左旗織女漸臺輦道九坎皆屬于斗)
女四星如箕主嫁娶
(今測女一星黃經一宮七度二十三分緯北八度一十分赤經一宮七度四十一分緯南一十度三十三)
(分九二星黃經一宮八度三十分緯北八度一十九分)
(星經須女四星主布帛為珍寶一名婺女天女四星去北辰一百六度晉書天文志須女四星天少府)
(也須賤妾之稱婦職之卑者也主布帛裁製嫁娶測騐宋史天文志漢永元銅儀以須女為十一度景祐)
(十二度距西南星去極百五度在赤道外十四度宋兩朝天文志去極一百四度半)
十二諸國在下陳先從越國向東論東西兩周次二秦
(今竝一星)雍州南下雙雁門(即代也今一星)代國向西一晉伸韓魏
各一皆北輪楚之一國魏西屯楚城南畔獨燕軍燕西
一郡是齊鄰齊北兩邑平原君(即趙也今一星)欲知鄭在越下
存十六黃精細區分
(星經越一星在婺女之南鄭一星在越星南趙二星在鄭之南齊二星在越星南周二星在越星東楚二)
(星在魏星南燕一星在楚星南秦二星在周星東南魏二星在韓星北韓一星在晉星北晉一星在代星)
(北代二星在秦星南曰隋書天文志九坎東列星北一星曰齊齊北二星趙趙北一星曰鄭鄭北一星)
(曰越越東二星曰周周東南北列二星曰秦秦南二星曰代代西一星曰晉晉北一星曰韓韓北一星曰)
(魏魏西一星曰楚楚南一星曰燕分宋史天文志十二國十六星在牛女南近九坎各土居列國之象)
(距宋兩朝天文志十二諸侯十六星其趙西星去極一百二十三度入牛宿四度)
蕙田案十二國方位今圖與古所傳不盡合
俟考
離珠五星(今無)
五箇離珠女上星
(星經離珠五星在女北主藏府以御後宮西入女一度去北辰九十四度也宋兩朝天文志距東北大)
(星去極九十五度入牛宿六度半)
敗瓜珠上瓠瓜生兩箇各五瓠瓜明
(星經瓜瓠五星在離珠北敗瓜五星在瓜瓠南入女一度去北辰七十一度史記索隱荆州占云瓠瓜)
(一名天雞在河鼓東牛宋兩朝天文志敗瓜距南星去極八十二度半入宿六度瓠瓜距西星去極七)
(十九度入牛宿七度)
天津九箇彈弓形兩星入牛河中横
(今測黃經一宮二十度三十五分緯北五十七度一十分赤經一宮二度四十六分緯北三十九度一十)
(分)
(星經天津九星在虚北河中主津瀆津梁知窮危通濟度之官西入牛二度去北辰四十九度也史記)
(天官書營室旁有八星絶漢曰天潢宋均云天潢天津也晉書天文志天津九星横河中一曰天漢一)
(曰天江十宋兩朝天文志距西弰星去極四七度半入斗宿二十三度)
四箇奚仲天津上
(星經奚仲四星在天津北也隋書天文志天津北四星如衡狀曰奚仲古車正宋兩朝天文志距西)
(北星去極三十八度入斗宿十八度)
七箇仲側扶筐星
(星經扶筐七星在天柱東主桑蠶之事蠶晉書天文志天棓東七星曰扶筐盛桑之器主勸也宋兩)
(朝天文志距南第一星去極三十二度半入斗宿六度)
女宿之屬合象
(宋史天文志案步天歌已上諸星俱屬須女而十二國及奚仲匏瓜敗瓜等星晉志不載隋志有之晉志)
(又以離珠天津屬天市垣扶筐屬太微垣乾象新書以周越齊趙屬牛秦代韓魏燕晉楚鄭屬女武密以)
(離珠匏瓜屬牛又屬女以奚仲屬危乾象新書以離珠匏瓜屬牛敗瓜屬斗又屬牛以天津一星屬斗中)
(屬牛東五星屬女)
虚上下各一如連珠
(今測虚一星黃經一宮一十九度零一分緯北八度四十二分赤經一宮一十八度四十四分緯南六度)
(五十二分)
(星經虚二星主廟堂哭泣一名玄枵二名顓頊三大卿史記天官書虚為哭泣之事晉書天文志虚)
(二星冡宰之官也主北方主邑居廟堂祭祀祝禱事宋史天文志漢永元銅儀以虚為十度唐開元游)
(儀同舊去極百四度今百一度景祐測騐距南星去極百三十度在赤道外十二度宋兩朝天文志距)
(南星去極一百度半)
命禄危非虚上陳
(星經司命司禄司危司非各二星已上在虚北北隋書天文志虚北二星曰司命北二星曰司禄又二)
(星曰司危又北二星曰司非司命主舉過行罰滅不祥宋兩朝天文志司命距西星去極九十二度入)
(虚宿三度)
(星經司禄次司命北司隋書天文志司禄主增年延德宋兩朝天文志禄距西星去極九十度入虚)
(宿四度)
(星經司危次司禄北喪宋史天文志司危主矯失正下又主樓閣臺榭死流亡宋兩朝天文志司危)
(距西星去極八十五度半入女宿八度)
(星經司非次司危北新宋史天文志司非主司候内外察愆尤過失乾象書命禄危非八星主天子已)
(下夀命爵禄安危是非之事半宋兩朝天文志司非距西星去極七十九度入女宿九度半)
虚危之下哭泣星哭泣雙雙下壘城
(星經哭二星在虚南主死哭之事入宋兩朝天文志距西星去極一百一十七度半女宿九度)
(今測泣二星黃經一宮二十八度五十分緯北二度四十六分)
(星經泣二星在哭東南晉書天文志泣哭皆近墳墓宋兩朝天文志距星去極一百四度半入危宿)
(三度)
天壘團圜十三星
(今測天壘城一星黃經一宮一十九度四十二分緯北六度零二分三星黃經一宮二十度三十九分)
(緯北二度零三分)
(星經天壘十三星如貫索狀在哭泣之南主北夷丁零匈奴之事也宋史天文志圜如大錢形若貫索)
(一宋兩朝天文志距西星去極百二十六度入女宿十一度)
敗臼四星城下横
(星經敗臼四星在虚危南西南入女十三度去北長一百三十一度宋史天文志敗臼四星兩兩相對)
(一宋兩朝天文志距北星去極百三十九度半入虚宿八度)
臼西三箇離瑜明
(星經璃瑜三星在秦代東南北列主王后衣服也隋書天文志秦代東三星南北列曰離瑜離圭衣瑜)
(玉飾皆婦之服星也天宋史天文志離瑜三星在十二國東乾象新書在壘城南宋兩朝天文志距)
(西星去極一百二十八度入女宿九度)
虚宿之屬合象
(宋史天文志案步天歌已上諸星俱屬虚宿司命司禄司危司非離瑜敗臼晉志不載隋志有之乾象新)
(書以司命司禄司危司非屬須女泣星敗臼屬危武密書與步天合)
危三星不直舊先知
(今測危一星黃經一宮二十九度緯北一十度四十二分赤經一宮二十七度二十六分緯南一度四十)
(八分度三星黃經一宮二十七度三十二分緯北二十二零八分赤經一宮二十二度一十二分緯北)
(八度二十八分)
(星經危三星主宮室祭祀高史記天官書危為蓋屋索隱曰宋均云危上一星旁兩星墜下似乎蓋屋)
(也文晉書天文志危三星主天府天市架屋祭宋史天志危宿三星在天津東南為天子宗廟祀又)
(為天子土功又主天府天市架屋受藏之事漢永元銅儀以危為十六度唐開元游儀十七度舊去極九)
(十七度距南星去極九十八度在赤道外七度)
危上五黑號人星
(星經人五星在危北主天下百姓遠隋書天文志車府東南五星曰人星主靜衆庶柔能邇一曰卧星)
(主防滛兩宋史天文志人五星在虚北車府東如人形宋朝天文志距西南星去極七十度入虚宿)
(六度半)
人畔三四杵臼形
(星經杵臼星在人旁主舂軍糧臼四星在杵下書天文志人星南三星曰杵東南四星曰杵臼)(隋宋)
(史天文志杵三星在人星東一在臼星北主舂軍糧臼四星在杵星下一在危東宋兩朝天文志杵距)
(南星去極六十一度半入危宿三度臼距西南星去極六十九度半入危宿三度半)
人上七烏號車府
(星經車府七星在天津東近河主官車之府也賓宋史天文志車府七星東西列主車府之官又主客)
(之館五宋兩朝天文志距西第一星去極十六度半入虚宿四度半)
府上天鉤九黃晶
(星經鉤九星在造父西河中宋晉書天文志造父西河中九星如鉤狀曰鉤星史天文志一曰主輦)
(輿服飾二宋兩朝天文志距大星去極十四度入危宿初度)
鉤下五鵶字造父
(星經造父五星在傳舍南主御之官曰晉書天文志傳舍南河中五星曰造父御官也一司馬或曰伯)
(樂志宋史天文志一曰在騰蛇北宿宋兩朝天文距北星去極三十八度入危十一度)
危下四星號墳墓
(今測墳墓四星黃經二宮二度二十分緯北八度一十八分赤經二宮一度二十一分緯南二度五十五)
(分)
(星經墳墓四星在危下主山陵悲慘事墳晉書天文志墳墓四星屬危之下主死喪哭泣為墓也宋)
(史天文志大曰墳小曰墓入宋兩朝天文志距中星去極九十六度危宿五度半)
墓下四星斜虚梁
(今測虚梁一星黃經二宮五度零二分緯北四度零九分)
(星經虚梁四星在危南主園陵寝廟非人所居也晉書天文志蓋屋南四星曰虚梁園陵寢廟之所)
(宋兩朝天文志距東西星去極一百度半入危宿八度)
十箇天錢梁下黃
(星經天錢十星在虚梁南文晉書天文志北落西北有十星曰天錢宋史天志主錢帛所聚為軍府)
(藏一宋兩朝天文志距東北星去極百一十八度入危宿三度)
蓋屋二星(今一星)
墓旁兩星能蓋屋身著黑衣危下宿
(今測黃經一宮二十七度四十二分緯北九度一十三分)
(星經蓋屋二星在危宿之南主宮室之事也志晉書天文志天壘城南二星曰蓋屋宋史天文在危)
(宿南九度十宋兩朝天文志距西星去極九七度入虚宿九度)
危宿之屬合象
(宋史天文志案步天歌已上諸星俱屬危宿晉志不載人星車府隋志有之杵臼星晉隋志皆無造父鈎)
(星晉志屬紫微垣蓋屋虚梁天錢在二十八宿外乾象新書以車府西四星屬虚東三星屬危武密書以)
(造父屬危又屬室餘皆與步天歌合案乾象新書又有天綱一星在危宿南入危八度去極百三十二度)
(在赤道外四十一度晉隋志及諸家星書皆不載止載危室二宿間與北落師門相近者近世天文乃載)
(此一星在鬼柳間與外厨天紀相近然新書兩天綱雖同在危度其說不同今姑附于此)
蕙田案杵臼星隋志有之宋志誤
室兩星上有離宮出遶室三雙有六星
(今測室一星黃經二宮一十九度零七分緯北一十九度二十六分赤經二宮一十二度一十七分緯北)
(一十三度三十三分)
(星經營室二星主軍糧離宮上六星主隱藏一名宮二名室上六星名離宮上六宮妃后位史記天官)
(書營室為清廟曰離宮閣道曰晉書天文志營室二星天子之宮也一曰元宮一清廟又為軍糧之府)
(及土功事離宮六星天子之别宮主隱藏休息之所宋史天文志一曰室一星為天子宮一星為太廟)
(為王者三軍之廩故為羽林以衛又為離宮閣道故有離宮六星在其側漢永元銅儀營室十八度唐開)
(元游儀十六度舊去極八十五度景祐測騐室十六度距南星去極八十五度在赤道外六度離宮六星)
(兩兩相對為一坐夾附室宿上度宋兩朝天文志距南星去極八十半)
下頭六箇雷電形
(今測雷電六星黃經二宮一十三度五十四分緯北一十五度四十四分赤經二宮九度零七分緯北八)
(度一十一分)
(星經雷電六星在室西南主興雷電也距隋書天文志室南六星曰雷電宋兩朝天文志西南星去)
(極八十七度入危宿十二度)
壘壁陣次十二星十二兩頭大似井
(今測壘壁陣一星黃經一宮一十五度四十六分緯南四度五十三分二星黃經一宮一十七度一十)
(二分緯南四度四十九分十三星黃經一宮一十七度二十二分緯南二度二六分四星黃經一宮)
(一十九度零七分緯南二度二十九分六五星黃經一宮二十四度二十三分緯南二度星黃經二)
(宮初度五十八分緯南一度一十分八七星黃經二宮七度一十分緯南初度二十分星黃經二宮)
(一十二度四十五分緯南一度七九星黃經二宮二十三度五十六分緯南三度零分十星黃經二)
(宮二十四度四十七分緯南二度五十四分四十一星黃經二宮二十四度三十二分緯南五度十二)
(分三十二星黃經二宮二十三度十八分緯南五度四十分)
(星經壘辟十二星在室南主翊衛天子之軍西入室五度去北辰一百二十三度也晉書天文志壘辟)
(陣十二星在羽林北羽林之垣壘也主軍衛為營壅也宋史天文志一作壁壘宋兩朝天文志距西)
(第一星去極一百十五度入女宿十一度)
陣下分布羽林軍四十五卒三為羣
(今測羽林軍三星黃經二宮四度二十七分緯南八度一十分四星黃經二宮四度一十一分緯南五)
(度三十七分九六星黃經二宮一十二度四十分緯南二度四十分七星黃經二宮一十一度五十)
(三分緯南三度五十九分十八星黃經二宮一十二度二十一分緯南四度一三分九星黃經二宮)
(一十二度二十五分緯南四度四十四分)
(星經羽林軍星四十五星在室南書史記天官書虚危其南有衆星曰羽林天軍晉天文志一曰天)
(軍主軍騎又主翼王也室宋史天文志三三而聚散出壘壁之南一曰在營之南東西布列北第一行)
(主天軍軍騎翼衛之象度宋兩朝天文志距大星去極一百一十七入危宿十五度半)
軍西四星多難論子細歴歴看區分三粒黃金名鈇鉞
一顆真珠北落門
(星經鈇鑕三星在八魁西北一名斧鉞主斬刈亂行誅誑詐偽人史記天官書軍西為壘或曰鉞宋)
(史天文志斧鉞三星在北落師門東芟刈之具也主斬芻牧以飼牛馬隋志通志皆在八魁西北主行誅)
(拒難斬伐姦謀三宋兩朝天文志距北星去極一百十度入室宿一度)
(今測北落師門黃經一宮二十九度二十二分緯南二十一度赤經二宮九度五十六分緯南三十一度)
(一十三分)
(星經北落師門一星在羽林軍西主候兵入危九度去北辰一百二十度史記天官書鉞旁有一大星)
(為北落在晉書天文志北落師門一星在羽林西南北者宿北方也落天之藩落也師衆也師門猶軍)
(門也長安城北門曰北落門以象此也主非常以候兵宋兩朝天文志去極一百二十六度入危宿十)
(一度半)
八魁九星(今無)
門東八魁九箇子
(星經八魁九星在北落東南主獸之官宿宋兩朝天文志距南星去極一百三十九度入壁四度半)
天綱一星
門西一宿天綱是
(星經天綱一星在北落西南主天繩張幔野宿所用也晉書天文志北落西南一星曰天綱主武帳)
(宋史天文志一曰在危南主武帳宮舍天子游獵所會宋兩朝天文志去極一百二十九度入危宿五)
(度)
土功吏二星(今一星)
電旁兩箇土功吏
(星經土吏三星在室西南主備設司過農事宋隋書天文志室西南二星曰土功吏主司過度史天)
(文志土功吏一曰在危東北)
蕙田案步天歌室宿之屬有土功吏壁宿之
屬有土公宋志溷合為一
騰蛇室上二十二
(星經騰蛇二十二星在室北枕河主水蟲頭入室一度去北辰五十度也晉書天文志騰蛇二十二星)
(在營室北天蛇也度宋兩朝天文志距中大星去極四十四少入危宿九度半)
室宿之屬合象
(宋史天文志案步天歌已上諸星皆屬營室雷電土功吏鈇鉞晉志皆不載隋志有之壘壁陣北落師門)
(天綱羽林軍晉志在二十八宿外騰蛇屬天市垣武密書以騰蛇屬營室又屬壁宿乾象新書以西十六)
(星屬尾屬危東六星屬室羽林軍西六星屬危東三十九星屬室以天綱屬危斧鉞屬奎通占錄又以斧)
(鉞屬壁屬奎說皆不同)
蕙田案騰蛇北方之星無屬尾宿之理宋志
云乾象新書以西十六星屬尾屬危者蓋衍
屬尾二字當刪
壁兩星下頭是霹靂
(今測壁一星黃經三宮四度四十八分緯北一十二度三十五分赤經二宮二十九度一十八分緯北一)
(十三度二十六分)
(星經東壁二星主文章圖書八宋史天文志漢永元銅儀東壁二星九度舊去極十六度景祐測騐壁)
(二星九度距南星去極八十五度半宋兩朝天文志距南星去極八十度)
霹靂五星横著行
(今測霹靂一星黃經二宮一十四度一十二分緯北九度零四分二星黃經二宮一十七度零一分緯)
(北七度一十八分分三星黃經二宮二十度四十八分緯北九度零三四星黃經二宮二十三度一)
(十三分緯北七度一十四分)
(星經霹靂五星在雲雨北天威擊擘萬物志隋書天文志土公西南五星曰礔礰宋史天文霹靂五)
(星在雲雨北一曰在雷電南一曰在土功西主陽氣大盛擊碎萬物宋兩朝天文志距西星去極九十)
(三度入危十五度)
雲雨次之口四方
(今測雲雨一星黃經二宮一十八度三十一分緯北四度二十七分二星黃經二宮二十二度一十五)
(分緯北三度二十五分)
(星經雲雨四星在雷電東主雨澤萬物成之兩隋書天文志礔礰南四星曰雲雨在壘壁北宋朝天)
(文志距西北星去極九十五度入室宿五度)
壁上天廏十圜黃
(星經天廏十星在壁北主天子馬坊廏苑之官也驛晉書天文志東壁北十星曰天廏主馬之官若今)
(亭也主傳令置驛逐漏馳鶩謂其行急疾與晷漏競馳也宋兩朝天文志距西星去極四十九度半入)
(壁宿初度)
鈇鑕五星羽林旁
(通志鈇鑕五星在天倉西南刈具也主斬芻飼牛馬)
土功兩黑壁下藏
(星經土公二星在壁南主營造宮室起土之官)
蕙田案通志文獻通考俱無此一句今協紀
辨方書有之
壁宿之屬合象
(宋史天文志案步天歌壁宿下有鈇鑕五星晉隋志皆不載隋志八魁西北三星曰鈇鑕又曰鈇鉞其占)
(與步天歌室宿内斧鉞略同恐即是此誤重出之霹靂五星雲雨四星晉志無之隋志有之武密書以雲)
(雨屬室宿天廏十星晉志屬天市垣其說皆不同)
右北方元武七宿
五禮通考卷一百九十三
