(後序汗簡郭宗正忠恕集成之後儒家罕有得者余訪之久矣)
(近聞祕閣新本乃集賢李公衎修公素居外任藳草秘於巾箱中大中祥符四秊罷西京㽞䑓歸闕果以此書)
(示余余謂公曰結䋲之後倉頡史籀製作已来三王与覇國文字或有異同始皇兼天下李斯為小篆可謂至)
(㢤而遭秦之所刼者盡在此矣時五年正月九日也余尚判歩軍糧料尋奉綸旨主在京博易两司事務皆)
(䌓難而勾撿榷估之餘得之模寫至三月二日方畢雖筆跡駑弱有愧於名賢且楽善君子必憫余㽞心扵此)
(道焉天禧二年七月十七日開封府判官虞剖貟外郎李直方述)
(郭忠恕字恕先雒陽人少能属文七歲舉童子初周祖召為博士後因爭忩於朝堂貶崖州司户秩滿去官不)
(復仕縦放𡵨雍陕雒之間善畫屋木林石格非師授有設紈素求為圗畫者必怒而去乘興即自為之尤精字)
汗簡一編乃郭忠恕所集凡七十一家字蹟爲證古尚
書爲始石經說文次之觀其源委深有亘來嗟夫字學
之始始於蒼頡無字之字天真粲然有字之字筆法宛然
古無筆筆于秦至秦而小篆生矣今人率皆遺小篆之
法不古之尚而今之尙流而愈流忘本失是古人製字
良各有說特後卋莫知其&KR0862;傳之乆而復久不免有舛
&KR0861;竟喪其本真汗蕳之作追古法於旣泯流新傳於无
竆郭公之功多矣逡之業字學者可不知之庚寅六月
所南鄭思肖為坐礀葉君題汗簡後
吴僧文瑩玉壺野史云李留臺建中以書學名家手冩
郭忠恕汗簡集以進皆科斗文字太宗深悼惜之
詔付秘閣
右汗簡上中下各二卷末卷為略例目錄共七
卷李公建中序為郭宗正忠恕所撰引用
者七十一家亦云博矣崇禛十四年借之山西張
孟恭氏久置案頭未及抄錄今年乙酉避
兵入郷居于莫城西之洋蕩村大海横流
人情鼎沸此郷猶幸無恙屋小炎蒸無書
可讀架上偶携此夲便發興書之二十日而
畢家上人咲謂予曰丗亂如此揮汗冩書
近聞有㷊書之令未知此一編者助得秦坑
㡬許虐燄予亦自咲而已猶憶予家有舊
抄張燕公集卷未識云呉元年南濠老人
伍德手錄此時何時嘨歌不廢他年安知
不留此洋蕩老人夲耶但此書向無刻夲張
夲亦非曉字學者所書遺失譌謬未可意
革李公序云趙字舊字下俱有臣忠恕字
今趙字下尚存舊下則亡之矣確然知其非全
本也旣無善夲可資是正而所引七十一家予所
有者僅僅始一終永夲說文古孝老字子及碧
落碑而已又何従釘其譌謬㢤亦姑存其形佀
耳又此書亦有不可余意處如沔字汸字泯字
俱从水今沔从丐汸従方泯从氐涸従鹵膌従月而
入脊部郤从邑而入谷部駛从馬而入史部朽从木
而入丂部諸此之類不可枚舉大氐因古文字少未
免援文&KR0556;部以足其數其實非也目錄八紙應在
苐七卷今七卷首行尚存略例目錄四字古人著
書有目錄是他人作故每云書若干卷目錄㡬
卷即一人所作目錄亦或在後徐常侍所挍説文
其眀證也今人一概移置卷首非是今此夲目
錄亦在苐七卷後人知之書成後偶餘二紙信
筆書此以供他年一咲太歲乙酉閏六月之十
日孱守老人識
汗簡一書錢唐汪立名所刋出于竹垞蔵舊
抄夲舊刻無聞焉錢遵王讀書記謂孱
守居士蔵書率多異夲此殆是也汗簡
字學中不甚重潜研老人曾言之然論
古書源流是夲何可廢哉且孱守居士
鈔于明代較竹垞所蔵更舊因急収之
己巳冬至後二日𣸪公内識
