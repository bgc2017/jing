春秋正義卷第三十昭公
國子祭酒上護軍曲阜縣𨳩國子臣孔穎逹等奉
勑撰
十八年注來告至曰災正義曰傳称皆來告火知是來告故書
也春秋書他國之災皆是来告而書公羊傳曰宗衛陈鄭災何以
書記異也何異𡭗異其同日而俱災外異不書此何以書為天下
記異也榖梁亦云其志以同日也杜因此傳有來告之文故顯而
異之天火曰災宣十六年傳例也注自業至為文正義曰成
十五年許遷于葉自是以後許常以葉為都九年許遷于夷是自
葉遷于夷也十三年傳曰椘之滅蔡也靈王遷許胡沈道房申於
荆焉平王即位旣封陈蔡而皆復之禮也注云荆荆山也滅蔡在
十一年許又從夷遷於荆山平王復之復其本國許又歸於葉也
故知此年遷于白羽是其自業遷也且傳云葉在椘方城外之蔽
明其𣣔遷之時許在業也案傳王子勝言於椘子使之遷許則是
椘人遷許非許自遷椘虽發意遷許許亦畏鄭楽遷故以自遷為
文若許不楽遷椘強遷之當云椘人遷許如宋不遷宿齊人遷陽
之類不淂云許遷于白羽以其自遷爲文知許人自楽遷也傳
注代居其位正義曰毛氏卋有采地爲畿内之國扵時天子微
弱故自殺自代不能禁之是昆至何待正義曰是乙卯者昆
吾之君悪熟之日也由其侈故以此日死也而毛淂以此日成其
侈悪扵王都不亡何待注昆吾至同誅正義曰鄭語云黎爲
高辛氏火正命之曰祝融其後八姓昆吾爲夏伯椘卋家云顓頊
生称称生卷章卷章生黎黎爲高辛氏火正共工氏作乱帝使黎
誅之而不盡帝誅黎使其弟吳回居火正爲祝融回生陸終終生
子六人坼剖而産焉其長曰昆吾虞翻曰昆吾爲已姓封昆吾卋
本云昆吾者衛是也然則昆吾國名言昆吾夏伯者以表昆吾國
君其上卋嘗爲夏伯其悪熟誅者非此爲伯之身當是後卋之孫
耳詩云韋顧旣伐昆吾夏桀共桀同文又傳云乙卯亡知以乙卯日
与桀同時誅注東北至之始正義曰東北曰融風易緯作調
風俱是東北風一風有二名东北木之始故融風爲木也木是火
之母火淂風而盛故融為火之始戊寅至大甚正義曰甚者
益盛之言也丙子初風連日不息至戊寅而風益甚至壬午而風
又大甚初言融風是東北風也蓋自丙子至壬午風不廽而稍益
盛傳虽主言鲁國之風彼四國亦當然也注大庭至之言正
義曰大庭氏古天子之國名也先儒舊說皆云炎帝號神農氏一
曰大庭氏服虔云在黃帝前鄭玄詩譜云大庭在軒轅之前亦以
大庭為炎帝也對文則蔵馬曰廐蔵車曰庫曲禮云在府言府在
庫言庫鄭玄云府謂寳義貨賄之處庫車馬兵甲之處又大学謂
云未有府庫財非其財者則庫亦藏財貨非獨車馬甲兵也古之
大庭嘗都扵魯其虛在魯城内鲁扵其處作庫而其地高顕故梓
慎登之以望氣梓慎往年言其將火今更望氣叄驗近占以審巳
前年之言信也梓慎所望望天氣耳非能望見火也而何休難云
宋衞陳鄭去鲁皆數千里為登高以見其火豈實事哉刘炫云案
左傳不言望火何以言見其火玄卿以為孔子登泰山見吳門之
白馬離婁覩千里之毫末梓慎旣非常人何知不見數百里之烟
火孔子在陈知桓僖災者豈復望見之乎若見火知災則人皆知
之矣何所貴乎梓慎左氏傳而編記之哉且四國去鲁纔數百里
而何休云數千里虽意𣣔其遠亦虚妄之極梓慎所望自當有以
知之不知見何氣知其災也服虔云四國次有火氣也梓慎不言
夜望安知望次陈獨無次何所望㦲今以為服解義或然也將
有大祥正義曰祥者善悪之徵中庸云國家將興必有禎祥祥
則吉祥也國家將亡必有妖孽孽則凶祥也則祥是善事而里析
以民動國亡為大祥者彼對文言耳書序云毫有祥桑糓共生于
朝五行傳云時有青眚青祥白青白祥之類皆以悪徵為祥是祥
有善有悪故杜云祥變異之氣弗良及也正義曰良是語辭
史傳多云良所未悟良有以也是古今共有此語也而服虔云弗
良及者不能及也良能也能非良之訓妄言耳注晉人至前也
正義曰下云出新客禁舊客勿出扵官此辭于東門明是晉人新
來未入故辭之不使前也此新也蓋聘使也晉人往因麗姬之難
詛無畜群公子故文襄之卋公子皆出在他國自成公更立公族
國内始有公子故使之来聘也自晉適鄭當入四門而辭之东門
者鄭城西臨洧水其西無門蓋從东門入為便故辭于东門注
二子至之位正義曰子寬游吉之子卋族譜子寬與游速渾罕
為一人駟帶字子上六年死矣此别有子上非駟帶也卋族譜雜
人内有子上無子寬明子寬与渾罕為一人也椘語說事神之禮
云使名姓之後能知犧牲之物彝器之量屏攝之位壇埸之所而
心率舊典者為之宗知屏攝是祭祀之位也鄭衆云攝攝束苐以
為屏蔽其亊或當然注祏庿至救護正義曰每庿木主皆以
石凾盛之當祭則出之亊畢則納扵凾蔵扵庿之北壁之内所以壁
火災也文二年傳云鄭祖厲王故知鄭之周庿是属王庿也旣有
火災皆須防守故合群主就扵祖王庿易救護也衛次仲云右主
八寸左主七寸廣厚三寸穿中央達四方也范寗云天子主長尺
二寸諸侯主長一尺也白虎通云納之西壁使府至其亊正
義曰曲禮云在府言府在庫言庫皆是藏財賄之處故使其人各
自儆守以防火也周官有大府内府外府天府玉府泉府而無掌
庫之官蓋府庫通言庫亦謂之府也諸侯國異政殊故府庫並言
行火至登城正義曰此承司馬司寇之下亦是二官使之行火
所炙𣣔令人救之也言城下之人為部伍行列以登城亦是司馬
司寇之人備姦寇也注司野至之人正義曰傳言野司寇則
司寇之官在野周禮司寇属官有縣士掌野知野司寇是縣士也
鄭玄縣士注云地距王城二百里以外至三百里曰野三百里以
外至四百里曰縣四百里以外至五百里曰都都縣野之地其邑
非王子弟公卿大夫之采地則皆公邑也謂之縣縣士掌其獄焉
言掌野者郊外曰野大揔言之也獄居近野之縣獄在二百里上
縣之縣獄在三百里上都之縣獄在四百里上如鄭此言采邑之
民有獄則采地之官長各自断之若公邑之民有獄則縣士断之
縣士司寇属官所掌在野故此傳謂之野司寇也縣士職曰各掌
其縣之民數而聽其獄訟若邦有大役聚衆庶則各掌其縣之禁
令則諸侯縣士亦當然也縣士分在四方不聞火火之明日四方
乃聞有災故戒使各保其所應受徵從之人皆令具備以待上命
慮有所須當徵之郊人至國北正義曰周禮鄕在郊内遂在
郊外諸侯亦當然郊人當謂郊内鄕之人也祝史掌祭祀之官也
使此鄕人助祝史除地在城之北作壇場為祭処也就國北者南為
陽北為隂就大隂禳大也注玄冥至火神正義曰月令冬云
其神玄冥知玄冥水神也周語云夏之亡也回禄信扵黔隧先儒
注左傳及國語者皆云回禄火神或當有所是也二十九年傳脩
及熙為玄冥則玄冥祭脩熙不知回禄祭何人椘之先吳回為祝
融或云回禄即吳回也祭水神𣣔令水抑火祭火神𣣔令火自止
禳其餘災慮更火也陈許之先亡也正義曰哀十七年椘滅
陳也定六年鄭游速帥師滅許其後復立許悼公之孫成是為元
公其子結元年獲麟之歲也當戰國首為椘所滅注鄅妘至行
之正義曰鄅為妘姓卋本文也周之六月夏之四月種稲之時
其君自出觀行之藉猶藉蹈藉踐履之義故為履行之服虔云藉
耕種扵藉田也攝其首焉正義曰攝訓為持也斬淂閔門者
首而持其頭而舍其女正義曰言止舍其女而晉之周其
至亡乎正義曰周室其將亂乎夫其國内之人必多有是不說
学問之說也國内多有此言而後流傳及其在位之大人大人謂
公卿大夫也大人患其國内有多学而失其道者而疑惑扵此言
謂此言有道理也大人扵是又為言曰其實可以無学無学不為
害也以為無害而遂不学則苟且而可也一國之人皆懷苟且不
譏上下之序不知尊卑之義扵是在下者陵侮其上在上者替廢
其位上下失分能無乱乎夫学如殖草木也令人日長日進猶草
木之生枝葉也不学則才知日退將如草木之隧落枝葉也原氏
其亡滅乎大為至穆也正義曰祭社有常而云大為社者此
非常祭之月而為火特祭蓋君臣肃共禮物備具大扵常祭故称
大也周禮女巫掌祓除釁浴祓禳皆除凶之祭徧扵四方之神女
尚書咸秩無文苟可祭者悉皆祭之所以振訊除去火災禮也嫌
多祭非禮故禮之子大至道北正義曰鄭簡公之卒將為葬
唋亦欲毀游氏之庿則游吉宅近大路故數將徹毀也其庿當在
宅内以其居處狹隘故庿在道南寢在道北也寢即游吉所居宅
也過期三日正義曰此量其庭之大小而豫計之以庭小之故
當遏期三日𣣔除道使闊望及期淂了亦不知本期當幾日也
卜筮至牲玉正義曰言爲鄭卜筮何故有災宜禱何神奔走而
望祭之祭山川故爲望也莊二十五年傳云天災有幣無牲而云
不爱牲玉者天之見異非求人飲食隨時告請則有幣無往若祭
求弭災者則當有牲雲漢之詩美宣王爲旱禱神云靡愛斯牲圭
璧旣卒亦是用牲玉也注&KR0972;然勁忿貌正義曰服虔云&KR0972;然
猛貌也方言云&KR0972;猛也晉魏之間曰&KR0972;杜言勁忿貌亦是猛也但
𫐠晉人責鄭之意故以勁忿解之將以誰罪正義曰將以誰
爲罪而𣣔授兵疑其畏晉襲之𣣔禦晉擊之望走在晉正義
曰其所瞻望奔走而歸之者唯在晉耳注傳言子産有備正
義曰國有火災懼被人襲登陴固守是有備也而居椘地正
義曰當時許都扵葉釋例土地名葉在椘界許本偪扵鄭請遷近
椘楚以葉与之故爲居椘地注十三至居葉正義曰案十三
年云椘之滅蔡也靈王遷許胡沈道房申扵荆則許從夷遷向荆
也平王復之當從荆却向夷自夷向業注不言自荆還業者蓋以
許遷于夷見經故據以爲言其實自荆還也注自以至事椘
正義曰刘炫云當時許之扵椘更無異望非敢恃舊國不亊椘當
以畏鄭之故外設備禦不淂專心亊椘耳今杜必以爲舊國不專
心事椘者以此傳許謂鄭人云余舊國許畏扵鄭尚以舊國不肯
亊鄭明以舊國亦不專心亊椘刘以爲畏鄭不專心亊椘苟背傳
文而規杜氏非也十九年注加弑至薬物正義曰案傳許君
飲止之薬而卒耳實非止弑也言書曰弑其君則仲尼新意書弑
也實非弑而加弑者責止事父不舍其藥物言藥當信醫不須巳
自爲也釋例曰醫非三卋不服其藥古之慎戒也人子之孝當盡
心嘗禱而巳薬物之齊非所習也許止身爲國嗣國非無醫而輕
界進薬故罪同扵弑虽原其本心而春秋不赦其罪蓋爲教之遠
防也傳注蓋爲至聘蔡正義曰賈逵云椘子在蔡爲蔡公時
也杜以椘子十一年爲蔡公十三年而即位若在蔡生子唯一二
歲耳未堪立師傳也至今七年未淂云建可室矣故疑爲大夫時
聘蔡也注蟲邾至以告正義曰隱四年苔人伐𣏌取牟婁僖
二十三年斉侯伐宋圍緍伐國而圍邑取邑皆書扢經知此不書
圍取不以告也注止獨至由醫正義曰言飲大子止之薬專
以止為藥主是止獨進薬不由醫也君子至可也正義曰此
君子論止之罪也言為人臣子盡心盡力以亊君父如禮記文王
卋子之為即自足矣如此則舍去薬物已不干知扵禮可也此許
卋子不舍薬物致令君死是違人子之道故春秋書其弑君解經
書弑君之意也椘子至伐濮正義曰費無極因此生意令王
收南方使大子居城父举此為發端及老至去之正義曰紡
謂紛麻作纑也此婦人以麻纑度城高下令長与城等而去藏之
去即藏也字書去作弆(羌莒反)謂掌物也今關西仍呼為弆東人輕
言為去(音莒)刘炫云紡謂紡麻作纑為布作纑之法有小繩紀其升
縷纑旣為布繩無所用婦人不肯棄之積而晉之以此小繩度城
而去之注因紡至報讐正義曰連所紡者謂連所紡之纑以
為繩故下云投繩城外或解以為連紀纑之繩然紀纑之繩其物
名之曰昏謂未三月而死也未名不淂為臣揔說諸死連言之耳
懼隊宗主正義曰大夫継卋為一宗之主恐隊失之也服虔云
祏主藏扵宗廟故曰宗主少牢饋食大夫禮也大夫無主何所隊
乎二三老正義曰二三老者鄭之卿大夫也服虔云二三老
駟偃家臣上言私族扵謀而立長親豈淂家臣不知也息民五
年正義曰平王以十三年五月始即位其年兵乱未息今歲又
役民城州來其聞唯有五年民楽其性正義曰性生也兵革
並起則民不楽生國家和平乃楽生禜焉正義曰禜祭名元
年傳曰山川之神則水旱癘疫之不時扵是乎禜之禳之至止也
正義曰言禳之則彼淵是其室也其室旣近禳之不難但吾無求
扵龍龍亦無求扵我乃止也言其不復祭室扵怒市扵色正
義曰室内扵自家相瞋怒市扵他人作色忿二十年注嘗有至曹
邑正義曰宣十年傳例曰凡諸侯之大夫違告扵諸侯曰某氏
之守臣某失守宗庿敢告所有玉帛之使者則告不然則否注云
玉帛之使謂聘恩好不接故不告如杜之意此為奔者之身嘗有
玉帛之使扵彼國巳經相接則告若奔者未嘗往聘恩好不接則
不告唯告奔者嘗聘之國餘不告也曹會曾來聘魯故云嘗有玉
帛之使來告故書也此与二十二年宋華亥向寧華定自宋南里
出奔椘其文正同彼華亥等入南里以叛又從南里出奔則此亦
應然賈逵云前此以鄸叛也叛便從鄸而出叛不告故不書是言
旣以鄸叛又從鄸而出也南里繫宋此鄸不繫曹者鄸是大都淂
以名通南里是宋都之里非别邑故繫於宋此鄸及定十一年蕭
皆是别邑故不繫國也曹是小國其臣書名者少此會書名蓋備
扵禮成為卿也釋例曰小國之卿或命而禮儀不備或未加命數
故不書之邾卑我之等其奔亡亦多所書唯數人而已知其合制
者少也杜言數人謂此公孫會与邾快邾卑我也是杠意以會備
禮成卿故書名也刘炫云春秋未嘗書曹人來聘非徒會不見經
炫謂玉帛之使謂國家所有交好皆告之非奔者之身嘗聘也今
贊又玄所以華亥向寧射姑等不見有玉帛來聘者以其時未為
卿也注齊豹至不淂正義曰襄十年鄭尉止司臣等殺子馳
子國書曰盗殺鄭公子騑公子發尉止之徒皆士書之爲盗釋例
曰士殺大夫則書曰盗則此書盗貶之使同於士也三十一年傳
說春秋襃貶之義云或求名而不淂或𣣔蓋而名章懲不義也齊
豹爲衞司寇守嗣大夫作而不義其書爲盗又曰春秋書斉豹曰
盗懲不義也宣十七年傳例曰凡称弟皆母弟公羊傳曰母兄称
兄此縶与衞侯同母故称兄傳注是歲至歴也正義曰歴法
十九年爲一章章首之歲必周之正月朔且冬至僖五年正月辛
亥朔日南至是章首之歲年也計僖五年至往年合一百三十三年
是爲七章今年復爲章首故云是歲朔且冬至之歲也朔且冬至
謂正月之朔當言正月己丑朔日南至今傳乃云二月己丑日南
至是錯名正月爲二月也歴之正法往年十二月後宜置闰月即
此年正月當是往年閏月此年二月乃是正月故朔日己丑日南
至也時史失閏往年錫不置閏閏更在二月之後傳扵八月之下
乃云閏月戊辰殺宣姜是閏在二月後也不言在八月後而云在
二月後者以正月之前當置閏二月之後即不可故據二月言之
時史謂閏月為正月故經因史而書正月從其誤而書之傳以徑
之正月實非正月更具扵二月記南至之日以正歴之失也日南
至者謂冬至也冬至者周之正月之中氣歴法閏月無中氣中氣
必在前月之内時史誤以閏月為正月而置冬至扵二月之朔旣
不曉歴數故閏月之与冬至悉皆錯也杜下注云時鲁侯不行登
臺之禮使梓慎望氣是杜意以為當時魯之君臣知此己丑是冬
至之日但不知其不合在二月耳服虔云梓慎知失闰二月冬至
故獨以二月望氣則服意以為當時鲁人置冬至扵正月之内獨
梓慎知二月己丑是真冬至耳其義或當然也城父人正義
曰服虔云城父人城父大夫也尔其至為愈正義曰勉謂努
力𡭗其勉之令勉力報讐比扵相從俱死為愈也病差謂之愈言
其勝共死也服虔云相從愈扵共死則服意相從使員從其言也
語法两人交互乃淂称相獨使員從巳語不淂為相從也乃見
鱄設諸焉正義曰見謂為之紹介使之見光下文斉豹見宗魯
扵公孟亦然猶論語云門人見之也公如華氏請焉正義曰
公未知諸人巳死故猶往請之注栾景至公弟正義曰定十
年經書宋公之弟辰時當景公之卋辰及地不淂為元公弟也卋
族譜辰地皆云元公子此諸本皆云元公弟當時轉寫誤耳注
周猶終竟也正義曰杜意終不泄子言是終事子即謂殺公孟
之言使華齊御公孟正義曰諸本皆華上有使子計華齊是公
孟之臣自為公孟之御非齊氏所當使必不淂有使字学者以上
丈有使祝鼃使一乘下有使華寅乘貳車使華寅執蓋以此妄加
使字今定本有使非也乘驅自閱門正義曰乘驅者乘車而
疾驅也閱門者衞城門蓋偏側之門其路遠齊氏注掫行夜
正義曰下云終夕与扵燎故知掫是行夜也說文云掫夜戒有所
擊也從手取聲注未致至禮見正義曰客禮見者若巳致君
命則享有庭實復有私覿私面之禮今為未致使故但以良馬見
也丁巳晦正義曰丙辰丁巳乃是頻日其事旣多不應二日
之中并為此事今杜不云日誤者以誤在可知故杜不言且宣二
年壬申朝于武宫注云壬申十月五日旣有日而無月冬又在壬
申下明傳文無較例又注哀十二年傳云此事經在十二月螽上
今倒在下更見列其月以為别者丘明本不以為義例故不皆齊
同如杜此言或傳因簡牘之辭不復具顕其日月刘炫以為日誤
而規杜氏非也貞子正義曰謚法外内用情曰貞注子石
公孫青正義曰案卋本傾公生子夏勝勝生子石青是也左
康至相及正義曰此非康誥之全文引其意而言之其本文云
子弗祇服厥父事大傷厥考心于父不能字厥子乃疾厥子于弟
弗念天顯乃弗克恭厥兄兄亦不念鞠子哀大不友于弟惟弟兹
不于我政人淂罪孔安國云至此不孝不慈弗友不恭不扵我執
政之人淂罪乎道教不至所致又曰文王作罸刑兹無赦言刑此
不孝不慈之人無赦也刑不慈者不可刑其父又刑其子刑不孝
者不可刑其子又刑其父是為父子兄弟罪不相及注琴張至
名牢正義曰家語云孔子弟子琴張与宗鲁友七十子篇云琴
牢衞人字子開一字張則以字配姓為琴張即牢曰子云是也賈
逵鄭衆皆以為子張即顓孫師服虔云案七十子傳云子張少孔
子四十餘歲孔子是時四十一未有子張鄭賈之說不知所出
子城適晉正義曰上云八子奔鄭而此又云適晉者子城本意
與七子同心奔鄭故上云奔鄭及其敗後遂率意適晉以請師
子死至其訽正義曰言我子死亡自有天命天命𣣔盡非人所
邑我不忍其恥𣣔喪子以伐之不能事人正義曰言年齒旣長
不能代國事人為臣齊侯疥遂㽽正義曰後魏之卋嘗使李
繪聘梁梁人袁狎与繪言及春秋說此事云疥當為痎痎是小瘧
痁是大瘧疹患積久以小致大非疥也狎之所言梁主之說也案
說文疥㮻也瘧熱寒休作痁有熱瘧痎二日一發瘧今人瘧有二
日一發亦有頻日發者俗人仍呼二日一發久不差者為痎瘧則
梁主之言信而有徵也是齊侯之瘧初二日一發後遂頻日熱發
故曰疥遂痁以此久不差故諸侯之賓問疾者多在齊也若其不
然疥搔小患与瘧不類何云疥遂痁乎徐仙民音作疥是先儒舊
說皆為疥遂痁初疥後瘧耳今定本亦作疥期而正義曰期三
百有六旬又六日法天數三百六十五度四分度之一帝言問從
全數故言三百六十又六日合三百六十五日又四分度之一分
欠三分不成六日大月却還天朞十度小月不盡置閏注𣣔殺
嚚固正義曰服虔云祝固齊大祝史嚚大史也謂祝史之固陋
嚚闇不能盡禮薦美至於鬼神怒也其意以為請誅祝史之嚚闇
固陋者嚚固非人名也案莊三十二年䄂降于莘&KR0593;公使祝應宗
區史嚚享焉波是人名則此亦名也卋族譜齊雜人内有祝固史
嚚此云𣣔殺嚚固是杜必以為人名也晏子曰至不祈正義
曰彼傳趙武對曰夫子之家事治言扵晉國無隱情其祝史陈信
於鬼神無愧辭此晏子言之其辭微多扵彼其意亦不異也光
輔五君正義曰文公為戎右襄靈為大夫成公為卿景公為大
傳上下無怨正義曰此猶如孝徑上下無怨也言人臣及民
上下無相怨耳服虔云上下謂人神無怨即如服言下云上下怨
疾復是人与神相怨疾也輸掠其聚正義曰輸墮也故為墮
毀奪其所聚之物肆行非度正義曰肆縱恣也恣意行非法
度之事也不思謗讟正義曰俗本作畏定本作思其蓋至
誣也正義曰掩蓋愆失妄數美善是矯詐誣罔也注衡鹿至
民共正義曰周禮司徒之属有林衡之官掌廵林麓之禁鄭玄
云衡平也平林之大小及所生者竹木生平地曰林山足曰麓
此置衡麓之官守山林之木是其宜也舟是行水之器鮫是大魚
之名澤中有水有魚故以舟鮫為官名也周禮山澤之官皆名為
虞母大澤大藪中士四人鄭玄云虞度也度知山之大小及所生
者澤水所鐘也水希曰藪則藪是少水之澤立官使之候望故以
虞候為名也海是水之大神有時祈望祭之因以祈望為主海之
官也此皆齊自立名故与周禮不同山澤之利當与民共之言公
立此官使之守掌專山澤之利不與民共故鬼神怒而加病也
注介隔至私物正義曰聘禮及竟謁關人鄭玄云古者竟上為
關又周禮司關注云關界上之門然則禮之正法國之竟界之上
乃有關耳自竟至國更無關也齊扵竟内更復置關不与常禮同
以隔外内故注介為隔也廹近國都為關以隔邊鄙之人縣鄙之
人入從國之政役近關又征税奪其私物而使民困也布常無藝
正義曰布其義尋常之政無凖藝私𣣔至則應正義曰言此嬖寵
之臣私有所𣣔長飬其情求物共之民不共給則應之以罪聊攝
至以西正義曰聊攝姑尤皆是邑也管仲夸椘言其竟界所至
故遠举河海也晏子言其人多故唯举属邑言之也旃以至虔
人正義曰周禮孤卿建旃大夫尊故麾旃以招之也逸詩翹翹
車乘招我以弓古者聘士以弓故弓以招士也諸侯服皮冠以田
虔人掌田獵故皮冠以招虔人也醯醢鹽梅正義曰醯酢也
醢肉醬也梅果實似杏而醋禮記内則炮豚之法云調之以醯醢
尚書說命云若作和羹尔惟鹽梅是古人調䁀用梅醢也此說和
羹而不言豉古人未有鼓也禮記内則椘辭招魂備論飲食而言
不及豉史游急就篇乃有蕪荑鹽䜴蓋秦漢以未始為之耳齊
之至其過正義曰齊之者使酸鹹適中濟益其味不足者泄減
其味大過者詩曰至有争正義曰詩言殷王中宗非從身自
賢明亦有和羹之臣臣与其君可否相濟如宰夫之和齊羹也此
臣旣敬戒其事矣旣志性和平矣中宗緫齊大政自上及下無怨
恨之言時民無有相爭鬪訟者也言其上下悉如和羹注詩頌
至大羹正義曰詩商頌列祖之篇祀中宗之詩也中宗殷王大
戊湯之玄孫也有桑穀之異懼而脩德殷道復興故表顕之號為
中宗殷人祭其廟述其德而歌此詩也言亦有者臣能諫君君能
改悔亦者兩相須之意也言中宗能与臣之䝨者和齊可否其為
政教如宰夫和齊羹之味也敬戒且平言此䝨臣之性行也楽記
云大羹不和鄭玄云犬羹肉湆不調以鹽菜桓二年傳云大羹不
致注云大羹肉汁不致五味和羹備五味異扵大羹也注鬷緫
至和羹正義曰&KR0934;緫嘏大詩毛傳文也言中宗為天子緫大政
能使上下皆如和羹焉傳引此詩證民無爭心則以時靡有爭謂
時無有爭也一氣正義曰服虔云歌氣也杜言須氣以動則
一氣不生為歌吹人以氣生動皆由氣彈絲擊石莫不用氣氣是
作楽之主故先言之人作諸楽皆須氣以動則与服不異二體
正義曰楽之動身體者唯有舞耳文舞執羽籥武舞執干戚舞者
有文武之二體三類正義曰楽以歌詩為主詩有風雅頌其
類各别知三類是風雅頌也一國之亊諸侯之詩為風天下之事
天子之詩為雅成功告神為頌是三者類别各不同四物正
義曰楽之所用八音之器金石絲竹匏土革木其物非一處能備
故雜用四方之物以成器五聲正義曰漢書律歴志云五聲
者宮商角徵羽也所以作楽者諧八音蕩滌人之邪志令其正性
移風易俗也五聲和八音諧而楽成商之為言章也物成熟可章
度也角觴也物觴地而出戴芒角也宫中也居中央暢四方唱始
生為四聲綱也徵祉也物盛大而蕃祉也羽宇也物聚宇而覆之
也夫聲者中於宫觴扵角祉扵徵章扵商宇扵羽故四聲為宫紀
也是五聲之名義也聲之清濁凡有五品自然之理也聖人配扵
五方宫居其中商角徵羽分配四方四時之物春生夏長秋成冬
聚取其事而為之名也志又云五聲之本生黃鐘之律九寸為宫
或益或損以定商角徵羽九六相生隂陽之應也楽記云宫為君
商為臣角為民徵為事羽為物月令春其音角夏其音徵中央土
其音宫秋其音商冬其音羽鄭玄云聲始於宫宫數八十一属土
以其最濁君之象也三分宫去一以生徵徵數五十四属火以其
徵清事之象也三分徵益一以生商商數七十二属金以其濁次
宫臣之象也三分商去一以生羽羽數四十八属水以為最清地
之象也三分羽益一以生角角數六十四属木以其清濁中民之
象也志言或損或益者下生三分損一上生三分益一九六相生
聲以九生六是三損一也以六生九是三益一也損益之數清濁
之差無可以相準況以黃鐘九寸自乘為九九八十一定之為宫
數因宫而損益以定商角徵羽之差言其相挍如此數也唯相準
況耳非言實有此數可用之也六律正義曰周禮大師掌六
律六吕以合隂陽之聲陽聲黃鍾大蔟沽洗蕤賓夷則無射隂聲
大吕應鍾南吕林鐘小吕夾鐘月令以小呂為仲呂律歴志云律
有十二陽六為律隂六為吕黃帝之所作也黃帝使伶倫自大夏
之西崐崘之隂取竹之竅厚均者断兩節間而吹之以為黃鍾之
宫制十二筩以聽鳳皇之鳴其雄鳴為六雌鳴亦六以此芡鍾之
宫是為律本黃鍾黃者中之色也鍾者種也天之中數五五為聲
聲上宮五聲莫大焉地之中數六六為律律有形有色色上黃五
色莫盛焉故陽氣施種扵黃泉滋萠萬物為六氣元也以黃色名
元氣律者著宫聲也始扵子在十一月大吕旅也言隂大旅助吕
黃鍾宣氣而牙物也位於丑在十二月大簇簇奏也言陽氣大奏
地而達物也位扵寅在正月夾鍾言隂氣夾助大蔟宣四方之氣
而出種物也位扵卯在二月沽洗洗絜也言陽氣洗物辜絜之也
彼注云辜必也位扵辰在三月仲呂言微隂始起未咸著扵其中
旅助沽洗宣氣齊物也位扵巳在四月蕤賓蕤継也賓道也言陽
氣始道隂氣使継養物也位扵午在五月林鍾林君也言隂氣受
任助蕤賓君主種物使長大茂盛也位扵未在六月夷則則法也
言陽氣正法度而使隂氣夷當傷之位也位扵申在七月南吕南
任也言隂氣旅助夷則任成萬物也位扵酉在八月無射射厭也
言陽氣究物而使隂氣畢剥落之終而復始無厭巳也位扵戍在
九月應鍾言隂氣應無射該藏物而雜陽閡種也彼注云外閉萬
曰閡位扵亥在十月是解六律六吕之名義也如志之言初為律
者以竹為之吹其聲也其後則用銅為之以候氣後漢書章帝時
零陵大学奚景扵隂冷道舜祖下淂白玉管是古人或以玉為管
也續漢書云候氣之法為土室三重戶閉塗釁必周密布緹縵扵
室中以木為案每律各一内庳外高從其方位加律其上以葭莩
灰實其禍案歴而候之其月氣至則灰飛而管通蓋音聲之道与
天地之氣通故取律以候氣月今正月律中大蔟鄭玄云律者候
氣之管以竹為之中猶應也正月氣至則大簇之律應應謂吹灰
也是其舊說然也其律吕相生鄭注周礼大師職云黃鍾之初九
下生林鍾之初六林鍾又上生大簇之乙二大簇又下生南吕之
六二南呂又上生姑洗之九三洗又下生應鍾之六三應鍾又
上生蕤賓之九四蕤賓又上生大吕之六四大吕又下生夷則之
九五夷則又上生夾鍾之六五夾鍾义下生無射之上九無射又
上生中吕之上六同位者象夫妻異位者象子母所謂律取妻而
吕生子也子午以東為上生子午以西為下生五下六上乃一終
矣鄭玄云同位象夫妻者黃鍾初九林鍾和六及大簇九二南吕
之所馮䄂也歲之所在則我周之分野也月之所在辰馬農祥我
大祖后稷之所經緯也王𣣔合是五位三所而用之自鶉及駟七
列也南北之揆七月也凡神人以數合之以聲昭之數合聲和然
後可同也故以七同其數而以律和其聲扵是乎有七律也是言
周楽有七音之意也五位者歲月日辰星之位也三所者星与日
辰之位是一所也歲之所在是二所也月之所在是三所也刘歆
三統之術筭此五位所在武王以殷之十二月二十八日戊午發
師其年歲星在鶉火之次也其日月合宿扵房五度房即天駟之
星也日在箕七度箕扵次分在析木之津也日月之會謂之辰斗
柄斗前也戊午後三日淂周二月辛酉朔日月合宿扵箕一度在
斗前一度是為辰在斗柄也星在天黿者星扵五星為水星辰星
是也天黿即玄枵次之别名也扵是辰星在婺女之宿其分在天
黿之宿次也鶉是張星也駟是房星也天宿以右旋為次張翼軫
角亢氐房凡七宿是自鶉火至駟為七列宿有七也鶉火在午列
天黿在子斗柄所建月移一次是自午至子為南此之揆七月也
揆度也度量星之有七月也武王旣見天時如此因此以婁比合
之其數有七也以聲昭明之聲亦宜有七也故以七同其數五聲
之外加以變宫變徵也此二變者舊樂無之聲或不會而以律和
其聲調和其聲使与五音諧會謂之七音由此也武王始加二變
周楽有七音耳以前未有七杜言武王伐紂自午及子凡七日者
尚書泰誓云戊午王次于河朔又牧誓云時甲子昧爽王朝至于
商郊牧野乃誓又武成云戊午師逾孟津癸亥陈于商郊甲子受
率其旅若林前徒倒戈攻于後以北血流漂杵一戎衣天下大定
是自戊午至甲子七日也刘炫云杜旣取國語之文以七同其數
以律和其聲何為又云自午及子凡七日乎是杜意以武王為七
日之故而作楽用七音也違國語之文是杜說謬今知不然者以
尚書國語俱有七義事淂兩通故杜兼而取之刘以為杜背國語
之文而規杜過非也八風正義曰易緯通卦驗云立春調風
至春分明庶風至立夏清明風至夏至景風至立秋凉風至秋分
閶闔風至立冬不周風至冬至廣莫風至調風一名融風十八年
傳云是謂融風是諷融同也此八方之風以八節而至但八方風
氣寒暑不同楽能調隂陽和節氣隱五年傳曰舞所以節八音而
行八風故楽以八風相成也八節之風亦与八卦八音相配賈逵
云兌為金為閶闔風也乾為石為不周風也坎為革為廣莫風也
艮為匏為融風也震為竹為明庶風也巽為木為清明風也離為
絲為景風也坤為土為凉風也是先儒依易緯配八風也九歌
正義曰九歌之事尚書大禹謨与文七年傳具有其文清濁
周䟽正義曰周䟽以上凡十事皆兩字相對其義相反乃言楽
聲如此相反以成音曲猶羹之水火相反人之和而不同也杜訓
周為密則䟽為希亦相及也俗本䟽作流易繫辭云周流六虚仲
尼燕居云周流無不徧也涉彼文而誤耳杜旣以周為密則流當
為䟽今定本作流非也詩曰德音不瑕正義曰詩豳風狼跋
美周公攝政遠則四國流言廹則成王不知周大夫美其不失其
聖也云公孫碩膚德音不瑕鄭玄云不瑕言不可疵瑕也注季
萴至氏者正義曰此相傳說也以逢伯是殷之諸侯此在逢伯
之前故以為虞夏時也爽鳩在少暭之卋至虞夏歴代多矣未必
其間更無他姓據晏子之言云代爽鳩氏耳古若至願也正
義曰自古若其無死爽鳩至今猶存則此齊地是爽鳩氏淂而楽
也君不淂為斉君不死之事此楽爽鳩氏之有非君所願楽也晏
子以爽鳩氏為始故言爽鳩之楽計爽鳩以前處斉地者猶應大
有人矣盡殺之盗少止正義曰旣言盡殺之復云盜少止者
盡謂盡萑苻之内盗也盜少止謂鄭國餘處之盜由此少止詩
曰至和也正義曰此詩大雅民勞之篇刺厲王之詩也其下十
句詩之文也仲尼分為三段每以一句釋之訖其也康綏皆安也
止辭也扵是厲王以苛政勞民故言當今之民亦大疲勞止其可
以小息之中國京師也四方諸夏也施惠扵此京師中國以綏彼
諸夏之民此四句者𣣔其施之以寬也詭隨謂詭人為善隨人小
悪此虽悪之小者其事不可舍從也母淂從此詭隨之人以謹勑
彼無善之人無善之悪大扵詭隨詭隨不從則無善息止是謹勑
之也寇虐之悪人又大扵無善式用也遏止也慘曾也王當嚴為
刑威用止臣民之間有為寇盗苛虐曾不畏明白之刑者此四句
者𣣔其糾之以猛也柔安也迩近也能謂材能也王者當以寬政
安慰遠人使之懷附則各以材能自進者是近人也遠者懷德而
皈近者以能自進用此以定我為王之功此二句者言平之以和
也注詩大雅云云正義曰釋詁云汔幾也杜以幾其同聲故
以汔為其也康綏皆安及下注遏止皆釋詁文也式用慘曾釋言
文也又曰至至也正義曰詩商頌長發之篇𫐠成湯之德也
湯之為政不大強不大急不大剛不大柔布行政教優優然和綏
百種福禄扵是聚而歸之言其和之至也競強釋言文也絿急道
聚毛傳文也及子至聞之正義曰案上子大叔悔後巳云仲
尼曰善㦲今方言及子産卒聞之者上所云先美子大叔之善法
政用子産生時法也此出涕重美子産身之䝨故傳云及子産平
𣣔顕仲尼美之意也二十一年注自外至里名正義曰賈逵
云書入華貙兄弟作乱召而逆之是賈以此入從國逆之例也釋
例曰春秋称入其例有二施扵師旅則曰弗地在扵復皈則曰國逆
國逆又以立為例逆而不立則非例所及諸在例外称入直自外入
内記事常辭義無所取而賈氏皆以為例如此甚多是杜意以賈
伐逆之為非故云自外至故曰入以顕異之也五年傳叔孫昭子
數堅牛之罪云又披其邑將以赦罪彼注云披析也此分析君邑以
自属已故曰叛也傳称華氏居盧門以南里叛宋城舊墉及桑林之門
守之知此南里是宋城之内里名傳注周景至無射正義曰
周語云景王二十一年鑄大錢二十三年將鑄無射單穆公曰不
可作重幣以絶民資又鑄火鐘以鮮其継三年之中而有離民之
器二焉國其危哉王不聽問之伶州鳩州鳩對王又弗聽卒鑄大
鐘二十四年鐘成一十五年王崩孔晁扵二十四年注云昭二十
一年如彼文則此年鑄鐘成之年而傳云將鐘無射者此為州鳩
之言張本州鳩以未成之時為此言故此年發傳而言將也州鳩
此下之言与周語州鳩之言全不同者彼是對王之問此是自言
其事異時别言故不同也周語及此皆論鐘事故云無射鐘名其
聲扵律應無射之管故以律名名鐘襄十九年季武子作林鐘亦
是鐘聲應林鐘之律也此無射之鐘在王城鑄之敬王居洛陽蓋
移就之也秦滅周其鐘從於長安歴漢魏晉常在長安及刘𥙿滅
姚泓又移扵江東歴宋斉梁陈其鐘猶在東魏使魏收聘梁收作
聘遊賦云珍是淫器無射高縣是也及開皇九年平陳又遷扵西
京置大常寺時人悉共見之至十五年勑毀之注省風至移之
正義曰漢書地理志曰凡民凾五常之性而有剛柔緩急音聲不
同繫水土之風氣故謂之風好悪取舍動静無常隨君上之情𣣔
故謂之俗是解風俗之名但風俗盛衰隨時隆替國之將滅風敝
俗煩天子新受命者省此風俗之敝乃作楽以移之孝經曰移風
易俗莫善扵楽孔安國云風化也俗常也移大平之化易衰敝之
常也地理志以風為本俗為末言聖王在上統理人倫必移其本
而易其末此混同天下一之乎中和然後王教成是說作楽移風
之事也器以至行之正義曰為上言鍾音之器也故此云器
以鐘之言器以鍾聚其音又上言音楽之輿也故此云輿以行之
承上语不論者亦猶易繫辭云天尊地卑乾坤定矣卑高以陈貴
賤位矣隨文便而言耳小者至不槬正義曰言小不至窕則
窕是細之意也大不至槬則槬是大之義也說文云窕深肆極也
由細故能極扵深是窕為細不滿謂不能充滿心也槬聲近横故
為横大心所不容故不入心也下窕則不咸咸如字本或作感(戶暗)
反注不在至幼齒正義曰喪大記記國君初死之禮云旣正
尸子坐于東方卿大夫父兄子姓立于東方有司庶士哭于堂下
北面鄭玄云正尸者謂遷尸牖下南首也子姓謂衆子孫也姓之
言生也其男子立扵主人後彼言子坐東方謂大子即鄭所謂主
人也彼初死之時即别適庶况其至葬君道成矣大子失其位明
其不在適子位也位在卑是以長幼為齒蓋處其庶兄之下注
鮑國至七牢正義曰十四年傳曰司徒老祁慮癸來歸費齊侯
使鮑文子致之是鮑國歸費之事也杜以周禮掌客云上公饔餼
九牢侯伯七牢子男五牢以諸侯牢禮各以其命數卿大夫來者
亦當牢禮如其命數計鮑國齊卿不過三命扵法當三牢而鲁人
失禮為鮑國七牢也下云加四為十一知本七也刘炫云案聘禮
使卿主國待之饔餼五牢則臣之牢禮不依命數鮑國禮當五牢
加二牢耳今知非者杜以掌客諸侯牢禮各依命數以卿大夫無
又故杜據諸侯言之不謂卿大夫以下亦依命數而刘以鄭注掌
客爵卿五牢爵大夫之牢爵士大牢而規杜非也士鞅怒正
義曰七牢於禮厚矣而鞅怒者但陈設爲鞅鞅必不怒其時鲁人
報云鮑國之禮鞅遂怒其輕已亟言之正義曰服虔云亟疾
也疾言之𣣔使信則服虔讀爲亟也或當爲亟亟數也數也言之
抑君有命可若何正義曰抑語助若如也言吾有䜛子謂多僚
也虽知其䜛旣不能殺多僚華貙虽枉爲君有逐貙之命可如何
言無如之何遂謀逐之分周至過也正義曰日月之行交則
相食自然之理但日爲君象月爲臣象隂旣侵陽如臣掩君聖人
因之設殺制爲輕重以夏之四月純陽之月時陽極盛隂氣未作
正當陽盛之時不宜爲弱隂所侵以爲大忌此月日食災最重也
餘非陽盛之月爲災稍輕至扵分至之月日食即不爲災又解不
爲災之意以二分晝夜等似其同一道二至長短極並行則相過
以為理必相侵故言不為災刘炫云此皆假其事以為等差其實
災之大小不如此也且詩云十月之交朔月辛邜日有食之亦孔
之醜先儒以為周之十月夏之八月秋分之月也而甚可醜悪七
年四月甲辰朔日食春分之月也而云魯衞悪之衞大鲁小安在
乎二分之食不為災足明此是先賢寓言非實亊也注二分至
相過正義曰日之行天一歲一周月之行天二十九日有餘巳
淂一周日月異道互相交錯月之一周必半在日道裏從外而入
内也半在日道表從内而出外也或六入七出或七入六出凡十
三出入而与日一會歴家謂之交道通而計之一百七十三日有餘
而有一交交在望前朔則日食望則月食交在望後望則月食後
月朔則日食此自然之常數也交數滿則相過非二至乃相過也
傳之所言以二分日夜等者春分之時朔則日在婁望則月在角
秋分之時朔則日在角望則月在婁婁角是天之中道日月俱從
中道故畫夜等似有體敵之理月可敵日冬至之時朔則日在斗
望則月在井夏至之時朔則日在井望則月在斗斗井南北晝夜
長短之極似若月之極長可以掩日然故云至相過謂絶相縣殊
也此至唯冬至耳言二至者全句以成文此皆假託以為言也以
日者天之大明人君之象不可虧損故扵正陽之張未法為重扵
分至之月其害為輕扵餘月之食其災為水假之以垂訓非實事
也其他至為水正義曰其他月非分至之月則為災日食是
隂侵陽是陽不勝也故日食常為水災莊二十三年六月日食秋
大水此二十四年五月日食梓慎曰將水昭子曰旱也其年八月
大雩旱也則亦不是常為水也又七年四月甲辰朔日食春分之
月而云魯衞悪之常水之言旣無其驗足知是䝨至假託日食以
為戒耳而不能送亡君正義曰服虔以君上属孫毓以君下
属杜注不明亦似上属注徽識也正義曰禮記大傳云聖人
南面而治天下必改正朔殊徽號鄭玄云徽號旌旗之名也周禮
大司馬云中夏教茇舍辨號名之用帥以門名縣鄙各以其名家
以號名鄉以州名野以邑名百官各象其事以辨軍之夜事鄭玄
云號名者徽識所以相别也鄕遂之属謂之名家之属謂之號百
官之属謂之亊在國以表朝位在軍又象其制而為之被之以備死
亊師謂軍將及師帥旅帥至五長也以門名者所被徽識如其在
門所樹者凡此言以也象也皆謂其制同耳縣鄙謂縣正鄙師至
鄰長也家謂食采地者之臣也鄕以州名亦謂州長至比長也野
謂公邑大夫百官以其職從王者此六者皆書宫与名氏焉夜
事戒夜守之亊也草止者慎扵夜扵是主别其部職如鄭此言則
徽識制如旌旗書其所任之官与姓名於上被之於背以備其死
知是誰之尸也士喪禮云為銘各以其物亡則以緇長半幅頳末
長終幅廣三寸書銘于末曰某氏某之柩今之銘旌旗幡也此生
之徽識如死之銘旌其制之大小蓋亦如銘旌也書其官名即今
之軍記令其各自掦徽𣣔知其助公多少如漢書絳侯之令軍人
云為刘氏者左祖吕封人華豹正義曰吕邑封人官名豹即
下文葬豹是也本或豹上有華王肅董遇並曰呂封人華豹釋例
譜一人再見名字不同皆兩載之宋雜人内有吕封人豹華豹為
一人知此本無華也今定本有事關矣正義曰關殦(環)本又
作弯不狎鄙正義曰服虔云狎更也子城謂華豹曰不更射
為鄙一曰城言我不狎習故鄙然則豹己關矣何慮不射公子城
何當属之云不更射為鄙城方与豹相射此非謙讓之所又何須
自言不習為鄙服之二說皆非杜亦訓狎為更言遞也城謂豹更
女頻射我不使我淂更遞是為鄙也豹服此言故抽矢而止此豹
亦不達軍之戰礼也諸侯唯宋事其君正義曰言諸侯之内
唯宋之臣民善事其君言以前未嘗有叛逆者也俗本或無其学
若無其字則是唯宋事椘檢扵時宋國不属楚也王曰而告我
也後正義曰謂大宰犯諫在華登出師之後德君必甚正
義曰荷恩謂之德言荷君恩必甚也二十二年注承叔至曰乱
正義曰傳曰叔鞅至自京師言王室之乱是魯史承叔鞅之言而
書之也閔馬父聞叔鞅之言乃遥度其事云子朝必不克是未知
誰是誰非也故史但書曰乱不言某人某人為乱魯史書事必待
告乃書傳聞行言不書之此承叔鞅之言即書策者魯是周之宗
國旣聞五室之乱義當釈位救之魯聞周乱所憂在巳承言即書
見魯之憂王室也公羊傳曰何言乎王室乱言不及外也其意言
兄弟争位室内自乱其乱不及外國故指言王室也注辟子至
即位正義曰鞏簡公敗績于京甘平公亦敗焉單子𣣔告曰傳
急扵晉以王如平畤遂如圃事次于皇是辟子朝之難出居皇也
王人以在皇告故書皇也景王旣葬猛當成君仍書名者王室大
乱未淂以禮即位故也如莒展弑君而立未會諸侯元年書莒展
輿出奔吳鄭忽嗣父而立鄭人賤之不以為君桓十一年書鄭忽
出奔衛然則未成君者法當書名此王猛虽未即位異扵諸侯故
称王而以名繫之刘炫云以王當國亦如莒展以名繫國也注
未即至言崩正義曰未即位不成為王故不言崩也書王子猛
卒者未成為君繫父言之故称子猶魯之子般子野卒注此月
云云正義曰案傳十二月庚戌晉籍談云云庚戌上去癸酉三
十七日若此月癸酉朔其月不淂有庚戌也又傳十二月下有閏
月晉箕遺云云又云辛丑伐京辛丑是壬寅之前日也二十三年
傳曰正月壬寅朔二師圍郊則辛丑是閏月之晦日也又計明年
正月之朔与今年十二月朔中有一閏相去當為五十九日此年
十二月當為癸邜朔經書癸酉明是誤也故言長歴推校十一月
小甲戌朔傳有乙酉十二日也又有己丑十六日也十二月大癸
邜朔傳有庚戌八日也閏月小癸酉朔傳有閏月辛丑二十九日
也明年正月壬寅朔則上下符合矣傳無兀至乱人正義曰
亢高也哀善也㢡勸也無高貴不善之事以勸乱人為悪也易曰
亢竜有悔言其位高也若華至也已正義曰若華氏知困而
致死戰或敗諸侯之師也椘耻無功而疾戰戰勝則椘獨有功二
者並非吾諸侯之利也聞楚師將至華氏即出亦足椘之功也不
如出之以為楚功其此華氏亦無所能為也巳言虽放令出亦不
復能為宋害言宋人慮更為害决𣣔取殺之故諸侯之戍固請出
之宋人乃從之王子至立之正義曰賈逵云賓孟子朝之傳
也王爱子朝因爱其傳故朝起並有寵扵景王也王与賓孟並談
說之𣣔立朝為大子周語云景王𣣔殺下門子乃云賓孟適郊見
䧺雞賈逵云下門子周大夫王猛之傳也景王𣣔立朝故先殺猛
傳然則王与賓孟言說旣𣣔立朝乃殺猛傳議久不决故賓孟假
雄雞断尾以勸之注子朝至之傳正義曰二十六年傳子朝
使告于諸侯云單刘贊私立少知朝年長於猛也賓孟𣣔立子朝
明是子朝之傳刘獻至去之正義曰伯蚠是果決有知謀者
也願淂殺賓孟去子朝所以彊單子之心故刘子亦与同志共立
子猛也扵賓孟云願殺之扵子朝云願去之者朝是王之寵子王
在不可專殺願逐去而已獻謚法知質有聖曰獻賓孟至何害
正義曰說文云犧宗庿之牲也曲禮云天子以犧牛鄭玄云犧純
毛也周禮牧人掌牧六牲以共祭祀之牲牷鄭玄云六牲謂牛馬
羊豕犬雞牷體完具也又曰祭祀共犧牲以授充人繫之鄭玄云
犧牲毛羽完具也授充人者當殊養之然則祭祀之牲選其毛羽
完具者養之以為犧犧者寵養祭牲之名賓孟感雞以毛羽牷具
恐其被養為犧故自断其尾殘毀其形賓孟性而問之侍者曰自
憚其犧言此雞難畏其被寵養也賓孟因此感悟疾歸以雞事告
王且又言曰雞其憚畏為人用乎人則異扵是雞矣雞被寵飾終
當見殺人被寵飾則當貴盛此其所以異扵雞也犧者寵牲之名
因以犧喻寵子即名寵子為犧言寵愛為犧者依法用牲今寵爱
為犠者乃實用人言犧當用純德之人猶如祭犧當用純色之牲
也他人之有純德寵之如犧後實招禍難矣巳子之有純德寵之
如犧有何害也但人有親疎若疎人被寵爱為犧實為禍難若巳
家親属寵愛如犧有何患害他人謂子猛親属謂子朝也犧者實
用人上人是對牲為称普據凡人也人犧實難此下人據疎外之
人人字虽同上下人意異注雞犧虽見寵飾正義曰犧者繫
養之名耳言寵飾者當養之時必為之服飾以異之如今之繫五
采也史記称楚王𣣔以莊周為國相謂使者曰郊祭犧牛養之數
歲衣以文繡牽入大廟是時𣣔為狐豚豈可淂乎是亦飾之事
注言設至異之正義曰賓孟言人犧實難假疎人以為說人為疎
姓之人寵養疎人擅權害主故言設使寵人如寵犧則不宜假人
以招禍難假借他人以權或將反來害巳子猛虽亦王子不淂王
寵与他人無異使犧在巳家則無患害已喻子朝子朝是巳之子
𣣔使王早寵異之如寵犧也注十五至不應正義曰賈逵以
為大子夀卒景王不立適子鄭衆以為夀卒王命猛代之後𣣔廢
猛立朝耳服虔以賈為然杜今從鄭說者二十六年傳閔子馬云
子朝于景之命則景有命矣若不命猛更命誰乎若子朝子猛並
未有命俱是鹿子朝年又長扵次當立自求為嗣宜矣刘蚠何以
悪其為乱而𣣔去之若俱未被立王意不偏群臣無黨王命為嗣
則莫敢不從何須將殺單以立朝也杜以此知大子夀卒王立刘
子猛為適其後復𣣔立子朝而王意未定賓孟感雞自毀因此盛
称子朝之美王心許賓孟故不應慮其泄言也注四月十九日
正義曰此扵乙丑之下言四月十九日戌辰之下言二十二日顕
言此二日者此年之傳其日最多經之与傳又時月多錯故此顕
言二日𣣔今自此以下依次推之易驗耳注王子猛次正正
義曰猛朝俱是王子單刘必𣣔立猛明猛是次正當立故也公羊
多有次正之語杜取為說猛為次正不知其本蓋是大子夀之母
弟或是穆后姪娣之子或母貴也注頃子至列黨正義曰此
下二十三年單子刘子樊齊以王如刘故知是單刘黨也及領
至平畤正義曰此上言子還夜取王以如莊宫遂与召莊謀殺
單旗與之重盟必來來而殺之王子還遂奉王追單子及領遂與
重盟而還殺摯荒者為前取王如莊宫令單子失王而出奔更殺
摯荒以解說此事單子覚還𣣔背又奔平畤注八子靈景之族
正義曰以上言王子還此八人還居其首還旣称王子明八子皆
王子也故知靈景之族簡公平公正義曰謚法一意不懈曰
簡布綱持紀曰平注皆為子朝所敗正義曰知為子朝所敗
者以傳云敗績于京故知是敬王黨為子朝所敗也注戊寅至
月誤正義曰傳言七月戊寅杜以長歴推校之戊寅是七月二
日明傳是也經書王猛居皇乃在六月下知經六月誤也注百
工至所敗正義曰知單氏所敗者以上云伐單氏下云反伐之
是單氏反伐百工也若單氏被敗焉能反伐百工注丁巳至秋
誤正義曰傳言冬十月丁巳杜以長歴推之丁巳是十月十四
日經書此事在秋其下乃有冬知經誤注乙酉至悼王正義
曰傳言十一月乙酉杜以長歴推校之乙酉是十一月十二日知經
書十月誤也上云單子逆悼王于莊宫悼王即猛也經書為卒傳
言其謚故解之虽未即位周人謚曰悼王敬王猛之母弟敬王位
定乃追謚之注敬王至子匄正義曰敬王名匄本紀文也本
紀不言敬王是猛之母弟先儒相傳說耳謚法夙夜共亊曰敬
春秋正義卷第三十
計一万七千四百四十五字
春秋傳卷第三十
哀公下
八年春王正月宋公入曹以曹伯陽歸
此滅曹也曷爲不言滅滅者亡國之善詞上下之同力也曹伯陽
好田弋鄙人公孫彊獲白鴈獻之且言田弋之說因訪政事大說
之彊言霸說於曹伯因背晉而奸宋宋人伐之晉人不救書宋公
入曹以曹伯陽歸而削其見滅之實猶虞之亡書晉人執虞公而
不言滅也春秋輕重之權衡故書法若此有國者妄聽辯言以亂
舊政自取滅亡之禍可以鑒矣
吴伐我
吴爲邾故興師伐魯兵加國都而盟于城下經書伐我不言四鄙
及與吴盟者諱之也來戰于郎直書不諱盟于城下何諱之深也
楚人圍宋易子而食析骸而㸑亦云急矣欲盟城下則曰有以國
斃不能從也晉師從齊齊侯致賂晉人不可國佐對曰子若不許
請合餘燼背城借一敝邑之幸亦云從也遂盟于爰婁而春秋與
之今魯未及虧不能少待遂有城下之盟是棄國也夫棄國者其
能國乎使有華元國佐之臣則不至此矣故春秋不言四鄙及與
吴盟者欲見其實而深諱之以爲後世謀國之士不能以禮義自
強偷生惜死至於侵削陵遲而不知耻者之戒也
夏齊人取讙及闡歸邾子益于邾秋七月冬十有二月癸亥祀伯過
卒齊人歸讙及闡
按左氏邾子益齊出也魯以益來則齊人取讙及闡又如吴請師
而怒猶未怠也以此見國君之造惡不悛則四鄰謀取其國家莫
能保矣歸邾子益于邾則齊人歸讙及闡又辭師于吴而德猶未
泯也以此見國君去惡而不積則四鄰不侵其封境而自安矣曰
以曰取者逆詞也曰歸者順詞也去逆效順息諍休兵齊無取地
之罪魯無失地之辱以此見遷善之優改過之大而春秋不諱入
邾以邾子益來者以明歸益于邾之能掩其前惡而美之也
九年春王二月葬𣏌僖公宋皇瑗帥師取鄭師于雍丘夏楚人伐陳
秋宋公伐鄭冬十月
十年春王二月邾子益來奔公會吴伐齊三月戊戍齊侯陽生卒
按左氏公會吴伐齊齊人弑悼公赴于師春秋不著齊人弑君之
罪而以卒書者亦猶鄭伯髠頑弑而書卒不忍以夷狄之民加中
國之君也其存天理之意微矣魯人入邾以其君來罪也齊侯爲
是取讙及闡如吴請師討之也魯人悔懼歸益于邾是知其罪而
能改也齊侯爲是歸讙及闡又辭師于吴是變之正也夫變之正
者禮義之所在中國之君也吴人欲遂前言而背違正理狄道也
齊之臣子不能將順上及其君此天下大變常理之所無也故没
其見弑之禍而以卒書其旨深矣春秋弑君大惡不待貶絕而自
見也君而見弑豈無不善之積以及其身乎若夫悼公變而克正
則無不善之積矣故以卒書而没其見弑所謂不忍以夷狄之民
加中國之君也而存天理之意微矣
夏宋人伐鄭晉趙鞅帥師侵齊五月公至自伐齊葬齊悼公衛公孟
彄自齊歸于衛薛伯夷卒秋葬薛惠公冬楚公子結帥師伐陳吴救
陳
春秋惡首亂善解紛自誅亂臣討賊子之外凢書救者未有不善
之也救在王室則罪諸侯子突救衛是也救在遠國則罪四鄰晉
陽處父救江是也救在夷狄則罪中國楚公子貞救鄭狄救齊吴
救陳是也吴雖蠻夷之國來會于戚則進而書人矣使季札聘則
又進而書子矣救而果善曷爲獨以號舉而不進之也其以號舉
而不進之者深著楚罪而傷中國之衰也陳者有虞之後嘗爲楚
滅而僅存耳今又無故興師肆行侵伐而列國諸侯縱其暴橫不
能修方伯連帥之職而吴能救之故獨以號舉深著楚罪而傷中
國之衰也子欲居九夷乘桴浮海而曰夷狄之有君不如諸夏之
亡也其書吴救陳之意乎
十有一年春齊國書帥師伐我
諸侯來伐無有不書四鄙者今齊師及清涉泗非有城下之盟可
諱之辱亦書伐我何也傅說復于高宗曰惟甲胄起戎惟干戈省
厥躬夫省厥躬者自反之謂也自反而縮則爲壯自反而不縮則
爲老師之老壯在曲直曲直自我而不繫乎人者也邾子齊之甥
魯嘗入邾以其君來齊人爲是取讙及闡請師于吴曲在我矣及
歸邾益而齊人歸讙及闡又辭吴師直在齊矣魯人何名會吴伐
之也故春秋之記斯師特曰伐我者欲省致師之由而躬自厚也
垂訓之義大矣
夏陳轅頗出奔鄭五月公會吴伐齊甲戍齊國書帥師及吴戰于艾
陵齊師敗績獲齊國書秋七月辛酉滕子虞母卒冬十有一月葬滕
隱公衛世叔齊出奔宋
十有二年春用田賦
哀公問於有若曰年饑用不足如之何有若對曰盍徹乎曰二吾
猶不足如之何其徹也曰百姓足君孰與不足百姓不足君孰與
足古者公田什一助而不稅魯自宣公初稅畒後世遂以爲常而
不復矣至是二猶不足故又以田賦也夫先王制土籍田以力而
砥其遠邇賦里以入而量其有無(里壥也謂商賈所居之區域)今用田賦軍旅
之征非矣田以出粟爲主而足食賦以出軍爲主而足兵周制宅
不毛者有里布無職事者征夫家漆林之稅二十而五則㢮力薄
征當以農民爲急而增賦竭作不使末業者獨幸而免也今二猶
不足而用田賦是重困農民而削其夲何以爲國書曰用田賦用
者不宜用也近世議㢮商賈之征達於時政者欲先省國用首寬
農民後及商賈知春秋譏田賦之意矣
夏五月甲辰孟子卒
孟子吴女昭公之夫人其曰孟子云者諱取同姓也禮取妻不取
同姓買妾不知其姓則卜之厚男女之别也同姓從宗合族屬異
姓主名治際會名著而男女有别矣四世而緦服窮也五世而袒
免殺同姓也六世親屬竭矣其庶姓别於上戚單於下昏姻可以
通乎綴之以姓而弗别合之以食而弗殊雖百世而昏姻不通周
道然也昭公不謹於禮欲結好強吴以去三家之權忍取同姓以
混男女之别不命於天子以弱其配不見於廟不書於冊以廢其
常典禮之大本喪矣其失國也宜故陳司敗問昭公知禮乎子曰
知禮子退揖巫馬期而進之曰吾聞君子不黨君子亦黨乎君娶
於吴爲同姓謂之吴孟子君而知禮孰不知禮巫馬期以告子曰
丘也幸苟有過人必知之書孟子卒雖曰爲君隱而實亦不可揜
矣
公會吴于橐臯秋公會衛侯宋皇瑗于鄖宋向巢帥師伐鄭冬十有
二月螽
十有三年春鄭罕逹帥師取宋師于嵒夏許男成卒公會晉侯及吴
子于黃池
黃池衛地其言及者會兩伯之詞也春秋内中國而外諸夏吴人
主會其先晉紀常也春秋四夷雖大皆曰子吴僭王矣其稱子正
名也以會兩伯之詞而言及者先吴則拂經而失序列書則泯實
而傳疑特書曰及順天地之經著盟會之實又以見夷狄之強而
抑其橫也定公以來晉失霸業不主夏盟夫差暴橫勢傾上國自
稱周室於巳爲長蓋太伯之後以族屬言則伯父也而黃池之會
聖人書法如此者訓後世治中國御四夷之道也明此義則知漢
宣帝待單于位在諸侯王上蕭傳之議非矣唐高祖稱臣於突厥
倚以爲助劉文靖之策失矣況於以父事之如石晉者將欲保國
而免其侵暴可乎或曰苟不爲此至於亡國則如之何曰存亡者
天也得失者人也不可逆者理也以人勝天則事有在我者矣必
若顚倒冠履而得天下其能一朝居乎故春秋撥亂反正之書不
可以廢焉者也
楚公子申帥師伐陳於越入吴
吴自柏舉以來憑陵中國黃池之會遂主夏盟可謂強矣而春秋
繼書於越入吴所謂因事屬詞垂戒後世而見深切著明之義也
曾子曰戒之戒之出乎爾者反乎爾老氏曰佳兵不祥之器其事
好還夫以力勝人者人亦以力勝之矣吴嘗破越遂有輕楚之心
及其破楚又有驕齊之志旣勝齊師復與晉人爭長自謂莫之敵
也而越巳入其國都矣吳侵中國而越滅之越又不監而楚滅之
楚又不監而秦滅之秦又不監而漢滅之老氏曾子其言豈欺也
哉春秋初書於越入吴在柏舉之後再書於越入吴在黃池之後
皆因事屬詞垂戒後世不待貶絕而見深切著明之義也而可廢
乎
秋公至自會晉魏曼多帥師侵衛葬許元公九月螽冬十有一月有
星孛于東方盜殺陳夏區夫十有二月螽
十有四年春西狩獲麟
河出圖洛出書而八卦畫簫韶作春秋成而鳳麟至事應雖殊其
理一也易曰大人者先天而天弗違後天而奉天時舜孔子先天
者也先天而天弗違志壹之動氣也伏羲氏後天者也後天而奉
天時氣壹之動志也有見乎此者則曰文成而麟至無見乎此者
以爲妖妄而近誣周南關睢之化王者之風而麟之趾關睢之應
也召南鵲巢之德先公之教而騶虞鵲巢之應也世衰道微暴行
交作臣弑其君者有之子弑其父者有之夫子爲是作春秋明王
道正人倫氣志天人交相感勝之際深矣制作文成而麟至宜矣
商王恭默思道帝賚良弼得於傅巖周公欲以身代其兄植璧秉
圭而武王疾愈啓金滕之策天乃反風出罪已之言熒惑退舍至
於勇夫志士精誠所格上致日星之應召物産之祥蓋有之矣況
聖人之心感物而動見於行事以遺天下與來世哉簫韶九奏鳳
儀于庭魯史成經麟出于野亦常理爾詩以正情書以制事禮以
成行樂以養和易以明變垂教亦備矣則曷爲作春秋子曰我欲
載之空言不如見之於行事之深切著明也知我者其惟春秋乎
何以約乎魯史子曰我欲觀夏道是故之𣏌而不足徵也我欲觀
殷道是故之宋而不足徵也我欲觀周道幽厲傷之舍魯何適矣
何以始乎隱公三綱淪九法斁天下無復有王也何以絕筆於獲
麟其以天道終乎聖人之於天道命也有性焉君子不謂命也是
故春秋天子之事聖人之用撥亂反正之書考諸三王而不繆建
諸天地而不悖質諸鬼神而無疑百世以俟聖人而不惑其於格
物修身齊家治國施諸天下無所求而不得亦無所處而不當何
莫學夫春秋故君子誠有樂乎此也繇仲尼至於孟子百有餘歲
若顔曾則見而知之若孟子則聞而知之由孟子而來至于今千
有餘歲矣其書未亡其出於人心者猶在蓋有不得巳焉耳則亦
有不得巳焉耳矣
