六經圖卷六宋楊甲撰
毛邦翰補
形似壺大者一斛刻木為之畫為山雲之形
坫以致爵漆赤中畫赤雲氣亦隨爵為飾
玉爵受一升口徑四寸底二寸上下徑二寸二分
柄長二尺四寸受五升為龍頭
畫五色雲氣冪六彛二尺二寸之幅而圓
祭天地以疏布巾冪六尊用二尺二寸
周制房俎漆兩端赤中央黑
尊下臺若今承槃外漆朱中足隨舟刻畫
豆高尺二寸漆赤中畫飾不同
詩云于豆于登形象與豆同畫飾異耳
外方内圓曰簠漆赤中稻粱器
内方外圓曰簋足高二寸漆赤中盛黍稷
受一斛口徑一尺脛高五寸後旁一寸
洗高三尺口徑一尺五寸足徑三尺
籩以竹為之口以縢緣形如豆亦受四升
春祠夏禴朝踐用兩獻尊一盛玄酒一盛醴齊並刻全
牛之形鑿背為尊
春祠夏禴其再獻用兩象尊一盛玄酒一盛盎齊以象
骨飾尊
秋嘗冬烝朝獻用兩著尊著著地無足與獻尊象尊形
制容受並同
秋嘗冬烝饋獻用兩壺尊一盛玄酒一盛盎齊王以玉
爵酌獻尸受五㪷漆赤中
追享朝享朝踐用兩大尊一盛玄酒一盛醴齊太古之瓦
尊也與瓦甒形制容受同
追享朝享再獻用兩山尊一盛玄酒一盛盎齊亦刻而
畫之為山雲形
春祠夏禴祼用雞彛鳥彛刻而畫之為雞鳳皇之形著
於尊上受三升盛明水
制度容受一同雞彛用盛鬱鬯鳥即謂畫鳳皇形於尊
上鳴鳥謂之鳳皇故也
斝彛盛明水先儒讀斝為稼謂畫禾稼於尊因為尊名
彛與舟並漆赤中其扃足内亦畫禾稼
秋嘗冬烝祼用斝彛黃彛皆有舟盛鬱鬯黃目者以黃
金為目彛舟並以金漆
追享朝享祼用虎彛蜼彛虎彛盛明水彛舟並漆赤中
其扃足内亦漆及畫虎為飾
蜼彛盛鬱鬯蜼卬鼻似彌猴而大黃黑色尾長數尺似
獺尾末有歧鼻露向上雨即以尾塞鼻
酒壺受一斛口徑尺足高二寸徑尺反爵著壺漆赤中
有畫飾
罋盛醯醢高一尺受三㪷醯人云王舉供醯五十罋醢
五十罋
以竹為之受五㪷以盛米國君致饔餼於聘賢雜筥用
之
篚以竹為之長三尺廣一尺深六寸足高三寸
圓曰筥受半斛主君致饔餼於賓與大夫上介皆以筥
盛米
醴有柶用角為之鉶有柶用木為之柶長一尺㯿博三
寸
山川四方用蜃漆尊畫為蜃形蚌曰含漿尊之象也容
五斗
祼用槩黑漆為尊以朱絡腹形制容受與蜃等
漆尊無飾曰散疈事用散疈磔牲體者形制容受如槩
尊
祭祀社稷用大罍即瓦罍也取質略之意
禜門用瓢齎禜祭名門國門取甘瓠割去柢以為尊
廟用修讀曰卣卣中尊謂獻象(獻亦讀作犧)之屬
六經圖卷六
