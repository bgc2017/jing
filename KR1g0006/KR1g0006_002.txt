六經圖卷二宋楊甲撰
毛邦翰補
尚書軌範撮要圖
五十八篇數
虞書五堯典舜典大禹謨臯陶謨益稷
夏書四禹貢甘誓五子之歌胤征
商書十七湯誓仲虺之誥湯誥伊訓太甲上
太甲中太甲下咸有一德盤庚上盤庚中盤庚下
說命上說命中說命下高宗肜日西伯戡黎微子
周書三十二泰誓上泰誓中泰誓下牧誓武成
洪範旅&KR0729;金縢大誥微子之命康誥
酒誥梓材召誥洛誥多士無逸
君奭蔡仲之命多方立政周官君陳
顧命康王之誥畢命君牙冏命吕刑
文侯之命費誓秦誓(總二萬五千七百字)
逸書篇數
虞書(十一篇)汨作(序系舜典)九共(九篇序系舜典)槀飫(序系舜典)
夏書(五篇)帝告(序系胤征)釐沃(序系胤征)湯征(序系胤征)
汝鳩(序系胤征)汝方(序系胤征)商書(十七篇)夏社(序系湯誓)
疑至(序系湯誓)臣扈(序系湯誓)典寳(序系湯誓)明居(序系湯誥)
肆命(序系伊訓)徂后(序系伊訓)沃丁(序系咸有一)咸又(四篇序系咸有一德)
伊陟(序系咸有一德)原命(序系咸有一德)仲丁(序系咸有一德)河亶甲(序系咸有一德)
祖乙(序系咸有一德)周書(八篇)分器(序系洪範)旅巢命(序系旅&KR0729;)
歸禾(序系微子之命)嘉禾(序系微子之命)成王政(序系蔡仲)將蒲姑(序系蔡仲)
賄肅慎之命(序系周官)亳姑(序系周官)總四十一篇
作時世書
堯舜禹啓太康仲康湯太甲盤庚高宗紂武王成王康王穆王平王
(堯舜禹甘五子胤湯誓伊訓盤庚說命西伯泰誓大誥康王君牙文侯典典貢誓之歌征仲虺太甲三篇三篇戡黎三篇微子之誥冏命之命)
(大禹謨)(之誥湯誥)(三篇咸有)(高宗肜日)(微子)(牧誓之命曅命吕刑武成康誥)
(臯陶謨)(一德)(洪範酒誥旅獒梓材)
(益稷)(金縢召誥洛誥)
(多士無逸)
(君奭蔡仲)
(之命多方)
(立政周官)
(君陳顧命)
黃道赤道
角十三十二
亢十(唐九半)九(後漢退一)
氐十六(唐十五太)十五(後退二)
房五五(後退三)
心五(唐四太)五(後退三)
尾十八(唐十七)十八(後進三)
箕十(唐十少)十一(後退三)
斗二十四(後進一唐二十三半)二十六(後四分退一)
牛七(唐七半)八
女十一(唐十一少)十二(後進二)
虚十(唐分虚之差十九太)十(後進三唐分七百七十九太)
危十六(唐十七太)十七(後十六進二)
室十八(唐十七少)十六(後進二)
壁十(唐九太)九(後十進二)
奎十七(唐十七半)十六
婁十二(唐十二太)十二(後進一)
胃十五(唐十四太)十四(後進一)
昴十二(唐十一)十一(後進二)
畢十六(唐十六少)十六(後進二唐十七)
觜三(唐一)二(後退二唐一)
參八(唐九少)九(後退四唐十)
井三十三十三(後退三)
鬼四(唐二太)四(唐三)
柳十四(唐十四少)十五
星七(唐六太)七(後進一)
張十七(唐十八太)十八(後進一)
翼十九(唐十九少)十八(後進一)
軫十八(唐十八太)十七(後進一)
堯典歷數
學者多以月令中星言堯典中星非也按皇甫謐曰帝
堯以甲辰歲即帝位康節先生皇極經世亦然凡七十
年二十一年而得甲子即以為演紀之端是年天正冬
至日在虚一度今自帝堯演紀之端推而至於宋慶歷
甲申歲積年歲差度如後
積年數
堯五十一年舜五十年夏四百三十二年商六
百二十九年周八百六十七年秦自莊襄至二世
四十三年漢至太初一百七年太初至唐開元十
二年八百七十二年開元至宋慶歷四年三百二十
一年通計三千三百六十一年
歲差法
歲周三百六十五度二千四百三十六分周天三百
六十五度二千四百六十四分歲差百二十八分
度每萬
自演紀至於宋堯德日子積三千二百四十二年
日退四十二度五千八十八分是歲冬至當在斗
五度故堯冬至日在虚一度春分在胃十二度夏
至在昴十四度秋分在氐十度
冬至
出夘五刻入申三刻二十八分
小寒大雪
出夘四刻五十分入申三刻三十分
大寒小雪
出夘四刻一十二分入申四刻
立春立冬
出夘三刻三十二分入申四刻四分
雨水霜降
出夘二刻三十分入申五刻五十八分
驚蟄寒露
出夘一刻一十七分入申七刻三分
春分秋分
出夘正初刻入酉正初刻
清明白露
出寅七刻三分入酉一刻十七分
榖雨處暑
出寅五刻五十分入酉二刻二十分
立夏立秋
出寅四刻四十分入酉三刻二十二分
小滿大暑
出寅四刻入酉四刻二十分
芒種小暑
出寅三刻二十八分入酉四刻五十分
夏至
出寅三刻二十分入酉五刻
堯典閏數
歲法三百五十四日三百四十八分
月法二十九日四百九十九分
日法九百四十分
歲餘十日八百二十七分
周天三百六十五度四分度之一日月月起於度端日
周天度為一歲日舒月速凡日行十九周得十三度十
九分之七為一歲月行之數以日除之得十三度十九
分度之七為一日月行之數歲十二月得二十九日九
百四十分日之四百九十九以一歲之月除周天之度
則每歲六大六小實得三百五十四日三百四十分算
外得一十日八百二十七分為每歲實除積十九年歲
除一百九十日萬五千七百一十三分以日法九百四
十分除之得二百六日六百七十三以月法除日二七
除一百四十日又七九除六十三日餘三日復散為二
千八百二十分併分千六百七十三分共三千四百九
十三分四七除二千八百又七九除六百三十又七九
除六十三適盡得七箇月為十九年之閏故十九年得
七閏而無餘分也以法約之歲得閏分十九之七凡閏
外既及而斗指兩辰之閏有自朔而無中氣者即置閏
凡測星治地令平規而圜之徑二十步一尺七寸四分
寸之二(六尺為步)周三百六十五寸二十五分(一尺為一度以象周天之)
(數)立一表於地規之中命曰中表(不動從表之北向南而望星)置一
表於正南之經頭命曰游儀之表(每日逐星西過以尺量其下去初表之數)
(每一尺為一度)候星以牽牛為始(望星在正南之昏時為法)從此以後日西
過經八日昏時女星來中(故牛為八度復候女星至十二日後虚星來中故為十二)
(度復候虚星至十日後危星来故虚為十度)
周天三百六十五度四分度之一天體圓如彈丸北高
南下北極出地上三十六度南極入地下三十六度南
極去北極直經一百二十二度弱其依天體隆曲南極
去北極一百八十二度強正當天之中央南北二極中
等之處謂之赤道去南北極各九十一度為春分秋分
日之所行夏至則日漸北去赤道之北二十四度去北
極六十七度去南極一百一十五度謂之黑道冬至則
日漸南去赤道之南二十四度去北極一百一十五度
去南極六十七度謂之黃道月行之道與日道相近其
交路過半在日道之裏日道發南去極彌遠其景彌長
日道斂北去極彌近其景彌短二正之道齊景正為春
秋分
隋志云先儒或因星官書北斗第二星名璇第三星名
璣第五星名玉衡仍七政之言即以為北斗七星不知
璣為轉運衡為横簫運璣動使於下以衡望之
度本起黃鍾之長以子榖秬黍中者一黍之廣度之九十
分黃鍾之長一為一分十分為寸十寸為尺十尺為丈
十丈為引而五度審矣其法用銅為之高一寸廣二寸
長一丈引用竹為之高一分廣六分長十丈
量本起黃鍾之龠其容以子榖秬黍中者千二百實其
龠以井水凖其槩合龠為合十合為升十升為斗十斗
為斛其法用銅上為斛下為斗左耳為升右耳為合龠
衡本起黃鍾之重一龠容千二百黍重十二銖兩之為
兩二十四銖為兩象二十四氣十六兩為斤三百八十
四銖象易二篇之爻三十斤為鈞重萬一千五百二十
銖當萬物之數四鈞為石重百二十斤象十二月
經曰予欲觀古人之象日月星辰山龍華蟲作會宗彝
藻火粉米黼黻絺繡以五采彰施于五色作服汝明
舊圖所畫取孔氏傳畫三辰山龍華蟲於衣服旌旗又
宗廟彝樽亦以山龍華蟲為飾分粉米為二事粉若粟
冰米若聚米
按周禮彝器無山龍華蟲為飾者先儒謂帝王革易所
尚不同又按孔穎達據周禮宗廟彝器有虎彝雖彝故
以粉米為一宗彝為一與書十二章為合日也月也星
也山也龍也華蟲也六者畫以作繪施於衣也宗彝也
藻也火也粉米也黼也黻也此六者絺以為繡施之於
裳也今取之以易舊圖
夔曰戞擊鳴球摶附琴瑟以詠祖考来格虞賓在位羣
后德讓先儒謂此舜廟堂之樂在廟内堂上言祖考来
格知在廟内下云下管知此在堂上也下管鼗鼓合
止柷敔笙鏞以間鳥獸蹌蹌先儒謂此堂下樂也上下
合止樂各有柷敔鳴球弦鍾籥各自互見又按正義
戞擊是作用之名非樂器也故以戞擊為柷敔柷敔之
狀經典無文漢初已来學者相傳皆云柷如漆桶中有
椎柄動而擊其旁也敔狀如伏虎背上有刻戞之為聲
也樂之初擊柷以作之樂之將末戞敔以止之搏拊形
如鼓以韋為之實之以糠擊之以節樂漢初相傳為然
也球玉也鳴球謂擊球使鳴樂器惟磬用玉故球為玉
磬簫韶者韶乃樂名經傳言韶多矣但餘文不言簫簫
乃樂器非樂名簫是樂器之小者言簫見細器之備
有苗弗率舜命禹往征之三旬苖民逆命禹班師振旅
帝乃誕敷文德舞干羽于兩階七旬有苖格注云干楯
羽翳也皆舞者所執修闡文教舞文舞于賓主階間抑
武事也
禹貢九山名數圖
冀
壺口山(在河東北屈縣東南)
雷首山(在河東河中府滿坂縣南)
太岳(在河東彘縣東上黨西一名霍山)
底柱山(在太陽關東析城之西)
析城山(在河東濩澤縣西)
王屋山(在河東垣縣東北)
太行山(在河内澤州山陽縣西北)
常山(在曲陽縣西北)
碣石山(在北平驪城縣西南今平州)
兖
青
岱山(本屬兖州萊蕪縣)
徐
蒙山(在太山蒙隂縣西南)
羽山(在東海祝其縣南)
豫
大伾山(潞州黎陽縣山是)
熊耳山(在洪農盧氏縣東)
外方山(即中岳嵩高今穎州嵩高山)
桐柏山(在南陽平氏縣東南今府州)
陪尾山(在江夏安陸縣東北今安州)
楊
敷淺原(一名博陽山在豫章歴陵縣南今洪州)
荆
荆山(南條荆山在南郡臨沮縣東北今襄州)
内方山(一名章山在江夏竟陵縣東北)
大别山(鄭玄云在安豐縣按左傳吴既與楚夾漢然後楚乃濟漢而陳自小别至于大别然則二别近漢)
(之名無緣得在安豐縣要與内方相接漢水所經必在荆州界也今漢陽軍)
衡山(在潭州湘南縣東南)
梁
岷山(蜀郡有湔道岷山在西徼外)
嶓冢山(梁州云岷嶓旣藝是嶓冢在梁州)
蔡山(不知所在)
蒙山(在蜀郡青衣縣今雅州有蒙頂)
雍
岍山(吴岳在扶風岍縣西今屬隴州)
岐山(在扶風美陽縣西北今屬鳳州)
荆山(北條荆山在馮翊懷德縣南今同州)
西傾山(在隴西臨洮縣西南今在洮州)
朱圉山(在天水冀縣南今秦州界)
鳥鼠山(在隴西首陽縣西南今渭州)
太華山(在京兆華隂縣南今華州)
終南山(在扶風武功縣今在鳳州)
惇物山(在武功縣東)
三危山(地理志杜林以為燉煌郡即古瓜州杜預亦云鄭玄引地記書云在鳥鼠西南孔穎達非之以)
(為必在河之南)
積石山(在金城河關縣西南)
三條山(中條自雍州西傾朱圉鳥鼠至豫熊耳外方桐柏陪尾南條自雍州嶓冢至于荆州荆山内方)
(大别北條自雍州岍岐荆山至冀之壺口雷首泰山底柱析城王屋太行恒山碣石)
禹貢九川名數圖
冀
衡漳(濁漳出潞州長子縣東至鄴入清漳清漳出上黨)
恒水(出恒山上曲陽縣今定州東入&KR0740;水)
衛水(出恒山靈夀縣東北入滹沱今真定)
降水(在襄國信都縣今冀州信都)
兖
灉水
沮水
九河(自大陸之北分為九徒駭太史馬頬覆釡胡蘇簡潔鈎盤鬲津)
漯水(出東都東武縣至青州洛安千乘縣入海)
雷夏澤(在濟隂成陽縣西北今鄴縣)
青
濰水(出琅琊箕屋山北今沂州至都昌縣入海今濰州)
淄水(出泰山萊蕪縣原山東北至千乘博昌縣入海)
汶水(出泰山萊蕪縣原至西南入濟也)
徐
淮水(出桐柏山旁小山胎簮山會泗沂入海)
大野澤(在山陽鉅野縣北)
沂水(出泰山盖縣南至下伾入泗今沂州)
泗水(出濟隂乘氏縣東至臨淮睢陵縣入淮乘氏今屬曹州)
荆
滄浪水(别流在荆州出荆山今襄州)
三澨(在江夏竟陵縣今復州景陵縣)
澧水(在長沙澧陵縣今澧州)
雲夢澤(地理志南郡華容縣有雲夢澤杜預南郡枝江縣西有雲夢域江夏安陸縣亦有雲夢子虚賦)
(云雲夢者方八九百里則此澤跨江南北每處名存焉)
九江(今江州有九江烏江捧江烏白江嘉靡江畎江源江壈江提江□江)
楊
三江(南江自豫章下入彭蠡至海中江自岷山至彭蠡北江自漾入海)
彭蠡震澤(震澤吴南大湖名彭蠡江漢合處)
豫
伊水(出洪農盧氏縣東熊耳山東北入洛)
洛水(出洪農上洛縣冡嶺山東北至河南鞏縣東入河)
瀍水(出河南榖城縣潜亭北西東南入洛)
澗水(出洪農新安縣東南入洛)
孟津(在河内河陽縣南洛陽城北)
沇水(在河陽温郡西北平地今孟州温縣及濟源縣)
濟水(出河東垣縣王屋山東南至河内武德縣入河今濟出温之西北温是古之舊縣)
滎澤(在敖倉東南今鄭州滎澤)
河澤(在濟隂定陶縣東)
孟豬(在梁國睢陽縣東北)
梁
江水(出岷山)
沱水(在蜀郡郫縣南郡枝江縣有沱水其尾入江)
潛水(出嶓冡東西至巴郡江州入江)
漾水(出隴西氐道縣至武都為漢水)
沔水(在漾之下漢之上經三泉金牛驛為沔水)
漢水(漾水至武郡為漢水今漢中)
桓水(出蜀郡蜀山西南行羌中入南海)
雍
渭水(出鳥鼠同穴)
涇水(出涇州浮陽縣西岍頭山東南至馮翊陵陽縣入渭)
灃水(出鳳翔鄠縣東南北過上林苑入渭)
漆沮(出耀州北池直跋縣鄭渠濁水入焉俗謂之漆水)
弱水(最在西北入於流沙流沙在居延澤之西)
合黎(在張掖郡甘州剛丹縣酒泉郡之東)
流沙(在合黎西即居延澤)
黑水(出張掖郡雞山南流至燉煌過三危山南入于海)
河水(出崑崙山色白漢志云河水兩源一出葱嶺一出于闐)
猪野(在武威縣東北有休屠澤古文以為猪野澤)
壹成之田耟廣五寸二耟為耦一耦之伐廣尺深尺謂之畎
田首倍之廣二尺深二尺謂之遂九夫為井井間廣四尺
深四尺謂之溝九遂入一溝九溝入一洫右一同之田
方十里為成成間八尺深八尺曰洫方百里為同同間
廣二尋深二仞謂曰澮九澮共入大川一同之田遂九
千溝九百洫九十澮九
一九為十二八為十三七為十四六為十此河圖以虚
數相合而為四十者也若九疇則以實數相合而為五
十矣
皇極虚五無數也九疇外有六極用十也
水在天地之外包含天地而範圍之故曰洪範而九疇
則在天地之内矣鯀堙洪水不卑洪範九疇禹能治水
天錫九疇此也
合為十者二合為十五者亦二總而為大衍之數五十
武王既勝殷邦諸侯班宗彝作分器傳言班賦宗廟彝
器酒罇賜諸侯諸侯尊卑各有分故曰分器春秋左氏
傳昭十二年楚靈王云昔我先王熊繹與吕伋王孫牟
爕父禽父並事康王四國皆有分我獨無有又昭十五
年傳曰諸侯之封也皆受明器於王室杜預云謂明德
之分器也
穆王命君牙曰惟乃祖乃父世篤忠貞服勞王家厥有
成績紀于太常周禮司勲云凡有功者銘書於王之
太常祭於太烝鄭氏云銘之言名也生則書于王旌以
識其人與其功也死則於烝祭先王祭之
平王錫晉文侯秬鬯圭瓉傳曰以圭為杓柄謂之圭瓚
祭之初酌鬱鬯之酒以祼尸圭瓉者酌鬱鬯之杓杓下有
槃瓉即槃之名也是以圭為杓之柄故謂之圭瓉周禮
典瑞曰祼圭有瓉以肆先王以祼賓客鄭司農云於圭
頭為器可以挹鬯祼祭謂之瓚詩云瑟彼玉瓚黃流在
中毛傳云玉瓚圭瓚也黃金所以飾流鬯也鄭云黃流
秬鬯也圭瓚之狀以圭為柄黃金為勺青金為外朱中
央
牧誓時甲子昧爽王朝至于商郊牧野乃誓王左杖黃
鉞右秉白旄傳曰鉞以黃金飾斧左手杖鉞示無事於
誅右手把旄示有事於教誓曰稱爾戈比爾干立爾
矛傳曰稱舉也戈戟也干楯也方言云戟楚謂之子吴
揚之間謂之戈是戈即戟也正義引考工記曰戈柲六
尺有六寸車戟常鄭云八尺曰尋倍尋曰常然則戈戟
長短異名其制則同此云舉戈宜舉其長者故以戈為
戟也方言云楯自關而東或謂之楯或謂之干關西謂
之楯是干楯為一也戈短人執而舉之故言稱楯則並
以扞敵故言比矛長立之於地故言立也
費誓曰善敹乃甲胄敿乃干無敢不弔備乃弓矢鍛乃
戈矛礪乃鋒刃無敢不善世本云杼作甲宋仲子云
少康子杼也說文云胄兜鍪也兜鍪首鎧也經典皆言
甲胄秦世已來始有鎧兜鍪之文古之作甲用皮秦漢
已來用鐵鄭云敹謂穿徹之謂甲繩有斷絶當使敹理
穿治之干是楯敿施也楯無施功之處惟繋紛於楯故
以為施汝楯紛紛如綬而小繋於楯以持之其以為飾
每弓一矢百弓十矢千其數欲備足也舊圖二篇但
畫兵器今略載其文
六經圖卷二
