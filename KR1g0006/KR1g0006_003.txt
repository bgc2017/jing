六經圖卷三宋楊甲撰
毛邦翰補
毛詩正變指南圖
詩篇名
周南十一篇
關雎后妃之德葛覃后妃之本卷耳后妃之志
樛木后妃逮下螽斯后妃子孫衆多桃夭后妃之
所致兔罝后妃之化芣苢后妃之美漢廣德所
廣及汝墳道化行麟之趾關雎之應
召南十四篇
鵲巢夫人之德采蘩夫人不失職草蟲大夫妻以
禮自防采蘋大夫妻循法度甘棠美召伯行露
召伯聽訟羔羊鵲巢之功效殷其靁勸以義摽
有梅男女及時小星惠及下江有汜美媵野有
死麕惡無禮何彼穠矣美王姬騶虞鵲巢之應
邶國風十九篇
柏舟言仁而不遇綠衣衛莊姜傷已燕燕衛莊姜
送歸妾日月衛莊姜傷已終風衛莊姜傷已擊
鼓怨州吁凱風美孝子雄雉刺衛宣公匏有苦
葉刺衛宣公谷風刺夫婦失道式微黎侯寓于衛
其臣勸以歸旄丘責衛伯簡兮刺不用賢泉水
衛女思歸北門刺仕不得志北風刺虐静女刺
時新臺刺衛宣公二子乘舟思伋夀
鄘國風十篇
柏舟共姜自誓牆有茨衛人刺其上君子偕老刺
衛夫人桑中刺奔鶉之奔奔刺衛宣姜定之方
中美衛文公蝃蝀止奔相鼠刺無禮干旄美好
善載馳許穆夫人作
衛國風十篇
淇澳美武公之德考槃刺莊公碩人閔莊姜氓
刺時竹竿衛女思歸芄蘭刺惠公河廣宋襄公
母歸于衛思而不止故作是詩伯兮刺時有狐刺
時木瓜美齊桓公
王國風十篇
黍離閔宗周君子于役刺平王君子陽陽閔周
揚之水刺平王中谷有蓷閔周兔爰閔周葛藟
王族刺平王采葛懼讒大車刺周大夫丘中有
麻思賢
鄭國風二十一篇
緇衣美武公將仲子刺莊公叔于田刺莊公大
叔于田刺莊公清人刺文公羔裘刺朝遵大路
思君子女曰雞鳴刺不說德有女同車刺忽山
有扶蘇刺忽蘀兮刺忽狡童刺忽褰裳思見正
丰刺亂東門之墠刺亂風雨思君子子矜刺
學校廢揚之水閔無臣出其東門閔亂野有蔓
草思遇時溱洧刺亂
齊國風十一篇
雞鳴思賢妃還刺荒著刺時東方之日刺襄
東方未明刺無節南山刺襄公甫田大夫刺襄公
盧令刺荒敝笱刺文姜載驅齊人刺襄公猗
嗟刺魯莊公
魏國風七篇
葛履刺褊汾沮洳刺儉園有桃刺時陟岵孝子
行役思念父母十畆之間刺時伐檀刺貪碩鼠
刺重斂
晉國風十二篇
蟋蟀刺晉僖公山有樞刺晉昭公揚之水刺晉昭
公椒聊刺晉昭公綢繆刺晉亂杖杜刺時羔
裘刺朝鴇羽刺時無衣美晉武公有枤之杜刺
晉武公葛生刺晉獻公采苓刺晉獻公
秦國風十篇
車鄰美秦仲駟驖美襄公小戎美襄公蒹葭刺
襄公終南戒襄公黃鳥哀三良晨風刺康公
無衣刺用兵渭陽康公念母權輿刺康公
陳國風十篇
宛丘刺幽公東門之枌疾亂衡門誘僖公東門
之池刺時東門之楊刺時墓門刺陳佗防有鵲
巢憂讒賊月出刺好色株林刺靈公澤陂刺時
鄶國風四篇
羔裘大夫以道去君素冠刺不能三年隰有萇楚
疾恣匪風思周道
曹國風十篇
蜉蝣刺奢候人刺近小人鳲鳩刺不壹下泉思
治
豳國風七篇
七月周公陳王業鴟鴞周公救亂東山周公東征
破斧美周公伐柯美周公九罭美周公狼跋
美周公
小雅八十篇
鹿鳴燕羣臣嘉賓四牡勞使臣之來皇皇者華君
遣使臣棠棣燕兄弟伐木燕朋友故舊天保下
報上采薇遣戍役出車勞還率枤杜勞還役
魚麗美萬物盛多能備禮南陔孝子相戒以養白
華孝子潔白華黍時和歲豐宜黍稷南有嘉魚樂
與賢南山有臺樂得賢由庚萬物得由其道崇
丘萬物得極其高大由儀萬物之生各得其宜蓼
蕭澤及四海湛露天子燕諸侯彤弓天子錫有功
諸侯菁菁者莪樂育材六月宣王北伐采芑宣
王南征車攻宣王復古吉日美宣王田鴻鴈美
宣王庭燎美宣王沔水規宣王鶴鳴誨宣王
祈父刺宣王白駒大夫刺宣王黃鳥刺宣王我
行其野刺宣王斯干宣王考室無羊宣王考牧
節南山家父刺幽王正月大夫刺幽王十月之交
大夫刺幽王雨無正大夫刺幽王小旻大夫刺幽
王小宛大夫刺幽王小弁刺幽王巧言刺幽王
何人斯蘇公刺㬥公巷伯刺幽王谷風刺幽王
蓼莪刺幽王大東刺亂四月大夫刺幽王北
山大夫刺幽王無將大車大夫悔將小人小明大
夫悔仕于亂世鼓鐘刺幽王楚茨刺幽王信南
山刺幽王甫田刺幽王大田刺幽王瞻彼洛矣
刺幽王裳裳者華刺幽王桑扈刺幽王鴛鴦刺
幽王頍弁諸公刺幽王車舝大夫刺幽王青蝇
大夫刺幽王賓之初筵衛武公刺時魚藻刺幽王
采菽刺幽王角弓父兄刺幽王菀柳刺幽王
都人士刺衣服無當采綠刺怨曠黍苗刺幽王
隰桑刺幽王白華周人刺幽后緜蠻微臣刺亂
匏葉大夫刺幽王漸漸之石下國刺幽王苕之華
大夫閔時何草不黃下國刺幽王
大雅三十一篇
文王文王受命作周大明文王有明德故天復命武
王緜文王之興本由太王棫樸文王能官人旱
麓受祖思齊王文所以聖皇矣美周靈臺民始
附下武繼文文王有聲繼伐生民尊祖行葦
忠厚既醉太平鳬鷖守成假樂嘉成王公劉
召康公戒成王泂酌召康公戒成王卷阿召康公
戒成王民勞召穆公刺厲王板凡伯刺厲王蕩
召穆公傷周室大壊抑衛武公刺厲王亦以自警
桑柔芮伯刺厲王雲漢仍叔美宣王嵩高尹吉甫
美宣王烝民尹吉甫美宣王韓奕尹吉甫美宣王
江漢尹吉甫美宣王常武召穆公美宣王瞻卬
凡伯刺幽王大壊召旻凡伯刺幽王大壊
周頌三十一篇
清廟祀文王維天之命太平告文王維清奏象舞
烈文成王即政諸侯助祭天作祀先王先公昊
天有成命郊祀天地我將祀文王於明堂時邁巡狩
告祭柴望執競祀武王思文后稷配天臣工諸
侯助祭遣于廟噫嘻春夏祈榖于上帝振鷺二王
後來助祭豐年秋冬報有瞽始作樂而合乎祖
潜季冬獻魚春獻鮪雝褅太祖載見諸侯始見武
王廟有客微子來見祖廟武奏大武閔子小子
嗣王朝于廟訪落嗣王謀於廟敬之羣臣進戒嗣
王小毖嗣王求助載芟春藉田而祈社稷良耜
秋報社稷絲衣繹賓尸酌告成大武桓講武類
禡賚大封於廟般巡狩祀四嶽河海
魯頌四篇
駉頌僖公有駜頌僖公君臣有道泮水頌僖公能
修泮宫閟宫頌僖公能復周公宇
商頌五篇
那祀成湯烈祖祀中宗玄鳥祀高宗長發大禘
殷武祀高宗
作詩時世
二南譜
關雎葛覃卷耳樛木螽斯
桃夭兔罝芣苢漢廣汝墳
麟之趾鵲巢采蘩草蟲采蘋
行露羔羊殷其富標有母小星
江有汜野有死麕騶虞
右文王詩
甘棠何彼穠矣
右武王詩
二南皆文武而列于周召蓋周公分陜而治自
陜而東周公主之自陜而西召公主之太師採
詩得於周南之地者繫于周公得於召南之地
者繋於召公
邶鄘衛譜
邶栢舟
衛頃侯詩繋周夷王世
綠衣考槃碩人
衛莊公詩繋周平王世
燕燕日月終風擊鼓凱風
衛州吁詩繋周桓王世
雄雉匏有苦葉谷風式微旄丘
簡兮泉水北門北風静女
新臺二子乘舟氓竹竿伯兮
有狐
衛宣公詩繋周桓王世
鄘栢舟
衛武公詩繋周宣王世
墻有茨君子偕老桑中鶉之奔奔芄蘭
衛惠公詩繫周桓王世
定之方中蝃蝀相鼠干旄木瓜
衛文公詩繋周惠王世
載馳
衛戴公詩繋周惠王世
淇澳
衛武公詩繋周平王世
河廣
衛文公詩繋周襄王世(後譜云惠襄之間)
邶鄘衛商畿内地武王伐紂以其京師封紂子
武庚分其地置三監自紂城北為邶南為鄘東
為衛成王滅三監封康叔于衛後世并二國而
有之七世至頃侯當周夷王時衛變風始作各
從其國本而異之為邶鄘衛之詩自頃公至襄
公凡十二君有詩者六成已下無詩
王國風譜
黍離君子于役君子陽陽揚之水中谷有蓷
葛藟
周平王詩
兔爰采葛大車
周桓王詩
丘中有麻
周莊王詩
王國者王城也武王作邑於鎬京謂之宗周為
西都成王宅洛邑謂之王城為東都即今河南
周公往營成周即今洛陽成王還西都十一世
至幽王為犬戎所殺平王徙居東都王城於是
王室下同諸侯詩不復雅故貶之謂之王國變
風
檜國風譜(此合在陳國風之下曹國風之上)
羔裘素冠隰有萇楚匪風
檜妘姓之國無世次其詩當在周夷厲之間
鄭國風譜
緇衣
鄭武公詩繋周平王世
將仲子叔于田大叔于田羔裘遵大路
鄭莊公詩繋周桓王世
女曰雞鳴山有扶蘇蘀兮
鄭莊公詩繋周莊王世
有女同車
鄭昭公詩繋周莊王世
褰裳
鄭厲公詩繋周莊王世
丰東門之墠風雨子衿揚之水
出其東門野有蔓草
鄭昭公詩繋周釐王世
溱洧
鄭厲公詩繋周惠王世
清人
鄭莊公詩繋周桓王世
周宣王封母弟友於鄭至平王時鄭之風始變
自桓至文凡六世有詩者五繆公以下無詩
齊國風譜
雞鳴還著東方之日東方未明
齊哀公詩繋周懿王世
南山甫田盧令敝笱載驅
猗嗟
齊襄公詩繋周莊王世
周武王封太公望于營丘是為齊凡五世至哀
公政衰紀侯譖之於周懿王召而烹之當懿王
時齊之變風始作又九世至襄公有詩者二桓
公已下無詩
魏國風譜
葛屨汾沮洳園有桃陟岵十畆之間
伐檀碩鼠
魏無世家其詩當在平桓之間
唐國風譜
蟋蟀
晉僖侯詩繋周宣王世
山有樞揚之水椒聊綢繆枤杜
羔裘鴇羽
晉昭侯詩繋周平王世
無衣有枤之杜
晉武公詩繋周釐王世
葛生采苓
晉獻公詩繋周惠王世
周成王封弟叔虞于唐至六世孫僖侯唐之變
風始作唐之地堯都詩人本其風俗故云唐自
僖至獻公有詩者四惠公已下無詩
秦國風譜
車鄰
秦仲詩繋周宣王世
駟驖小戎蒹葭終南
秦襄公詩繋周平王世
黃鳥
秦穆公詩繋周襄王世
晨風無衣渭陽權輿
秦康公詩繋周襄王世
周孝王封非子於秦邑為附庸當宣王時命為
大夫而變風始作自非子至康公凡十五世有
詩者三共公以下無詩
陳國風譜
宛丘東門之枌
陳幽公詩繋周共和之門
衡門東門之池東門之揚
陳釐公詩繋周宣王世
墓門
陳桓公詩繋周桓王世
防有鵲巢月出
陳宣公詩繋周襄王世
株林澤陂
陳靈公詩繋周頃王世
周武王封媯滿於陳是為胡公當周厲王時陳
之變風始作凡十八君至於靈公有詩者五成
公已下無詩
曹國風譜
蜉蝣
曹昭公詩繋周惠王世
侯人鳲鳩下泉
曹共公詩繋周頃王世
周武王封叔振鐸于曹凡十五君至于共公有
詩者二自共公以下無詩
豳國風譜
七月鴟鴞東山破斧伐柯
九罭狼跋
豳戎狄之地名也后稷曾孫公劉自邰而出居
焉及成王時周公遭四海流言之變居于東都
乃思先祖公劉太王為豳公憂勞民事致王業
之艱難以此叙己志而作七月鴟鴞之詩成王
悟而迎之故太師述其詩為豳國之風
小雅詩譜
鹿鳴四牡皇皇者華伐木天保
采薇出車枤杜
右文王詩
魚麗南陔白華華黍
右武王詩
棠棣南有嘉魚南山有臺由庚崇丘
由儀蓼蕭湛露彤弓菁菁者莪
右成王詩
六月采芑車攻吉日鴻雁
庭燎沔水鶴鳴祈父白駒
黃鳥我行其野斯干無羊
右宣王詩
節南山正月十月之交(注至小宛為刺厲王)(當)雨無正
小旻小宛(右四詩歐譜載繋厲王)小弁巧言
何人斯巷伯谷風蓼莪大東
四月北山無將大車小明鼓鐘
楚茨信南山甫田大田瞻彼洛矣
裳裳者華桑扈鴛鴦頍弁車牽
青蠅賓之初筵魚藻采菽角弓
菀柳都人士采綠黍苖隰桑
白華綿蠻匏葉漸漸之石苕之華
何草不黃
右幽王詩(四篇厲王詩附于此餘四十篇幽王詩)
鄭氏云二雅皆周室居西都鎬豐之時詩也小
雅正十六篇自鹿鳴至菁菁者莪是也有其義
而亾其辭者六變雅五十八篇自六月之後是也
大雅詩譜
棫樸旱麓思齊皇矣靈臺
緜
右文王詩
文王大明下武文王有聲生民
行葦既醉鳬鷖假樂公劉
泂酌卷阿
右成王詩
民勞板蕩抑桑柔
右厲王詩
雲漢嵩高烝民韓奕江漢
常武
右宣王詩
瞻卬召旻
右幽王詩
大雅正十八篇變十三篇自文王至卷阿為正
雅自民勞之後皆為變雅
周頌
時邁桓賚般
武王時作
清廟維天之命維清烈文天作
昊天有成命我將執競思文
臣工噫嘻振鷺豐年有瞽
潛雝載見有客武
閔予小子訪落敬之小毖載芟
良耜絲衣酌
成王時作
周頌之作按左氏傳曰武王克商作頌曰載戢
干戈云云鄭譜云在周公復政成王即政之初
魯頌
駉有駜泮水閟宫
周公伯禽受封於魯十四世至僖公能遵伯禽
之法既薨而國人美之季孫行父請命於周史
克作頌
商頌
那烈祖玄鳥長發殷武
商湯中宗高宗時有作詩頌之者武王滅商封
微子代殷後七世至戴公當宣王時正考甫得
商頌十二篇於周太師歸以祀其先王孔子錄
詩時得五篇
族譜
周公(名旦文王子)召伯(名奭姬姓)莊姜(衛莊公妻)
戴媯(陳女媯氏戴諡)公孫文仲(子仲字也)衛宣公(公子邢)
黎侯(黎國君也)伋(衛宣公烝夷姜之子)宣公二子(夀朔)
共姜(共伯之妻)公子頑(宣公庶兄)衛文公(名燬公子頑子)
許穆夫人(公子頑女)武公(名和釐公子)莊公(名揚周卿士)
公劉(后稷曾孫)惠公(名朔)宋襄母(衛文公妹宋桓公妻)
周平王母(申女)鄭武公(名掘突)將仲子(祭仲也)
文公(名踕厲公子)高克(鄭大夫)太子忽(鄭莊公子)
齊哀公(不辰癸公子)襄公(名諸兒釐公子)魯莊公(名同桓公子)
晉僖公(名司徒靖侯子)晉昭公(名伯文侯子)武公(名稱曲沃莊伯子)
獻公(詭諸武公之子)秦襄公(秦仲孫莊公子)穆公(名任妤成公子)
康公母(晉獻公女)陳佗(桓公弟五父)宣公(杵臼莊公弟)
夏姬(鄭女也)曹昭公(名班釐公子)共公(名襄昭公子)
管叔(鮮文王子)蔡叔(度文王子)祈父(司馬也)
家父(周大夫家父字)皇父(六卿之一)譚大夫(譚國名)
申女(姜姓之女)靈公(名平國共公子)褒姒(褒女姒其字)
亶父(太王字)太伯(太王長子)姜嫄(后稷之母)
大任(文王母)太姒(文王妃)召穆公(康公六世孫)
凡伯(周公之胤)芮伯(芮國伯爵)仍叔(周卿士)
尹吉甫(周卿士尹氏也)仲山甫(四岳後)韓侯(姬姓國)
南仲(文王臣)休父(重黎後)微子(紂庶兄)
二王之後(杞宋)文母(太姒也)季孫行父(季文子)
正考甫(孔子之先)宋湣公(孔子祖)魯僖公(閔公兄)
娀(有娀氏國名)
十五國風譜
文王詩三十七篇
武王詩十篇
成王詩四十九篇時一國有詩
豳詩七篇
康王昭王穆王共王無詩時亦無詩
懿王無詩時一國有詩
齊風始變五篇
孝王無詩時亦無詩
夷王無詩時一國有詩
衛風始變一篇(頃)
厲王變雅九篇(四小雅五大雅附幽王詩歐正入譜)時一國有詩
陳風始變二篇(幽歐譜云在共和之間)
夷厲之間無詩時一國有詩
檜風始變四篇
共和之間無詩時一國有詩
唐風始變一篇(僖)(歐譜云在宣王時)
宣王詩二十篇(十四小雅六大雅)時三國有詩
衛風一篇(武)陳風三篇(釐)秦風始變一篇(秦仲)
幽王詩四十六篇(四十四小雅二大雅歐譜小雅正四十篇)時無詩
平王詩六篇(貶為王國風)時四國有詩
衛風四篇(武一莊三)唐風七篇(昭)秦風四篇鄭風始
變一篇(武)
桓王詩三篇(在王國風)時三國有詩
衛風二十六篇鄭風五篇陳風一篇
平桓之間無詩時一國有詩
魏風七篇
莊王詩一篇(在王國風)時二國有詩
齊風六篇(襄)鄭風五篇(莊三昭一厲一)
釐王無詩時一國有詩
唐風二篇(武)
惠王無詩時四國有詩
衛風六篇(文五戴一)唐風二篇(獻)曹風一篇鄭風二
篇(文一厲一)
襄王無詩時三國有詩
曹風三篇(文)秦風五篇(康四穆一)陳風二篇(宣)
惠襄之間無詩時一國有詩
衛風一篇(文)
頃王無詩時一國有詩
陳風二篇(靈)
匡王以下無詩
右自文王至頃王凡二十世其可考者陳齊衛
晉曹鄭魏此變風之先後也其篇名則詳見下
圖
十五國風地理圖
周南(周之地在雍州之域岐山之陽于漢屬扶風美陽縣南者言周之德化自岐陽而先被南方故序云化自北而南)
召南(召地在岐山之陽扶風雍縣南有召亭按周地皆周之舊土文王受命後以賜二公為菜地)
邶鄘衛(河内地本殷舊都周滅殷分其畿内為三國置三監即邶鄘衛也)
王(王國即東都洛陽今之河南西京)
鄭(今河南新鄭成皋滎陽穎川之東高陽城之地)
齊(青州岱山之隂維淄之野)
魏(自高陵以東盡河東河内南有陳留及汝南之召陵隠疆新汲西華長川穎川之舞陽郾許鄢陵河南之開封中牟陽武酸棗卷縣)
晉(冀州太行常山之西太原大岳之野)
陳(古豫州之界今之陳州宛丘縣)
秦(自弘農故關以西京兆扶風馮翊北地上郡西河安定天水隴西西有巴蜀廣漢犍為武都西北有金城武威張掖酒泉燉煌西南)
(有牂牁越巂益州)
檜(豫州外方之北榮波之南溱洧間今滎陽密縣東北)
曹(兖州陶丘之北荷澤之野今興仁府濟隂縣)
豳(今之邠州栒邑)
魯(兖州仙源縣禹貢徐州大野蒙羽之野)
以土圭測土深正日景以求地中日南則景短多暑謂
立表處太南近日也日東則景夕多風謂日跌景乃中
立表處太東近日也日北則景長多寒謂立表處太北
遠日也日西則景朝多隂謂日未中而景中立表處太
西遠日也
營室謂之定在東壁之西月令十月之昏星也於定星
之昏正四方星中之時以此時而作楚丘之宫廟又度
以日影而營表其位正其東西南北而作楚丘之宫室
齊國風東方未明刺無節也朝廷興居無節號令不時
挈壺氏不能掌其職焉按周禮夏官之屬挈壺氏掌漏
刻者也鄭氏曰漏之箭晝夜共百刻冬夏之間有長短
焉太史立成法有四十八箭其制莫考今因舊圖取唐
之吕才今之燕肅所制列之于圖
唐制有四匱
一夜天池二日天池三平壺四萬分壺
又有水海
以水海浮箭以四匱注水始自夜天池以入于日天池
自日天池以入于平壺以次相注入于水海浮箭而上
每以箭浮為刻分也
今制有二匱
二渴烏一石壺四十八箭竹注筒一
銅節水小筒一減水盎一退水盆一
匱二漆木為之深一尺二寸徑三尺二寸五分壺以石
為之深二尺一寸五分徑一尺三寸二分内圍四尺一
寸
渴烏二銅為之上者長三尺二寸受水口徑三分出水
口一分半下者長二尺八寸受水口徑二分出水口一
分
箭以漆桐為之長四尺徑六分重四兩有半刻蓮花為
首飾上一尺六寸刻節候中一尺五寸分二十五刻每
刻六分下九分安在蓮心
減水盎竹注筒銅節水小筒三物設在下匱之旁以平
水勢
退水盆設于壺竅之下以受退水
稱漏水法
晝夜計十二時每時八刻二十分每刻六十分計水二
斤八兩
箭四十八二箭當一氣歲統二百一十六萬分悉刻于
箭上銅烏引水而下注蓮心浮箭以上登至于晝夜之
别分至之候冬夏長短昏曉隐見與周官水臬晷影無差
雨我公田遂及我私公田所以入税私田以治洫治澮
孟子曰八家皆私百畆同養公田公事畢然後敢治私
事是也其詳周禮井田之法圖
十千於井田法一成之數也九夫為井井税一夫其田
百畆井十為通通税十夫其田千畆通十為成成方十
里成税百夫其田萬畆欲見其數從井通起之故言歲
取十千
此百夫之田方三里三分里之一計其積數共得一十
一里并九分里之一若數其一邊則得三里三分里之
一也此謂廣長之數此駿發爾私終三十里内數
此萬夫之田每一目當百夫之田一為方三里三分里
之一積九目共長三十里又一目得三里三分里之一
共計三十三里三分里之一也此駿發爾私終三十里
内數
藉者借也借民力而耕之也天子千畆諸侯百畆孟春
之月天子帥三公諸侯九卿親耕于藉田以祈社稷天
子三推諸侯九推祈社稷者禮王為民立社曰大社自
為立社曰王社在藉田中藉田所祈也
王者以時巡行邦國柴告天地望秩山川徧于羣神時
邁之詩武王滅紂已定天下以時巡狩而其臣作頌美
其事以為告祭柴望之樂歌也
古者祭天於圓丘掃地而祭其禮極簡故又于季秋之
月大享于明堂以享上帝以文王配傳曰宗祀文王於
明堂以配上帝我將之詩此祀文王所歌之詩也明堂
周制也
清廟文王廟也周公既成洛邑朝諸侯率以祀文王于
清廟閟宫姜嫄廟也魯亦有閟宫者以周公故得立姜
嫄廟僖公修而新之故魯頌有閟宫之詩閟神也
辟雍者天子之學築于雝水之外圓如璧四方来觀者
均也故謂之辟雍泮宫者諸侯之學東西門以南通水
北無也故謂之泮水
厲王之亂宫室敗壊宣王復成之考者古者成室設盛
食以樂之必有稱頌禱祝之言斯干之詩考室祝頌之
辭
横一木而可憑者軾也軾前又有横木曰軌軌前直一
木而案之者轅也轅之末受一木以横曰衡衡者軛也
轅之漸曲而上至於衡居衡之上而下拘曰輈一輈而
五束束有歴錄歴錄者文也所束之處因為文章此所
謂五楘梁輈也輈在軌前二馬處之衡下夾轅以服車
而傍出二馬以驂之驂馬之欲出者引外轡以貫於游
環驂馬之欲入者偪以脅驅而制之脅驅裁韋革以繫
於衡軫之先後當服馬之脅以受防于駕乘者也若夫
游環則貫兩靷之常處游蕩于馬脊之間而為之曲防
也車之衡長不過六尺六寸二馬服於前不與驂馬並
則不可無隂靷故革靷於隂軌軌垂輈之上以服其驂
而其車使不與服馬齊其首而引之者隂靷也故曰隂
靷沃續者飾金於靷端之環也驂之内轡亦以金飾其
觼不待牽挽而繫之於軾也觼者受靷之所也詩曰六
轡在手而不言八者以夫隂靷之在軾也又曰俴駟孔
羣又曰虎韔鏤膺盖韔者弓之室膺者馬之帶若今鏤
胷也俴者馬之甲鑠金以為其扎為服以驂有盾以蔽
之盾者畫龍以為飾故曰龍盾厹矛者刃有三角立於
左右鋈錞者矛之白金之鐓也蒙伐者中干也謂之干
有以捍敵而自衛謂之伐則有事於伐之然必蒙之以
有菀之文章非獨事武而已竹閉者䪐也䪐以竹縢以
緄蒙而藏之尚美且武如此則其器可知至於弓則交
韔二弓亦副之以備壊也
釋草名
芣苢(車前)蔞(蒿)茅(今白茅)葭(蘆亦名蒹葭)蒲(柔滑草)艾(冰臺今艾蒿)蘢(紅草)
芍藥(香草)蓬(蒿别種)葑(須也蔓菁)莠(亂苖草)荍(蚍衃今荆葵)藍(染草)菡萏(荷華)
白華(苕華)蕭(藾蒿)蓍(靈草)萑(蘆葭大者)葦(大葭)葽(四月莠)莪(莪蒿)
藟(藤)瓠(瓠)菼(似葦而小實)諼草(萱草)菲(芴即土瓜)苕(陵苕)茹藘(茅蒐)
荑(茅始生)菅(茅屬)蝱(貝母)萇楚(銚□)茨(蒺藜)鷊(綬草)苹(萍)
稂(莠類也)芄蘭(蕪蔓)荷(芙渠)蕳(蘭香草)芩(黃芩)壺(瓠)芻(茭草)
蔦(寄生)蓷(茺蔚臭穢草)
釋木名
葛(蔓木)楚(叢木一曰荆)甘棠(杜梨)栗(冬果)椅(楸)桐(梧桐)梓(椅屬)
扶蘇(小木)柳(柔木)樞(荎也今之刺榆)栲(山樗)柞(堅強木)女桑(荑桑)棫(白桵)
樸(枹木)灌木(叢生木)枸(木可為醬)楰(鼠梓)楛(木中矢笴)棣(移木似白楊)杻(檍似棣)
漆(漆樹)梅(柟)檜(栢葉松身)椒聊(椒)樗(惡木)女蘿(菟絲)榆(白枌)
柘(桑柘木)杜(赤棠)條(抽實似梅)棘(木赤心者)榛(小木叢生)木瓜(菓名)杞(枸檵)
臺(夫須)栩(杼柞木也)櫟(櫟木)桑(今蚕所食)檀(強忍木)檖(赤羅)枌(白枌)檿(山桑)
檉(河柳)榖(惡木)栵(栭栗)桋(赤棘)楊(條楊)樛(木下曲曰樛)椐(木可為杖)
釋菜名
荇(接余)卷耳(苓耳)蘩(皤蒿)蕨(鱉菜)芹(今水中芹菜)綠(王芻)匏葉(庶人菜)
堇(苦菜)茒(鳬葵)蔚(牡葭)莫(音暮菜名)蓫(牛□)薇(薇菜)欝(棣屬)
蘋(大萍)薁(蘡薁)葍(大葉白花根如指可食)藻(水菜)葵(菜名)茶(苦菜)
韮(菜一種而久)苓(大苦菜)唐(唐蒙菜)杞(非常菜)芑(菜名)
釋榖名
稷(糜似黍不粘)稻(稌稻)粱(米)禾(粟)麻(實謂之苴)荏菽(胡豆)麥(麥之小者)
麰(麥之大者)秬(黑黍)秠(一粰二米)藿(豆)穉(後種曰稺)稙(先種曰稙)苴(麻子)
稑(先熟後種)穜(先種後熟)糜(穄也又曰稷)芑(赤粱)粺(精米)黍(丹榖)
釋鳥名
雎鳩(鵰類)鵲(鳥鵲)鳲鳩(秸鞠)脊令(雝渠)鵙(伯勞)黃鳥(摶黍)鴻雁(大曰鴻小曰雁)
鷮(鷮雞)流離(少好鳥)烏(孝鳥)鶉(鸙)鴇(性不止樹之鳥)鷺(白鷺)鴞(惡鳥)
鶖(秃鶖水鳥)鷹(鷙鳥)鴟鴞(鸋鴂)鸛(鵲屬)鵻(夫不)梟鴟(惡聲鳥)桑扈(竊脂)
鸒斯(雅鳥)鸖(水鳥)鵜(鵪鸅好食魚)鴛鴦(匹鳥)倉庚(黃鳥)鳶(鴟類)隼(鷹)
鳳(雄曰鳳雌曰凰)晨風(鸇也)
釋蟲名
螽斯(蚣蝑)草蟲(常羊)阜螽(蠜)蝤蠐(蝎虫)螓(蜻蜓)蒼蠅(醜扇)蟋蟀(蛬)
浮蝣(渠略)蜩(螗又蟬也)蠋(桑虫)蠨蛸(長踦)伊威(委黍)熠燿(螢火)螗(蝘)
蜂(螫人飛虫)桃蟲(鷦)虺(似蛇而小)果臝(土蜂)蝪(蜥蝪)螟蛉(桑虫)螟(食苗心虫)
螣(食葉虫)蟊(食根虫)賊(食節虫)莎雞(草虫一名樗雞)
釋魚名
魴(赤尾魚)鱣(大魚無鱗)鮪(鮉魚名)鰥(鰥魚子)鱮(鰱魚)鯉(今赤鯉)鼉(似蜥蝪大有鱗)
鱒(大魚)鰷(白鰷)鱨(黃魚)鰋(鮎魚)鯊魚(鮀魚)鱧(鮦魚)
釋獸名
麟(仁獸大麕)象羔羊(羊子曰羔)麕(麞)貔(猛獸)豕(豬豨總名)熊(似豕)
羆(有力獸)貉(似狐)豺(似狗)狐(媚獸)蜮(似鱉含沙射人)猱(猜獸)□(牝豕)
豵(豕生三子曰豵)尨(犬多毛)駱(白馬黑鬛)騶虞(義獸)羜(未成羊曰羜)貆(駱子曰貆)肩(獸一歲曰肩)
特(獸三歲曰特)犉(黃牛黑脣)兕(一角似牛)牂羊(牝羊)盧(田獵之犬)狸(似猫)羖(牝羊)
獫(田犬長喙)歇驕(田犬短喙)
釋馬名
驖(馬如鐵赤黑色)駒(馬二歲)騋(高七尺以上)騏(馬青驪色)黃(黃騂色)騧(黃馬黑喙)驪(純黑曰驪)
駠(赤馬黑鬛)騵(駠馬白腹)駱(白馬黑鬛)駰(泥驄馬)驈(驪馬白跨)騅(蒼白雜毛色)皇(黃白魚)
駓(黃白雜毛曰駓)騂(赤黃色)魚(二目白魚)驒(青驪驎曰驒)雒(黑身白鬛)騢(赭白色似鰕魚)驔(驪馬黃脊)
駽(青驪今鐵□)駮(身白尾黑食虎豹)駁(色不純)
釋衣服制名
頍弁(皮并)鞞(容刀鞞)琫珌(琫佩刀削飾上飾珌下)邪幅(如今行縢)纚(緌)冔(殷冠)
臺(以禦暑)笠(以禦雨)錙撮(緇布冠)綸(釣繳)緍(綸)衾(被)裯(禪被又牀帳)副
(后夫人首飾編髮為之)笄(衡笄)總角(結髮)珈(笄飾之最盛如今步摇上飾)綠衣(綠衣諸侯)
(夫人祭服)象服(褕翟闕翟)毳衣(大夫毳冕)充耳(瑱也天子以玉諸侯石)會弁(弁之縫中)
(飾以玉以會髮)觿(以觧結成人之佩)韘(玦也挾矢時所以持弦飾也)緇衣(黑色卿士朝服)素
冠(練冠喪禮祥祭而縞冠素紕)雜佩(珩璜琚瑀衝牙之類)狐裘(大夫朝服)芾(冕服)伊絲
(大帶)衮衣(卷龍)麻衣(深衣諸侯朝服)佩璲(以端玉為佩)絲衣(祭服)載弁(爵弁)
已上形制並見二禮圖
釋車馬器名
朱幩(以朱纏䌒扇汙)大車(大夫之車)翟茀(翟車夫人以翟羽飾車茀蔽也)車帷裳(婦人)
(之車也)軝(長轂之軝)鞗(轡)革(轡首)和鸞(和在軾鸞在鑣)鈴(在旗上)鈎膺(樊纓)鏤
錫(眉上曰錫)鞹(革)鞃(軾中)淺(虎皮淺毛)幭(覆式)厄(烏蠋)綏(大綏以登車)旐旄旟
旗
已上形制並見二禮圖
釋禮樂器名
祼(灌鬯)璋(瓚)玉瓚(秬鬯圭瓚)豆豋(木曰豆瓦曰豋)筵几爵(周曰爵)斝
(商爵曰斝)大斗(長三尺)鼐(大鼎)鼎鼒(小鼎)罍兕觥(罰爵)籩大房
(半體爼)簋筐筥篚錡釡莞(小蒲席)簟(竹葦)籥(六孔)
笙簧(笙)翿(纛)磬業(大板以飾筍為縣)虡(畫之植者為虡)崇牙(可以縣)
𣗳羽(置羽其上)應出(大鼓)縣鼓(周鼓)鞉(鞉鼓)柷(木椌)圉(揭也)簫(編竹小管)管
(如笛)鼛(大鼓)翟(羽)琴瑟塤篪
已上形制並見二禮圖
釋兵農器名
殳(長丈二而無刃)祋(殳也)干(盾)戈(勾矛戟)戚(斧)揚(鉞)鈎援(鈎梯也援以攻城)
臨衝(臨車衝車)敦弓(畫弓)朱英(矛飾)綠縢(繩)象餌(弓反末也所以觧臂紒以象骨)
(為之)魚服(矢服魚皮為之)决(鈎弦)拾(遂也)橐(韜)彤弓(朱弓)錢(銚)鎛(鎒田器)耜
已上形制並見二禮圖
六經圖卷三
