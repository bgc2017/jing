欽定叶韻彚輯卷三十七
九泰
泰(他葢切大也通也古作太)會(黄外切合也亦州又姓又古外切)帶(當盖切衣帶説文紳也象繫佩
之形又蛇别名)外(五㑹切表也逺也)葢(古太切覆也掩也俗作盖)大(徒盖切小大也)旆(蒲葢切旗
也繫旐曰旆)瀨(落葢切湍瀨)賴(落葢切䝉也利也善也幸也恃也又姓)籟(落葢切籥三孔也大
曰笙小曰箹中曰籟)蔡(倉大切龜也又國名亦姓)害(胡葢切傷也)最(祖外切極也俗作㝡)貝(博葢
切説文海介蟲亦州名)靄(於葢切雲狀)藹(于葢切晻藹樹繁茂又姓)沛(博葢切郡名又姓又顛沛
本亦作伂又晋葢切流貌亦滂沛又水名出遼東)艾(五葢切草名又老也長也養也亦姓)兊(杜外切突
也又卦名説文本作兌說也又姓)匄(古太切乞也丐同)柰(奴帶切果木名俗作㯃)奈(奴帶切如
也遇也那也本亦作柰)繪(黄外切繪五采也)檜(古外切栢葉松身)膾(古外切魚膾説文細切肉
也鱠同)澮(古外切爾雅水注溝曰澮又水名在平陽巜同説文水流澮澮也方百里有巜廣二尋深二仭)
獪(古外切狡獪小兒戲)會(古外切會稽山名又黄外切)儈(古外切合市也或作會)襘(古外切帶
所結也)瞺(古外切木置石投敵也)鄶(古外切國名在滎陽)禬(古外切福祭)廥(古外切芻藁藏
也)薈(烏外切草盛)磕(苦葢切硠磕石聲通作礚)壒(於盖切塵也又作堨)大(他盖切甚也大也通
也經典本作大通作泰)忕(他葢切奢也亦作汰又徒盖切)汰(他葢切太過也)汏(徒葢切濤汰説文曰
浙㶕也韻㑹水激過也)釱(徒葢切鉗也)軑(徒葢切車轄)癩(落葢切疾也説文作癘惡疾也今為
疫癘字)糲(落葢切粗米)霈(普葢切霶霈或作沛)蛻(他外切蛇易皮)㟋(杜外切山名)&KR1070;(呼會
切説文水多貌又烏外切汪濊深廣)翽(呼㑹切鳥飛聲)噦(呼㑹切鳥聲)酹(郎外切以酒沃地)懀
(烏外切惡也)狽(博葢切狼狽)茷(博葢切草木葉多)祋(丁外切祋祤縣名在馮翊及祋殳也)藾
(落葢切藾蒿莿同)愒(苦葢切貪也公羊傳不及時而葬曰愒愒急也)馤(于葢切香也)娧(他外切好
貌宋玉神女賦侻薄裝注侻好也與娧同)眛(莫貝切肺眛目不一也)
十卦
卦(古賣切說文筮也易疏挂也懸挂萬象于其上)挂(古賣切懸挂俗作掛)懈(古隘切懶懈怠也)𪠘
(古隘切公𪠘)隘(烏懈切狹也又陋也)賣(莫懈切說文出物貨也)畫(胡挂切釋名曰畫挂也以五色
挂物象也俗作畵)瘥(楚懈切病除也通作差説文瘉也)派(匹卦切説文别出也一曰水分流也)債
(側賣切徴財古作責)怪(古壞切怪異俗作恠)壞(胡怪切自破又古壞切與&KR2900;同毁也)誡(古拜切言警也)
戒(古拜切慎也具也備也警也亦作誡)界(古拜切境也垂也)介(古拜切大也助也耿介也説文畫也
俗作□又姓)芥(古拜切苦菜名又草芥)械(胡介切器械又杻械)薤(胡介切葷菜也葉似韭)拜
(布戒切周禮作□)快(苦夬切稱心也喜也可也又姓)邁(莫話切行也)話(下快切語話又作䛡合會
善言也)敗(薄邁切自破曰敗説文毁也又補邁切破他曰敗)稗(傍卦切稻也又稗草似穀)曬(所賣
切暴也)噫(烏界切噫氣也)瘵(側界切病也)届(古拜切至也舍也説文行不便又極也)疥(古拜
切瘡疥)玠(古拜切大珪)瀣(胡介切沆瀣北方夜半之氣韻㑹海氣)湃(普拜切滂湃或作㵒)聵
(五怪切聾也)憊(蒲拜切病也與□□同説文□也)鎩(所拜切剪翮)殺(所拜切殺害也疾也猛也
亦降殺禮注云殺衰小之也)夬(古賣切決也亦卦名)噲(苦夬切咽也又人名又姓孝子傳有噲參鶴銜
珠與之)嘬(楚夬切一舉盡臠)蠆(丑犗切毒蟲)喝(於犗切嘶聲)觧(古隘切)祭(側界切周
邑又姓)齘(胡介切䫴齘切齒怒貌)蒯(苦怪切茅類又姓也或作□)蕢(苦怪切爾雅簣赤莧又山
名漢髙紀踰蕢山又姓禮記蕢尚按論語注蕢草器也)韛(蒲拜切韋囊吹火又作橐)犗(古喝切犍牛)
餲(于戒切飯臭)繲(古隘切浣衣)絓(胡挂切絲結)粺(傍卦切精米)眦(士懈切韻㑹睚眦恨
視貌又瞋目貌)魪(古拜切比目魚也)䯰(古拜切説文簪髻也)价(古拜切善也又佋价也)喟(苦怪
切歎也説文太息也)獪(古賣切狡獪)慸(丑犗切極也劣也又慸芥)砦(材夬切山居以木柵)詿(古賣
切誤也礙也又胡卦切)勱(莫話切勉也强也)繣(胡卦切微乖違也)簣(苦怪切籠也)唄(薄邁
切梵音也韻㑹西域謂誦曰唄)欬(于犗切通食氣也同䬵)寨(材夬切羊棲宿處)
十一隊
隊(徒對切羣隊)内(奴對切入也)塞(先代切邊塞)愛(烏代切憐也)輩(補妹切等輩又比也
類也俗作輩)佩(蒲昧切玉之帶也説文大帶佩也俗作珮)代(徒耐切更代年代亦州名又姓)退(他内
切郤也説文作□古作退)載(作代切年也事也則也乗也始也盟辭也又姓又昨代切運也)碎(蘇内切細
破也)態(他代切意態亦作㑷)背(補妹切脊背)背(蒲昧切弃背通作倍又姓也)穢(于廢切惡也)
菜(倉代切草可食者皆名菜)對(都隊切荅也當也配也揚也應也古作□)廢(方肺切止也大也)誨
(荒内切教誨也)晦(荒内切㝠也又月盡也)昧(莫佩切暗昧)礙(五溉切止也距也硋同亦作閡外閉
也)戴(都代切荷戴又姓)貸(他代切借也施也假也)配(滂佩切匹也合也古通作妃偶也)妹
(莫佩切姊妹)喙(許穢切口喙也)潰(胡對切逃散又亂也)黛(徒耐切眉黛)賚(洛代切與也賜也)
吠(符廢切犬聲)逮(徒耐切及也)槩(古代切平斗斛木亦作概)岱(徒耐切泰山)帒(徒耐切囊
屬袋同)埭(徒耐切以土堨水□同)肺(方廢切金藏)溉(古代切灌也又水名出東海桑瀆縣覆甑
山或作摡滌也)耒(盧對切耒耜説文耕曲木也)慨(苦葢切慷慨)愾(苦葢切太息)嘅(苦葢切嘅
歎)塊(苦對切土塊説文墣也古作凷)繢(胡對切畫也)乂(魚肺切才也又作艾治也)㣻(魚肺切困
患為戒迫阼艾亦作乂)碓(都隊切杵臼廣雅□碓也)賽(先代切報也)刈(魚肺切刈穫也亦作艾)
耐(奴代切忍也)悖(蒲昧切心亂)曖(烏代切日不明也又晻曖暗貌)倅(士内切副也)晬(子對
切周年子也)淬(士内切染也犯也寒也説文滅火器)敦(都内切韻會器名)憒(古對切心亂也)闠
(胡對切闤闠市門)鎧(苦葢切甲也)磑(五對切磨也公輸般作之)纇(盧對切粗絲也)焙(蒲昧切煏
也)在(昨代切所在)再(作代切重也兩也)欬(苦葢切欬瘶)孛(蒲昧切星也)鄁(蒲昩切紂
之畿内國名邶同)瑁(莫佩切瑇瑁亦作帽蝐)痗(莫佩切病也又荒内切)茷(符廢切草葉多也)
薉(于廢切荒薉)柿(方廢切斫木札也)䨴(徒對切霮䨴雲狀)憝(徒對切怨也惡也)礧(盧對
切礧䃍重也)酹(盧對切酹酒)簺(先代切格五戲説文行棊相塞故曰簺也)瀣(胡槩切沆瀣氣也)
薆(烏代切薆薱草盛也)靉(烏代切靉靆雲狀)鐓(徒對切矛下銅也)睞(洛代切傍視也)徠(洛代
切勞也)裁(昨代切製裁)襶(丁代切褦襶不曉事也)曃(他代切曖曃不明貌)靆(徒耐切靉靆雲
狀)靧(荒内切洗面頮同)儗(海愛切儓儗癡也又五溉切)采(倉代切臣食邑漢志注采官也因官
食邑故曰采地本作埰通作寀)&KR3253;(方肺切蘆&KR3253;亦作䉬)囬(胡對切曲也繞也避也)顪(許穢切頰也)
焠(士内切作刀鋻也火與水合為焠)栽(昨代切築墻長板)㻗(蒲昧切珠百枚曰㻗㻗貫也又珠五
百枚也亦作琲)誖(蒲昧切言亂又補妹切)北(蒲昧切分異也按廣韻無此字見書舜典)&KR3888;(蒲昧切拂
取)縡(作代切事也)薱(徒對切草盛)劾(胡槩切推劾)瑇(徒耐切瑇瑁亦作蝳□俗又作玳)
誶(蘇内切告也)脢(莫佩切背肉也)棌(倉代切木名)悔(荒内切改悔)癈(方肺切痼疾通作廢)
&KR2117;(許穢切殢&KR2117;困極也通作&KR2468;亦作喙)鼐(奴代切大鼎也)眛(莫佩切目暗也)朏(滂佩切向曙色也)
攂(盧對切攂鼓)
泰卦隊叶韻
叢(集韻徂外切音最爾雅灌木叢木也周續之讀)艐(廣韻古届字爾雅艐至也郭璞讀司馬相如大人賦
糾蓼叫奡蹋以艐路兮徐廣讀)施(先代切漢蒼梧太守陳臨歌蒼梧陳君恩廣大令死罪囚有後代徳參古
賢天報施)疑(五溉切音礙易既雨既處徳積載也君子征凶有所疑也)麾(韻註音噲禮記祭祀不祈不麾
蚤注麾之為言快)貍(集韻暮拜切瘞也周禮大宗伯以貍沈祭山林川澤劉彞讀或從草作薶)差(韻注
初賣切左傳抜斾投衡注拔旗投衡上不帆風差輕釋文差初邁切梅堯臣詩巫紿神靈言俗奏飲食拜三年
空禱祈萬疾無愈差膻腥日已熾疑畏誰敢懈蘇軾詩眼花亂墜酒生風口業不停詩有債君知五藴皆是賊
人生一病今先差)釐(集韻落葢切音賚詩釐爾圭瓚徐邈讀)耏(廣韻奴代切説文罪不至髠也漢書
功臣侯表耏為鬼薪亦作耐)猗(音靄詩兩驂不猗釋文於害反)黴(韻註音昧淮南子舜黴黑髙誘讀劉
向九歎顔黴黧以沮敗兮張晏讀)妃(韻㑹音配禮記天子之妃曰后詩氓小序喪其妃耦左傳火水妃也
並讀配)虞(下快切詩不吳不敖呉音話史記武帝紀引作不虞不敖)夫(韻會小補普大切宋祁筆記古
者大夫字便用重畫寫之以夫有大音故也李斯嶧山碑如此)荼(字典倉大切博物記雲南郡荼首其音為
蔡茂是兩頭鹿名也永昌有之)呉(詩經集傳音話周頌見虞字注)媞(集韻得懈切方言姣媞欺謾也)柴
(韻略士邁切莊子趣舍聲色以柴其内郭象讀王維輞川有鹿柴木蘭柴通作寨)排(韻註音粺同鞴後漢
書杜詩傳造水排鑄農器李賢注冶者為排以炊炭今激水鼓之)薶(集韻暮拜切周禮大宗伯見貍字注)
皆(韻註音懈易百果草木皆甲坼鄭康成讀)魁(字典與塊同漢書東方朔傳魁然無徒顔師古注魁讀曰
塊)媒(韻注音妹莊子媒媒晦晦注媒讀昧)雷(集韻盧對切音纇周禮職金注槍雷椎桴之屬釋文雷郎
對反漢書鼂錯傳具藺石註藺石城上雷石雷來内反)才(轉注古音音蔡東方朔荅客難天下無害雖有
聖人無所施才)材(韻註音再國語苦匏不材韋昭讀)來(韻註即代反孟子勞之來之楚詞逺遊因氣變
而遂曾舉兮忽神奔而鬼怪時髣髴以遥見兮精晈晈以往來司馬相如上林賦蕩蕩乎八川分流相背而異
態東西南北馳騖往來又封禪頌旼旼穆穆君子之態葢聞其聲今親其來漢書王芥傳力來農事顔師古讀)
哉(韻註音再書厥四月哉生明馬融讀)莓(廣韻莫佩切爾雅葥山莓鄭樵讀)剴(韻㑹居代切唐書魏
徴傳二百餘奏無不剴切當帝心者)賁(韻註音背同孛淮南子賁星墜而渤海溢髙誘注賁星孛星也)茅
(韻註音昧儀禮緇帶韎韐注緼韍也染以茅蒐釋文茅音妹)咬(集韻許介切風聲莊子宎者咬者李軌讀)
勞(轉注古音略音瀨漢書地理志益州郡有同勞縣水經注作銅瀨)沙(轉注古音略音蔡水經注引述
征記曰汴沙到浚儀而分汴東注沙南流沙音蔡)迦(字典與邂通太元迎父迦逅)能(楚詞集注奴代
反離騷紛吾既有此内美兮又重之以修能扈江離與辟芷兮紉秋蘭以為佩漢書鼂錯傳其民能寒其民能
暑顔師古注並讀耐潘岳射雉賦鸎綺翼而䞓撾灼繡頸而衮背鬰軒翥以餘怒思長鳴以効能)芟(韻會
小補叶隊韻詩東有甫草傳田者大芟草以為防注芟鄭音魚廢反)壘(音纇同礧漢書李陵傳乘隅下壘石
顔師古注壘音盧對反)理(韻注落代切孟子稽大不理于口陸善經讀頼史記殷本紀予其大理女書作
大賚女離騷吾令豐隆乗雲兮求虙妃之所在觧佩纕以結言兮吾令蹇修以為理)俚(韻注落代切楚詞後
語孟子稽大不理于口漢書季布傳贊其畫無俚之至耳皆訓為賴則理俚固有賴音也)俟(文選章句徒耐
切班固幽通賦盍孟晉以迨羣兮辰倐忽其不再承靈訓其虚徐兮竚盤桓而且俟惟天地之無窮兮鮮生民
之晦在)頍(韻註古對切儀禮註見缺字注)棐(韻注音吠春秋鄭伯㑹公于棐杜預讀)蟹(去聲歐陽
修詩安得相從遊終日鳴噦噦問胡苦思之對酒把新蟹梅堯臣詩一寸明月腹中有小碧蟹生意各蠕蠕黔
角容夬夬蘇軾詩幽光發竒思㸃黮出荒怪詩成自一笑故疾逢鰕蟹晁補之詩而予與二子髙興偶相戒松
舟下清江毛髪數鰕蟹)駭(去聲符戴畋獲虎頌鋌㦸羅兮山谷隘飛走殫兮林莽壞有虎勃起兮萬夫駭
闞呀夭矯兮雷霆喝韓琦詩吁嗟隂巧徒毒邁蜂蠆大包潛中善良斷腕未足駭蘇舜欽詩縱犬索幽遂張人
作疆界茲時頗窘急迸出赤電駭蘇軾詩江湖開塞古有數兩鵠飛來告成壞勸農使者非常人一言已破黎
民駭唐庚詩自稱霹靂手作縣真癬疥董宣雖强項臨事中實駭)楷(去聲唐庚詩休沐猶坐曹伏日不歸
廨平生熟大法餘事止小楷自稱霹靂手作縣真癬疥)賄(荒内切蘇舜欽詩意若日昏㭬出處恣蜂蠆安
坐弄神器開門納珍賄宗支若繫囚親親禮日殺)改(古太切音葢杜甫詩出非不得地蟠據亦髙大嵗寒
忽無憑日夜柯葉改丹鳯領九雛哀鳴翔其外李賀詩徘徊沿石尋照出髙峰外不得與之遊歌成髩先改蘇
軾詩野鴈見人時未起意先改君從何處看得此無人態葉適詩蕭條别離風雨外楊柳自青君貌改劉宰詩
朝方得其情暮祈當路改過客紛如織刺口説行在丐求小不惬百計工組繢)海(於介切音欬李商隐詩夾
羅委篋單綃起香肌冷襯琤琤珮今日東風自不勝化作幽光入西海蘇舜欽詩幽諸死牢中繫灼若龜蔡亦
既下風指黥而播諸海長途萬餘里一錢不得帶蘇軾詩遥知二月王城外玉仙洪福花如海薄羅匀霧葢新
粧快馬争風雜鳴珮米芾參賦承累聖之休光翕五福于仰戴坐明堂神明之㑹據建章陸珍之海劉宰詩赤
縣官山隂銅章喜重佩平湖帶城郭崇山鎮溟海道中勤頋接何者非勝槩)罪(子對切音晬蘇軾詩低回
畏罪罟黽勉敢言退若人疑或使為子得微罪時哉歸去來共抱東坡耒張耒詩百風落髙樹清澗㵼寒瀨鳴
蜩黙誰憐瘖死不儐罪孫覿詩孤亭坐林杪俯見飛鳥背號方泣二女禦魅竄四罪)宰(音再李商隱詩憶昔
公為會昌宰我時入謁虚懷待衆中賞我賦髙唐迴看屈宋由年軰待徒耐切蘇軾詩紛然生喜怒似被徂公
賣爾來誰獨覺凛凛白下宰一飯在家僧至樂甘不壞黄庭堅詩惟此蒼竹苗市上三時賣江南家家竹剪伐
誰主宰半以苦見疎不言甘易壞黄公度詩嶺南信地暖窮冬竹萌賣君念庾郎貧繭粟供庖宰中有嵗寒姿
真時乆不壞)待(徒耐切李商隐詩見宰字注蘇舜欽詩荒亭俗少遊遷客心自愛繞亭植梧竹私心亦有
待范成大詩當時閭閻子目力出塵外孤童渺難料竒爭疑有待樓鑰詩推車度危橋指路向關隘輕舟最渺
茫浦溆如有待)怠(徒耐切張衡東京賦堅氷作于履霜尋木起于蘖栽昧旦丕顯後世猶怠栽昨代切王令
詩髙言足瑕疵俗學牽細碎貧知身責重病覺學力怠劉子翬詩悲風嘯枯林暮野雲相盖隔船聞和歌沽酒
慰疲怠劉克莊詩先登如挑敲分布如備塞盡銳賈吾勇持重伺彼怠)倍(集韻補妹切白居易詩佛法贊
醍醐仙方誇沆瀣未如夘時酒神連功力倍黄庭堅詩披圖風雨入咫尺蒼茫外吾子學湖州師逸功已倍劉
子翬詩傍舍植柔蔬攜鉏理荒穢桔橰勤俯仰一雨功百倍)隗(讀如瑰蘇軾詩舉世知珍之賞會獨余最
知音古難合奄忽不可待誰云生死隔相見如龔隗待徒耐切)紿(韻註音代淮南子出百死而紿一生髙誘
讀)詒(韻註音貸莊子誒詒為病李軌讀)欸(廣韻許介切法言始皇方獵六國而翦牙欸注牙欸言切
齒而怒也按字義同齘)每(廣韻莫佩切左傳原田每每註毎音昧)僒(集韻苦會切音塊漢書賈誼傳
僒若囚拘李竒讀)好(字典滂佩切音配楚詞九章自前世之嫉賢兮謂蕙若其不可佩妒佳冶之芬芳兮
嫫母姣而自好)負(韻注蒲昧切史記信陵君傳以負于魏無功于趙索隐負音佩)棷(集韻祖外切音最禮
記鳯凰麒麟皆在郊棷徐邈讀)剖(蒲拜切揚䧺廷尉箴無云何害是剥是剖惟虐惟殺人莫予奈)用(通韻
叶載易君子得輿民所載也小人剥廬終不可用也)位(黄外切易渙其羣元吉光大也王居无咎正位也渙
其血逺害也夏侯湛抵疑外無微介内無請謁矯身擢手徑躡名位吾子亦何不慕賢以自厲希古以慷慨乎
謁音愛)備(楚詞集註步介反招魂室中之觀多珍怪些蘭膏明燭華客備些)翠(楚夬切樓鑰詩山髙
最難圗意足不在大尺楮渺千里長江侵横翠人家雜烟樹惝恍徒意㑹)類(盧對切易睽外也家人内也否
泰反其類也大壯則止遯則退也)睡(杜外切歐陽修詩髙河瀉長空勢落九州外㣲風動凉襟曉氣清餘
睡緬懷京師友文酒邀髙會)劓(集韻牛戒切周禮司刑劓罪五百李軌讀)味(集韻莫佩切音昧器光澤
也禮記瓦不成味)貴(胡對切易鼎顛趾未悖也利出否以從貴也)畏(詩經集傳紆㑹反大雅無俾城
壞無獨斯畏韓愈袁氏先廟碑南州勤治取最不懈當陽耽經唯義之畏)既(韻註古代切書惟既厥心釋文
讀槩太元隂去其内而在于外陽去其外而在于内萬物之既)芾(韻補方肺切詩彼候人兮荷戈與祋彼其
之子三百赤芾)煟(荒内切音晦賈誼旱雲賦廓蕩蕩其若滌兮若昭昭而蕪穢隆盛暑而無聊兮煎砂石而
爛煟陽風吸集而熇熇羣生悶懣而愁慣)哺(字典與柿通後漢書方術傳有風吹削哺注哺當作柿柿孚廢
反)計(古拜切音戒韓愈劉統軍碑銘西戎乗勢盜有河外公雖家居為國喑噫來告邊帥可破之計蘇軾
詩我舊門前客放言不自外園中亦何有薈蔚可勝計請公試回首嵗晚餘蒼檜)勢(所拜切太元獨&KR1395;逝
逝不可大也白日臨辰老得勢也蚤蝨之&KR1395;不足頼也)歲(詩經集傳與艾叶王風彼采艾兮一日不見如
三嵗兮蔡琰詩流離成鄙賤常恐復捐廢人生幾何時懷憂終年嵗張恊七命有生之歡滅資父之義廢愁洽
百年苦溢千嵗何異促鱗之游汀濘短羽之棲翳薈)滯(楚詞集注丑介反九章乘舲船余上沅兮齊呉榜而
擊汰船容與而不進兮淹回水而凝滯杜篤論都賦關梁之險多所襟帶一卒舉礧千夫沈滯一人奮㦸三軍
沮敗魏文帝詩吹我東南行行行至呉會吳㑹非我鄉安得乆留滯)厲(集韻落葢切音頼詩彼都人士垂帶
而厲彼君子女卷髮如蠆莊子厲之人夜半生子郭象讀史記老子傳楚苦縣厲鄉張守節讀崔駰達㫖雖有
力牧之略尚父之厲伊臯不論奚事范蔡蔡琰詩為復彊視息雖生何聊賴託命于新人竭心自朂厲)蔽
(布戒切歐陽修病暑賦吾將西登乎崑崙兮出于九州之外覽星辰之游沒視日月之隠蔽披閶闔之清風飲
黄流之巨派)裔(烏懈切杜篤論都賦厲撫名將略地疆外信威于征伐展武于荒裔班固封燕然山銘鑠
王師兮征荒裔勦凶虐兮截海外夐其邈兮亘地界魏文帝述征賦遵往初之舊跡順歸風以長邁鎮江漢之
遺民靖南畿之遐裔陸機詩顧侯體明徳清風肅已遇發跡冀藩后改授撫南裔楊乂雲賦東西絡繹南北油
裔隨風徘徊流行晻靄米芾參賦臣萬國朝四裔名王繫于祁連宛馬來于天外)祭(側界切張耒詩天時
激汝曹寧自知進退吹嘘成踴躍芻狗忌徹祭庭空月宵挂園冷露晨沛按此以祭祀之祭叶祭伯之祭)逝
(黄外切蔡琰詩㷀㷀對孤景怛咤糜肝肺登髙逺眺望魂神忽飛逝奄若夀命盡旁人相寛大陸機挽歌備物
象平生長旌誰為斾悲風徽行軌傾雲結流藹振䇿指靈邱駕言從此逝)綴(韻注都外切詩荷戈與殷禮記
主引詩作綴禮記行其綴兆鄭康成讀祋揚雄羽獵賦車騎雲㑹登降闇藹泰華為旒熊耳為綴木仆山還漫
若天外)稅(韻注音蜕禮記小功不稅徐邈讀庾信哀江南賦假刻璽于閼塞稱使者之酬對逢鄂坂之譏
嫌值耏門之征稅乗白馬而不前䇿青騾而轉礙)薊(韻註音介賈誼鵩賦細故慸葪兮何足以疑史記正
義葪如邁反按玉篇葪同薊五經文字薊從角者訛)遞(字典當盖切音帶繞也漢書王莽傳依諸將之遞顔
師古讀)棣(集韻徒耐切音代詩威儀棣棣)濞(滂佩切音配賈誼旱雲賦遂積聚而合㳫兮相紛薄而慷
慨若飛翔之從横兮揚波怒而澎濞正雲布而雷動兮相衝擊而破碎)淠(字典音霈詩其旂淠淠注字葢
反)訊(韻注音碎詩凡百君子莫肯用訊聴言則荅譖言則退)困(烏外切大元蚤虱之&KR1395;不足賴也全
&KR1395;之絭恐遇困也)頓(韻註音對後漢書馮異傳降匈奴闟頓王李賢注引前書音義頓讀碓按漢書匈奴
傳留闟敦地注敦音頓又音對)竄(韻補七外切易見掇字注宋玉髙唐賦虎豹豺兕失氣恐喙鵰鶚鷹鷂飛
揚伏竄張恊七命違世陸沈避地獨竄有生之歡滅資父之義廢潘岳西征賦迹諸侯之勇怯算嬴氏之利害
或開關以延敵競遁逃以奔竄有噤門而莫啓不窺兵于山外謝靈運撰征賦拔淵謨于潛機騁神鋒于雲斾
驅斥澤而風靡蹙阬谷而鳥竄中華免夫左衽江表此焉緩帶)導(徒耐切漢書叙傳夏乗四載百川是導唯
河為艱災及後代)冒(莫佩切同瑁司馬相如子虚賦毒冒鼈黿顔師古注冒音妹)个(字典通作介書
若有一个臣大學作一个左傳一介行李即一个又君亦不使一个辱在寡人即一介)挫(士内切太元晦
其類法度廢也日中月隆明恐挫也元鳥維愁將下昧也)蓌(韻註音晬禮記為其拜而蓌拜徐邈讀)嫁
(古拜切范成大詩髙唐賦□人如畫玉色頩顔元不嫁)借(讀近戒趙汸詩韓侯好詩仍好畵嗜酒不憂官
長怪欲圖李白碧山居酒禁方嚴筆如借)化(荒内切傳幹皇后箴在昔明后日新其化匪惟訓外亦訓于内)
嗄(集韻于邁切音餲老子終日號而嗌不嗄註崔本作喝嗄喝古通用)醡(音債歐陽修詩叢菊如有情幽
芳慰孤介嘉容日可攜寒醅美新醡登臨無厭頻氷雪行即届)富(通韻通泰韻易林下流難居任失多態貞
良温柔年嵗不富王建春燕詞求食愼勿愛髙飛空中飢鳶為爾害辛勤作窠在畵梁願得年年主人富)毒
(韻註徒耐切同瑇漢書郊祀志鶴髓毒冒顔師古注毒音代)篤(字典徒對切楊戲輔元弼劉南和贊鎮南
粗彊監軍尚篤並豫戎任任自封内)出(轉注古音略音墜書我其發出狂)律(唐韻正去聲張衡七辨鼙
鼓恊吹竽籟應律金石合奏妖冶邀㑹觀者交目衣觧忘帶)溢(烏懈切易林決泱沸溢水泉為害使我無
頼)溧(唐韻正音賴金陵志古賴國城在今溧水州界晉之賴鄕今之溧水也伍子胥投金處正名瀨水戰
國䇿范環對楚懷王亦言楚乗越亂南察瀨湖而野江東吳音訛瀨為溧)茀(韻註音廢詩茀禄爾康矣鄭康
成讀史記封禪書有星茀于東井注茀音佩漢書外戚傳今有茀星天地赤黄之異顔師古注茀與孛同)祓
(韻註方肺切左傳武王親釋其縛受其璧而祓之音義祓徐音廢漢書外戚傳帝祓霸上顔師古注祓音廢)
沕(韻註音昧賈誼弔屈原賦沕淵潜以自珍鄧展讀)咈(字彚步昧切音焙檡名轡咈也牽引咈戾以制
馬也)闕(字典音襘程曉詩元服初加萬福咸會赫赫應門嚴嚴朱闕)越(唐韻正去聲呂氏春秋狼執固
横敢而不可辱害臨患涉難而處義不越南面稱寡而不以侈大)謁(韻補于犗切孔子去魯歌彼婦之口
可以出走彼婦之謁可以死敗揚雄廷尉箴殷以刑顛秦以酷敗獄臣司理敢告執謁)沒(唐韻正音昧左
傳何沒沒也杜預讀梁武帝朝雲曲張樂陽臺歌上謁如寢如興芳晻瞹容光既艶復還沒謁音愛)伐(韻註
音廢周禮大司馬以九伐之法正邦國考工記以象伐也並劉彜讀柳宗元天對惟桀嗜色戎得蒙昧滛處暴
娛以大啟厥伐)罰(韻會小補扶廢切江淹齊髙帝誄矜卑廣慈合賤兼愛綴機别賊輕章削罰)卒(韻注
音晬禮記庶子之卒鄭康成讀左思呉都賦雕題之士鏤身之卒比飾虬龍蛟螭與對)發(韻補讀如廢易
含章可貞以時發也或從王事知光大也詩一發五豝徐邈讀荀子引詩武王載發楊倞註發讀為斾桓驎七
託騁不失蹤滿不虚發彈輕翼于髙冥窮疾足于方外)突(唐韻正陀對反應㻛奕勢紛挐相救不量進退
羣聚既隕力行唐突瞋目恚憤覆局崩潰)勃(韻補蒲昧切釋名肺勃也言其氣勃鬰也鶡冠子終古不勃莊
子六者勃志也荀子不由禮則勃亂提慢淮南子病而不就藥則勃矣後漢書吳漢傳何意臨事勃亂並是悖
字)碣(唐韻正去聲漢三老袁良碑詞酌不揮凱以邁民被澤邦畿乂才本德曜其碣述異記引伏滔銘堯
碑禹碣厯石不昧)浡(韻補蒲昧切左思呉都賦歊霧漨浡雲蒸昏昧)暍(韻注音近愛帝王世紀武王見
暍人擁而扇之)㫲(韻補蒲昧切左思吳都賦宵露霮䨴旭日晻㫲)扢(古太切淮南子親母為其子治扢秃
而血流至耳注扢音盖)堨(唐韻正烏盖反班固西都賦軼埃堨之混濁李善注堨埃也與壒同于害切)
達(韻補徒對切左思魏都賦廓三市而開廛籍平逵而九達班列肆以兼羅設闤闠以襟帶張融海賦行藏
虚于用舍應感亮于圓㑹仁者見之謂之仁達者見之謂之達咶者幾于上善吾信哉其為大矣)末(唐韻
正莫佩反春秋吳子夷末卒公羊傳作夷昧夏侯湛抵疑令吾子攀其飛騰之勢挂其羽翼之末猶奮迅于雲
霄之際騰驤于四極之外傳選槐賦松蘿寄生綿連標末延袤千畆䈵鬱晻靄)闊(唐韻正苦外反成公綏天
地賦何隂陽之難測偉二儀之奓闊坤厚徳以載物乾資始而至大俯盡鑒于有形仰蔽視于所葢)活(唐韻
正音話樂府隔谷歌兄在城中弟在外弓無弦箭無括食糧乏盡若為活括古外切)脫(韻補徒對切詩舒而
脫脫兮無感我帨兮無使厖也吠孔稚珪北山移文亭亭物表皎皎霞外芥千金而不盼屣萬乗其如脫)奪
(韻注音兊禮記齊莊公襲莒于奪注奪徒外反六韜利而勿害成而勿敗生而勿殺予而勿奪)割(唐韻正音
匄禮記緇衣注割申勸寧王之徳割之言葢也揚䧺廷尉箴無云何害是剥是割惟虐惟殺人莫予奈殷以刑
顛秦以酷敗)沫(韻補莫佩切曹植詩元駟藹藹揚鑣漂沫流風翼衡輕雲承葢又七啟頓網縱綱罷獠囘
邁駿騄齊驤揚鑾飛沫俯倚金較仰撫翠葢)拔(韻補蒲昧切詩作棫斯拔松栢斯兌禮記毋拔來)葛
(字典與葢通路史葛天氏葛音葢)闥(韻補徒對切曹植王粲誄我王建國百司俊乂君以顯舉秉機省闥)
渇(韻注音慨公羊傳不及時而葬渇葬也晉時七日夜女郎歌春離隔寒暑明秋暫一會兩嘆别日長䨇情
苦飢渴)撥(韻注音廢詩枝葉未有害本實先撥)豁(唐韻正呼害反夏侯湛東方朔盡贊夫其明濟開豁
包含宏大)括(韻補古外切釋名矢末曰括括㑹也樂府隔谷歌見活字注)秣(韻補莫偑切詩乗馬在廐
摧之秣之君子萬年福祿艾之)遏(唐韻正烏葢反漢桂陽太守周景評書壅遏作壅藹)掇(韻補徒對切易
不克訟歸逋竄也自下訟上患至掇也竄七外切)獺(唐韻正音太説文獺從犬賴聲魏書宇文黑獺後漢
書北史並同梁書蘭欽王僧辯侯景傳並作黑泰)撮(集韻祖外切音最莊子支離疏者㑹撮指天向秀讀)
剌(唐韻正音賴野客叢書勢有不順謂之乖剌乖賴者乖戾也如東方朔謂吾强乖剌而無當杜欽謂陛下
無乖剌之心是也今人言作事不順猶有此語剌呼為賴聲之轉也)栝(集韻古外切同檜書杶幹栝栢)輵
(唐韻正音匄揚䧺羽獵賦虓虎之陳從横膠輵猋拉雷厲驞駍駖磕)軷(韻補蒲昧切音佩江淹東耕祝文神
之行兮氣為軷神之坐兮烟為葢使嘉穀與元鬯永争光而無沫沈約詩宴鎬鏘玉鑾游汾舉仙軷榮光泛彩
旄脩風動芝葢淑氣婉登晨天行聳雲斾)茇(韻補蒲昧切周禮大司馬中夏敎茇舍註茇讀如萊沛之沛爾
雅苕陵苕黄華葉白華茇鄭樵注茇音沛)胈(集韻蒲盖切音斾莊子股無胈李軌讀)黠(唐韻正胡介反
仲長敖覈性賦推此而談孰癡孰㸃法術之士能不噤齘)八(集韻補内切六書本義八音背分異也象分開
相八形)舝(詩經集傳下介及邶風載脂載舝還車言邁遄臻于衛不瑕有害)轄(唐韻正胡盖反釋名
轄害也車之禁害也)刮(唐韻正音檜周禮女祝掌以時招梗禬禳之事注除災害曰禬禬猶刮去也)恝
(集韻居拜切音介孟子夫公明髙以孝子之心為不若是恝丁公著讀)烈(字典音頼詩烈假不瑕鄭䖍讀)
血(韻補呼㑹切釋名血濊也出于肉流而濊濊也劉向九歎晉申生之離讒兮荆和氏之泣血呉申胥之抉
眼兮王子比干之横發)别(韻補音佩周禮大馭受轡犯軷杜子春讀軷為别異之别别音蒲昧切)缺
(韻注古對切儀禮緇布冠缺項注缺讀頍釋文頍音憒)訣(韻補居外切易林天地際㑹不見内外祖道迭
送與世長訣)劣(唐韻正音酹魏文帝京洛行禍夫吳起智小謀大西河何健伏尸何劣)蔑(唐韻正同
昧荀子兵殆于垂沙唐蔑死焉楊倞注史記秦殺楚將唐昧昧與蔑同宋書武帝紀臨朐有巨蔑水水經注袁
宏謂之巨昧水)趹(唐韻正古㑹反淮南子有毒者螫有蹏者趹喜而相戲怒而相害)畷(韻注音兊左思
呉都賦畛畷無數李善讀)蕞(集韻徂外切左傳蕞爾國左思魏都賦宵貌蕞陋)駃(廣韻苦夬切與快同
尸于黄河龍門駃流如竹箭元好問詩駃雨從東來自注駃與快同)益(唐韻正音隘春秋元命苞益州益之
為言隘也太元不增其力徒飾外也木止漸增不可益也要不克可敗也)責(韻注音債左傳西鄰責言杜預
讀漢書淮陽憲王傳負責數百萬顔師古注責音側懈反)嗌(韻會小補烏懈切莊子其嗌言若哇郭璞山海
經注今吳人呼咽為嗌音隘)鬲(唐韻正古薤反水經注清河又東北逕界城亭東水上有大梁謂之界城
橋世謂之鬲城橋)搤(韻注音隘漢書婁敬傳搤其亢拊其背顔師古讀)幗(通韻古對切後漢書輿服
志夫人紺繒幗)阸(韻㑹小補烏懈切史記作書擁兵阻阸張守節讀漢書諸侯王表至虖阸䧢河洛之間顔
師古讀)砨(韻注烏懈切史記范雎傳周有砥砨薛綜讀)喫(韻注音械莊子使喫詬索之而不得郭象
讀)德(唐韻正多隊反易林毛生毫背國樂民富侯王有德富音肺漢書叙傳薄姬䃍魏宗文産德竇后違
意考盤于代)墨(韻注音昧左傳貪以敗官為墨張傑讀列子墨杘卑至殷敬順讀)得(唐韻正多隊反
易震索索中未得也雖凶无咎畏隣戒也楚詞九章何芳草之早夭兮微霜降而下戒諒不聰明而蔽壅兮使
讒諛而日得自前世之嫉賢兮謂蕙若其不可佩孫子是故其兵不修而戒不求而得易林郤叔賈貸行禄多
悔利無所得)賊(唐韻正昨耒反索問反甚其病不可更代百姓聞之以為殘賊)刻(唐韻正苦代反太元
植表施景榆漏率刻昏明考中作者以戒)棘(通韻通卦韻詩我是用棘鹽鐡論引作用戒)慝(唐韻正他
代反釋名慝態也有姦態也詩鞫人忮忒譖始竟背豈曰不極伊胡為慝忒他代反)克(唐韻正苦代反詩民
之罔極職涼善背為民不利如云不克管子居國則富處軍則克臨難據事雖死不悔)忒(唐韻正他代反
詩春秋匪懈享祀不忒禮記宿離不忒管子其儀不忒皆作貸字)醷(正韻音隘莊子生者喑醷物也注喑
醷聚氣貌醷于界反)
疵(韻會小補士察切)追(集韻吐内切和柔貌)骴(集韻仕懈切獸死)頯(韻會小補苦對切大朴之
貌)胔(集韻仕懈切)鼒(集韻作代切)磯(集韻居代切感激也)杸(韻㑹都外切木名)厓(韻㑹
小補五懈切)霾(集韻暮拜切風而雨土)喈(集韻許介切聲也)揩(集韻口戒切揩排强突)痎
(集韻户代切二日一發瘧)隈(集韻烏潰切水曲曰隈)催(集韻取内切促也)摧(集韻摧内切減也)
財(集韻昨代切貨也)孩(韻會小補口溉切)洄(集韻胡對切洄湜水清也)騋(韻㑹小補落代切馬
名)唉(集韻於代切慢譍也)纔(廣韻昨代切僅也)䚡(集韻先代切角骨)蕡(集韻蒲昧切麻也)
椒(韻㑹小補所戒切木名似茱萸)馱(韻㑹小補徒葢切馬畜負物也一曰縣名在江夏)杷(集韻旁卦
切田器)哇(集韻胡卦切喉結塞也)杈(集韻楚懈切杈杷平田器)蜚(集韻滂佩切蜚林地名在齊)
灑(集韻所賣切)駴(集韻居拜切上不問下)寀(韻㑹倉代切)愷(集韻口溉切康也)猥(集韻
烏潰切犬衆吠)匯(集韻胡對切水囘合也)乃(集韻乃代切辭也)堁(廣韻苦對切塵起)髁(韻會
小補苦外切)糒(集韻步拜切乾餱)暨(集韻居拜切同届)薜(集韻步拜切水草名)蠣(集韻落葢
切蚌屬)汛(廣韻所賣切水貌)渙(集韻呼外切水名一曰縣名在亳)眊(集韻莫佩切好也)衩
(集韻楚懈切博雅䘯袺衽謂之褸衩)榨(集韻側賣切取油具)冓(古音附録籀文隘字)汨(唐韻正古對反)
仡(韻㑹小補口溉切)艴(集韻蒲昧切色艴如也)髮(集韻放吠切毛也)窟(唐韻正苦對反)歇
(集韻虚乂切息也)忽(唐韻正呼内反)兀(唐韻正五内反)滑(唐韻正户對反)軏(集韻牛吠切小車轅
耑)核(集韻户代切檐也)瞂(集韻房廢切盾也)杌(集韻牛吠切椹也)䑔(集韻芳廢切舂也)
訐(集韻九乂切直言)跋(集韻博葢切步行躐跋也)捋(唐韻正音酹)猲(集韻虛乂切犬臭)軋
(唐韻正於介反)切(集韻倉代切限切急意)噎(集韻乙界切氣逆也)瞥(集韻普吠切財見也)簀(韻會
小補側界切)則(唐韻正子隊反)黙(唐韻正音昧)特(唐韻正音代)盍(集韻邱葢切盍旦鳥名)
軜(韻會小補奴對切)嚃(集韻吐内切不嚼也)
欽定叶韻彚輯卷三十七
