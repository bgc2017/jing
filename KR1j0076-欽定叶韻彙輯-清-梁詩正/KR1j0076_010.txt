欽定叶韻彚輯卷十
五歌
歌(古俄切人聲曰歌歌者柯也以聲吟咏上下如草木之有柯葉韻㑹合樂曰歌亦作哥)多(得何切衆
也重也)羅(魯何切羅綺也又鳥罟謂之羅又姓)河(胡歌切水名出積石)戈(古禾切説文平頭㦸也又
姓)阿(烏何切曲也近也倚也亦姓)和(戸戈切笙之小者謂之和順也諧也不堅不柔也亦州名又姓
韻㑹温也適也亦作龢)波(博禾切波浪)科(苦禾切程也條也本也品也又科斷也)柯(古俄切枝
柯又斧柯也)陀(徒河切陂陀不平之貌或作陁)娥(五何切美好也又姓)蛾(五何切蠶蛾又姓又音蟻)
鵝(五何切説文鴚鵝也)蘿(魯何切女蘿)荷(胡歌切荷芙蓉葉)何(胡歌切辭也儋也又姓韻㑹遏
也)過(古禾切經也又過所也或曰傳過也移所在識以為信也又姓)磨(莫婆切磨礪爾雅石謂之磨韻
㑹通作摩)螺(落戈切蜯屬嬴同)禾(户戈切粟苖)窠(苦禾切窠窟又巢)哥(古俄切古作歌字今
呼兄為哥)娑(素何切婆娑舞者之容)駝(徒河切駱駝俗從㐌)佗(徒河切佗佗美也又託何切)沱
(徒河切滂沱大雨也又江為沱)鼉(徒河切水蟲似蜥蝪而長大韻㑹或作鱓)峩(五何切嵯峩)佗(託何
切非我也今作他又作它又徒何切)那(諾何切何也都也於也盡也又多也又姓)苛(胡歌切政煩也怒也
小草也)訶(虎何切責也怒也呵同韻㑹或作何)珂(苦何切瑪瑙)軻(苦何切韻㑹車接軸也)痾
(烏何切病也亦作疴)莎(蘓禾切草名亦樹似桄榔其樹出麵)蓑(蘓禾切草名可為雨衣)梭(蘇禾切織
具)婆(薄波切老母稱也)摩(莫婆切研摩又滅也𨼆也廹也)魔(莫婆切鬼魔)訛(五禾切謬也化
也動也通作吪亦作□)驘(落戈切驘馬也騾同)鞾(許□切鞾鞋本胡服趙武靈王所服亦作靴)坡
(滂禾切坡坂)頗(滂禾切頭偏也)瑳(七何切玉色鮮白也)挱(素何切摩挱挲同)紽(徒何切絲數)
酡(徒何切飲酒朱顔貌)鮀(徒河切魚名)迱(徒河切逶迤行貌韻㑹作迤本作沱通作佗亦作蛇)瘥
(昨何切病也)莪(五何切草名似䔑蒿詩𫝊莪蘿蒿也)俄(五何切俄頃速也韻㑹漢書通作蛾)哦(五何
切吟哦)拕(託何切曵也俗作拖)儺(諾何切驅疫亦作難)呵(虎何切韻㑹笑也一曰氣出集韻或作㰤)
皤(博禾切又音婆老人髪白貌亦作番)麽(眉波切韻㑹細小曰麽通作䯢)薖(苦禾切草名又寛大貌)
渦(古禾切亦作濄水名出淮陽扶溝浪蕩渠又姓又烏禾切水拗)窩(烏禾切韻㑹穴居也)茄(古迦切菜
子可食)迦(居伽切釋迦出釋典)伽(求迦切伽藍)牁(古俄切所以繫舟又牂牁郡名戕同韻㑹作戨
通作柯亦作牱)磋(七何切治象牙曰磋)傞(七何切舞不止貌又素何切)跎(徒何切蹉跎也)鹺(昨何
切鹹也)詑(徒何切欺也)番(博禾切勇也)碆(博禾切石可為矢鏃也)菏(古俄切澤水在山陽
湖陵縣)蹉(七何切跌也)搓(昨何切手搓碎也)䭾(徒何切䭾騎也韻㑹通作駞)驒(徒河切連
錢驄説文驒騱野馬也)醝(昨何切白酒也)緺(古禾切綬名)獻(素何切獻罇見禮記亦作犧)囮
(五禾切網鳥者媒)覼(落戈切覼縷委曲)嶓(博禾切嶓冡山名)蝌(苦禾切蝌蚪蟲名爾雅蝌斗活
東蝦蟆子也通作科)捼(奴禾切捼莎説文摧也兩手相切摩也俗作挼)鴚(古俄切鴚鵝)睋(五河切視
也)[泳-永+羅](魯何切汨[泳-永+羅]水名屈原沉處韻㑹通作羅)䋪(烏何切繒之細者)&KR2824;(古禾切車盛膏器)濄
(烏何切水囘又古禾切)踒(烏何切躅也)籮(魯何切篩籮)鍋(古禾切温器)倭(烏禾切東海中
國)娿(烏何切媕娿不決)囉(魯何切囉歌詞又嘍囉也亦小兒語也)髿(丁戈切髿髿髪貌韻㑹或
作□)堝(古禾切甘堝)𡡉(莫婆切𡡉尼)嵯(昨何切嵯峩)劘(莫婆切削也)硪(五何切説文石
巖也)枷(求迦切刑具)矬(昨禾切短也)簻(苦何切簻軸)㸰(徒何切牛無角也)鑼(魯何切鈔
鑼器也)堶(徒和切飛塼戯也)㗻(戸戈切小兒相應)
歌叶韻
移(韻𥙷牛何切東方朔七諫清泠泠而殲滅兮溷湛湛而日多梟鶚既以成羣兮元鶴弭翼而屏移張衡思
元賦處子懐春精䰟回移如何淑眀忘我實多)爲(韻𥙷吾禾切詩有兔爰爰雉離于羅我生之初尚無為我
生之後逢此百罹尚寐無吪罹音羅嚴忌哀時命知貪餌而近死兮不如下逰兮清波寜幽𨼆以逺禍兮孰侵
辱之可為薛季宣詩箇中有人坐無為饑飡困眠氣荅酡撫掌怡然笑呵呵吾昏將奈此子何)吹(唐韻正昌
戈反詩蘀兮蘀兮風其吹女叔兮伯兮倡予和女)陂(唐韻正彼禾切詩彼澤之陂有蒲與荷有美一人傷
如之何後漢書光武紀無為山陵陂池裁令流水而已注陂音普何反池音徒何反)竒(韻畧古河切楚辭招
䰟娭光眇視目曽波些被文服纖麗而不竒些)宜(韻𥙷牛何切詩如山如河象服是宜子之不淑云如之何)
儀(韻𥙷牛何切詩菁菁者莪在彼中阿既見君子樂且有儀穆天子傳黄澤謡黄之池其馬歕沙皇人威儀
池音陀沙音莎太元陽氣氾施不偏不頗物與爭訟各遵其儀)皮(韻補蒲波切詩羔羊之皮素絲五紽左傳
牛則有皮犀兕尚多棄甲則那)離(韻補良何切易日昃之離不鼔缶而歌則大耋之嗟嗟遭哥切淮南子喬
枝菱阿芙蓉芰荷五采爭勝流漫陸離韓愈裴少府墓銘支分族離各為大家家音歌)施(韻補詩戈切屈
原天問授殷天下其位安施反成乃亡其罪伊何漢髙祖歌横絶四海又将奈何雖有矰繳尚安所施荘忌哀
時命愁修夜而宛轉兮氣涫&KR1594;其若波握剞劂而不用兮操規榘而無所施易林舞陽漸離擊筑善歌慕丹之
義為燕荆軻陰謀不遂霍目死亡功名何施)馳(唐韻正音駝詩君子之車既庶且多君子之馬既閑且馳
淮南子良馬易途使人欲馳飲酒而樂使人欲歌)池(韻補音陀詩或降于阿或飲于池或寝或訛禮記晋
人将有事于河必先有事于惡池注惡池讀滹沱楚辭九歌與女逰兮九河衝風至兮水揚波與女沐兮咸池
晞女髪兮陽之阿東方朔七諫鸞凰孔鳳日以逺兮畜鳬鴐鵞雞鶩滿堂壇兮鼃黽㳺乎華池揚雄羽獵賦相
與集於靖㝠之館以臨珍池灌以岐梁溢以江河)隨(唐韻正旬禾反老子音聲相和先後相隨管子人不
唱不和天不始不隨易林宫商既和聲音相隨馬融廣成頌魴鱮鱏鯿鰋鯉鱨魦樂我純徳騰躍相隨魦桑何
切)螭(唐韻正丑戈切楚辭九歌與女逰兮九河衝風起兮横波乘水車兮荷盖駕兩龍兮驂螭淮南子爰
止羲和爰息六螭)麾(唐韻正許戈切楚辭逺逰&KR1158;彗星以為旍兮舉斗柄以為麾叛陸離其上下兮㳺驚
霧之流波)披(韻補滂禾切劉邵趙都賦布濩中林縁延陵阿從風發曜綺靡雲披)籬(韻畧音羅宋玉招䰟
軒輬既低歩騎羅些蘭薄戸樹瓊木籬些)差(詩經集傳七何反陳風穀旦于差南方之原不績其麻市也婆
娑麻謨婆反司馬相如哀二世賦登陂阤之長阪兮坌入曽宫之嵯峨臨曲江之隑州兮望南山之参差)疲
(唐韻正音婆易林歴險登危道逺勞疲去家自歸困渉大波)虧(韻畧苦歌切楚辭天問幹維焉繫天極焉
加八柱何當東南何虧加居何切)斯(轉注古音畧音梭孔子臨河歌狄之水兮風揚波舟楫顛倒更相加歸来
歸来胡為斯加居何切)羈(唐韻正居何切淮南子決鼻而羈生子而犧尸祝齊戒以沈諸河犧音莎)
衰(轉注古音畧音蓑荘子我守其一以處其和故我修身千二百嵗矣而形未甞衰)羆(韻畧彼何切詩
吉夢維何維熊維羆維虺維蛇蛇徒何切)纍(韻注音螺揚雄反離騷淑周楚之豐烈兮超既離乎皇波因江
潭而&KR1081;記兮欽弔楚之湘纍)犧(唐韻正音娑詩享以騂犧是饗是宜降福既多宜牛何切)醨(唐韻正音
羅楚詞漁父舉世皆濁何不淈其泥而揚其波衆人皆醉何不餔其糟而歠其醨)蠡(轉注古音畧音螺劉
向九歎握申椒與杜若兮冠浮雲之峩峩登長陵而四望兮覧芷圃之蠡蠡)縭(唐韻正音羅詩親結其縭
九千其儀其新孔嘉其舊如之何儀音俄列女傳夙夜無怠爾之衿縭父母之言謂何)錡(韻補于何切詩
既破我斧又缺我錡周公東征四國是吪)纚(集韻所禾切離騷索胡䋲之纚纚)蘺(唐韻正音羅離騷固
時俗之從流兮又孰能無變化覧椒蘭其若兹兮又况揭車與江蘺化呼戈切)罹(韻補良何切詩民莫不穀
我獨于罹何辜于天我罪伊何盧諶詩五臣奚與契濶百罹身經險阻足蹈幽遐遐音何歐陽修詩存之警後
世古鑑照妖魔子生誠多難憂患靡不罹宦學三十年六經老研摩)猗(韻補于何切詩瞻彼淇澳緑竹猗猗
有匪君子如切如磋)隋(韻注音駝詩疏斧隋銎也陸徳明讀)旖(韻㑹小補於何切東方朔七諌苦李旖旎
徐邈讀)衣(烏何切易林褰裳渉河水深漬衣幸頼舟子濟脱無他)齬(字典牛何切張衡西京賦列瀛
洲與方丈夾蓬莱而駢羅上林岑以&KR2338;㠑下嶄巖以嵓齬長風激于别隯起洪濤而揚波)蒲(韻補蒲波切蘇
轍巫山賦覧松栢之青青兮紛其若江上之菰蒲惟其大之不可知兮有撓雲之修柯)徒(韻補唐何切道
藏歌運役自然氣于是息三徒一暢萬刼感慶賀西王那)途(韻補唐何切道藏歌五道息對䰟九幽罷三途
不聞孤䰟聲但聞樂與歌)圖(韻補唐何切班彪北征賦惟太宗之蕩蕩兮豈曩秦之所圖濟髙平而周覧兮
望山谷之嵯峨道藏歌榮秀却椿期乗運應靈圖兠率開大有一慶享祚多)蘆(韻㑹小補魯何切爾雅葖
蘆菔注蕪菁屬今謂之蘿蔔是也)洿(韻補苦禾切楊方詩爾根深且固我根淺且洿移根良無期歎息将
如何)枯(韻補苦禾切黄庭經金鈴朱帶坐婆娑調血理命身不枯)都(韻補當何切道藏歌宴景玉京上逰
輪蹲元都逍遥大眀中長鐙煥翠羅)壚(龍何切紫玉歌意欲從君讒言孔多悲結成疹殁命黄壚命之不造
寃如之何)徂(韻補木禾切道藏歌静心念至真隨運順離羅感應理常通神適還自徂)鸕(韻注音螺張衡
南都賦鴛鴦鵠鷖鴻鴇鴐鵞&KR2331;鶂鸊鶙鷫鷞鵾鸕嚶嚶和鳴淡淡隨波)穌(韻補桑何切黄庭經臨絶呼之
亦復穌久久行之飛太霞霞音何)佳(韻補音歌白居易詩坐愁今夜醒其奈秋懐何有客忽叩門言語一
何佳楊萬里詩今日風光定自佳不寒不熱恰晴和百年人世行樂耳一嵗春歸奈老何)柴(轉注古音畧音
蹉劉向九歎折芳枝與瓊華兮樹枳棘與薪柴掘荃蕙與射干兮耘藜藿與蘘荷)懐(詩紀苦禾切季歴哀
慕歌哀䘮腹心未寫中懐追念伯仲我季如何注懐音窠淮南子平而不阿眀而不苛包裹覆露無不囊懐溥
汜無私正靜以和又引顔回語見堕字注)蝸(韻㑹古禾切荘子有國于蝸之左角郭象注音戈)魁(字典
與科同後漢書東夷傳大率皆魁頭露紒注魁頭猶科頭也)胎(韻註湯何切道藏歌乞免五難中制召諸
天魔靈岳不崩䧟福地更鍊胎)繁(廣韻薄波切左傳殷民七族有繁氏漢書陳湯傳御史大夫繁延夀)難
(詩經集傳音那小雅隰桑有阿其葉有難又同儺禮記季冬之月命有司大難)桓(韻註音和書和夷底績水
經注作桓漢書尹賞傳便與出瘞寺門桓東如淳注陳宋之俗言桓聲如和今猶謂之和表顔師古注即華表
也)蟠(韻補蒲波切禮記若夫禮樂之極乎天而蟠乎地陸徳眀讀陸雲詩所謂伊人在谷之阿虎質山嘯
龍輝淵蟠)鄲(韻注音多史記髙祖功臣侯表鄲侯周應司馬貞讀漢書地理志沛郡屬縣鄲孟康讀)搫
(唐韻薄波切潘岳射雉賦搫場拄翳注搫者開除之名歩何切六臣文選作㨇)霄(韻補桑何切道藏歌彈璈
北寒臺七靈曜紫霄濟濟羣仙舉紛紛塵中羅)豪(韻補寒歌切蘇轍詩被禽不辱古亦有吾愛善折張飛豪
軍中生死何足怪乘勝使氣可若何)螯(古音叢目音蛾歐文車螯作車蛾盖音之轉也)曹(韻補木禾切蘇
轍詩斫頭除死子無怒我豈畏死如兒曹匹夫受戮或不避所重壮氣吞黄河)髙(韻補居何切蘇轍詩相傳
昔者嚴太守刻石千載字已訛嚴顔平生我不記獨憶城破節最髙)麻(韻補眉波切詩東門之池可以漚麻
彼美淑姬可與晤歌潘岳詩曲蓬何以直托身依叢麻黔黎竟何常政在成民和樂府烏夜啼巴林三江口蘆
荻齊如麻執手與歡别痛切當奈何)花(韻補呼戈切傅元蓮歌渡江南採蓮花芙蓉増敷曄若星羅緑葉映
長波廻風容與動纖柯張華輕薄篇孟公結重關賓客不得蹉三雅来何遲耳熱眼中花棗據詩延首觀神州
廻精盻曲阿芳林挺修幹一嵗再三花)霞(韻補寒歌切曹植洛神賦逺而望之皎若太陽升朝霞廹而察
之灼若芙蕖出緑波左思蜀都賦鬰葐蒀以翠微崛巍巍以峨峨干青雲而秀出舒丹氣以為霞陸機櫂歌行
名謳激清唱榜人縱棹歌投綸沉洪川飛繳入紫霞)家(韻補居何切漢書叙傳文陻棗野武作瓠歌成有平
年後遂滂沱爰及溝渠利我國家張衡西京賦若夫翁伯濁質張里之家擊鐘鼎食連騎相過繆襲魏鼓吹曲
決漳水水流滂沱嗟城中如流魚誰能復顧室家計窮慮盡求来連和桞宗元平淮夷雅汝陰之茫懸瓠之峩
是震是㧞大殲厥家)華(韻補呼戈切東方朔誠子詩才盡身危好名得華有羣累生孤貴失和遺餘不匱自
盡無多張衡西京賦徒恨不能以靡麗為國華獨儉嗇以齷齪忌蟋蟀之謂何邊讓章華賦體迅輕鴻榮曜春
華進如浮雲退如激波棗據詩矯足登雲閣相伴歩九華徙倚憑髙山仰攀桂樹柯)沙(韻補桑何切詩鳬翳
在沙通章叶歌韻春秋緯引古語月麗于畢雨滂沱月麗于箕風揚沙賈誼弔屈原文恭承嘉恵兮竢辠長沙
側聞屈原兮自沉汨羅司馬相如大人賦徧覧八綋而觀四荒兮朅渡九江而越五河經營炎火而浮弱水兮
抗絶浮渚而渉流沙杜篤論都賦東綜滄海西網流沙朔南暨聲諸夏是和)砂(韻補桑何切白居易詩容
光未消歇恩愛忽蹉跎何意掌上玉化作眼中砂)車(韻補昌戈切程曉詩平生三伏時道路無行車閉門
避暑卧三日不相過韓愈詩方朔乃豎子驕不加禁訶偷入雷電室輷輘掉狂車)牙(韻補牛何切晋童謡
遥望魯國何嵯峨千嵗髑髏生齒牙張華輕薄篇文軒樹羽葢乗馬鳴玉珂横簪刻玳瑁長鞭錯象牙雲林右
英夫人詩金節命羽靈徵兵折萬魔齊挹三晨暉千春方嬰牙)蛇(唐韻正徒何切詩見羆字注太公兵法引
黄帝語兩葉不去将用斧柯為虺弗摧行将為蛇東方朔誡子詩遺餘不匱自盡無多聖人之道一龍一蛇張
衡西京賦感何馮懐湘娥驚蝄蜽憚蛟蛇韓愈詩曰吾兒可憎奈此狡獪何方朔聞不喜褫身絡蛟蛇)𤓰
(韻補古禾切張衡南都賦若其園圃則有蓼蕺蘘荷藷蔗薑䪤菥蓂芋𤓰道藏歌仙童掇朱實神女獻玉𤓰浴
身丹液池濯髪甘泉波)斜(韻補徐蹉切韓愈詩地形漸窄觀者多雉驚弓滿勁箭加衝人決起百餘尺紅
翎白鏃相傾斜加居何切)邪(韻補徐蹉切曹植大魏篇白虎戯西除舍利從辟邪騏驥躡足舞鳳凰拊翼歌
傅元秋胡行源流潔清水無濁波奈何秋胡中道懐邪美此節婦髙行巍峩韓愈行箴行也無邪言也無頗死
而不死汝悔而何)芽(韻補牛何切張纉𤓰賦納佳種于畦畹應時運而剖芽揮萌散蘖裁葉負柯蓊茸鬱
薈苯䔿婆娑白居易詩食桃種其核一年核生芽去春已稀少今春㫁無多)嘉(韻㑹小補居何切詩有頍
者弁實維伊何爾酒既旨爾殽既嘉張衡思元賦雖色艶而賂美兮志浩蕩而不嘉雙材悲于不納兮並詠詩
而清歌後漢書趙岐傳漢有逸人姓趙名嘉有志無時命也奈何嵇康詩朔戒貴尚容漁父好揚波雖逸亦已
難非余心所嘉)瑕(韻補寒歌切陸機文賦混妍媸而成體累良質而為瑕象下管之偏疾故雖應而不和程
曉詩摇扇髀中疾流汗正滂沱莫謂為小事亦是一大瑕傳戒諸髙眀熱行宜見呵韓愈詩併光全耀歸我月
盲眼鏡淨無纖瑕弊蛙拘送主府官帝箸下腹甞其皤)紗(韻補桑何切劉楨魯都賦妖服既工刻畫綺紗
和顔揚眸旴風長歌何景明荷花賦祛徽袿御輕紗操木蘭掲蘅莎赴中流而競掇竦迅體而揚波)遮(韻補
之戈切司馬相如上林賦山陵為之震動川谷為之蕩波巴渝宋蔡淮南干遮揚雄羽獵賦渙若天星之羅浩
如濤水之波滛滛與與前後要遮韓愈詩烏龜怯姦怕寒縮頸以殻自遮終令夸蛾抉汝出卜師燒錐鑚灼滿
板如星羅)葩(韻補滂禾切張衡愁篇猗猗秋蘭植彼中阿有馥其芳有黄其葩嵇康琴賦怫㥜煩寃紆餘婆
娑陵縱播逸霍濩紛葩左思魏都賦勇有任城才若東阿抗旌則威噞秋霜擒翰則華縱春葩陸機吴趨行大
皇自富春矯手頓世羅邦彦應運興粲若春林葩)奢(韻補詩戈切陸機感邱賦或被褐以敦儉兮或侯服
以崇奢或延祚于黄耈兮或䘮志于札瘥)槎(韻注音蹉國語山不槎蘖韋昭讀)琶(韻補蒲波切搜神記
琵琶作鼙婆白居易詩菱角執笙簧谷兒挟琵琶紅綃信手舞紫綃隨意歌)衙(韻補牛何切韓愈詩頷頭
可其奏送以紫玉珂方朔不懲創挟恩更矜誇詆欺劉天子正晝溺殿衙誇苦禾切)賖(韻補詩戈切謝靈運
感時賦相物類以迨已閔交臂之匪賒揆大耋之或遄指崦嵫于西阿)涯(韻補牛何切易林委蛇循河至
北海涯渉歴要荒在世無他栁宗元道州孔子廟銘欽惟聖王厥道無涯世有頌辭益疚其多)誇(韻補苦禾
切阮籍詩傾城思一顧遺視来相誇願為三春逰朝陽忽蹉跎盛衰在須臾離别将如何韓愈詩見衙字注)
巴(博禾切張華輕薄篇浮醪隨觴轉素蟻自跳波美女興齊趙妍唱出西巴一顧城國傾千金寜足多)加
(韻注居何切詩弋言加之與子宜之宜魚何反孝經緯三王肉刑揆漸加應世黠巧姦偽多東方朔七諌蓬艾
親入御于牀第兮馬蘭踸踔而日加棄捐葯芷與杜蘅兮余奈世之不知芳何班彪北征賦閔獯鬻之猾夏兮
弔尉卭于朝那從聖文之克譲兮不勞師而幣加陸雲詩淑似令娣惟予陋何雖有良友朽木難加愛樂朋規
贈以斯歌)耶(韻㑹小補徐蹉切韓愈施先生墓誌銘縣曰萬年原曰神禾髙四尺者先生墓耶)嗟(韻補
遭哥切易見離字注詩天方薦瘥䘮亂𢎞多民言無嘉憯莫懲嗟嘉居何反邊讓章華賦進如浮雲退如激波
雖復栁恵能不咨嗟嵇康詩坎壈趣世務常恐嬰網羅義農邈已逺拊膺獨咨嗟郭璞江賦駭黄龍之負舟識
伯禹之仰嗟壮荆飛之擒蛟終成氣乎大阿)遐(韻㑹小補寒歌切張華詩榮彩曜中林流馨入綺羅王孫
逰不歸修路邈以遐左思魏都賦閒居隘巷室邇心遐富仁寵義職競弗羅陸機吴趨行王迹隤陽九帝功興
四遐大皇自富春矯乎頓世羅)笳(韻補居何切夏侯湛笳賦南閭兮拊掌北閭兮鳴笳鳴笳兮協節分唱兮
相和何承天朱鷺篇三軍且莫喧聴我奏鐃歌清鞞驚短簫朗鼓節鳴笳人心惟愷豫兹音亮且和)差(唐韻
正音磋離騷湯禹儼而祗敬兮周論道而莫差舉賢而授能兮循䋲墨而不頗淮南子循䋲而斵則不過懸衡
而量則不差水雖平必有波衡雖正必有差荘忌哀時命志怦怦而内直兮履䋲墨而不頗執權衡而無私兮
稱輕重而不差)蟇(韻補眉波切太真夫人詩下看榮競子篤似蛙與蟇顧盻塵濁中憂患自相羅苟未悟妙
旨安事于琢磨白居易詩蠢蠢水中物無用者蝦蟇地既蕃其生使之族類多)譁(字典胡戈切魏文帝浮淮
賦浮飛舟之萬艘兮建干将之銛戈揚雲旗之繽紛兮聆榜人之諠譁左思魏都賦豐肴衍衍行庖皤皤愔愔
醧讌酣湑無譁韓愈詩此外内外官瑣細不足科臣請悉掃除慎勿許語令啾譁)蝦(韻補寒歌切傅元詩
湍深激墻隅門庭若決河炊爨不復舉竈中生蛙蝦亦作鰕左思吴都賦罩兩魪罺鰝鰕乗鱟黿鼉同罛共羅)
葭(韻補居何切張衡西京賦齊栧女縱棹歌發引和校鳴葭)撾(韻㑹小補結戈切蘇軾詩晨鷄且勿唱更
鼓畏添撾明年豈無年心事恐蹉跎)呀(韻補虎何切韓愈詩王母聞以笑衛官助呀呀不知萬萬人生身埋
泥沙簸頓五山踣流漂八維蹉沙音莎)騧(韻㑹古禾切詩騧驪是驂)鯊(韻補桑何切詩魚麗于罶鱨鯊
君子有酒旨且多亦作魦庾闡揚都賦鮫鱣䲋鮪比目鱨魦修鯤横海衡鯨偃波)窊(烏何切陶潛詩渾渾
長源蔚蔚洪柯羣川載道衆條載羅時有語黙運因隆窊)珈(韻補居何切詩君子偕老副笄六珈委委佗佗
如山如河)夸(韻補苦禾切陸機感舊賦或趨時以風發兮或遺榮而婆娑或冲虚以後己兮或招世而自夸
楊維楨鐡簫賦楗淇園之竹落兮終慮殫而為河彼秦王之雄發兮傳虜箭以肆夸脱突厥之虎穴兮危長矢
其㡬何)裟(韻補桑何切棗據難沙門全髪膚去袈裟釋胡服被綾羅)姱(文選章句苦禾切鮑照舞鶴賦
踐神區其既逺積靈祀而方多精含丹而星曜頂凝紫而烟華引員吭之纖婉頓修趾之洪姱華胡戈切)溠
(韻注音蹉左傳除道梁溠陸法言讀)衺(韻補徐蹉切白居易詩自從富貴来恩薄讒言多冡婦獨守禮羣妾
互竒衺)㲚(韻補桑何切韓愈詩於菟蹲于西旗旄衛毿㲚既從白帝祠又食于棤禮有加加居何切)侯
(字典通作何吕氏春秋今侯渫過而弗辭司馬相如封禪頌君乎君乎侯不邁哉注侯何也)靡(集韻眉波
切易鳴鶴在陰其子和之我有好爵吾與爾靡之左傳師至于靡笄之下釋文靡音摩荘子與物相刅相靡荀
子身日進于仁義而不自知也者靡使然也注磨切也史記淮南衡山傳賛亦其俗薄臣下漸靡使然也)掎
(詩經集傳居何反小雅伐木掎矣析薪杝矣舍彼有罪予之佗矣杝湯何反)檥(韻注音俄史記項羽本紀
烏江亭長檥船待徐廣讀)姼(韻㑹小補得何切方言南楚謂婦妣曰母姼婦考曰父姼)蘤(韻補滂禾切張
衡思元賦天地絪緼百卉含蘤鳴鶴交頸雌雄相和)旎(韻補囊何切東方朔七諌㧞搴元芝兮列樹芋荷橘
柚萎枯兮苦李旖旎宋玉九辯紛旖旎乎都房王逸注引詩旖旎其華今詩作猗儺)倚(韻注音坡中庸故君
子中立而不倚釋文滂禾切音義同頗)杝(韻畧湯何切詩見掎字注)灑(唐韻正所禾反太元隂雖沃而
灑之陽猶執而龢之)窾(集韻苦禾切荘子帥弟子而踆于窾水郭象讀淮南子見窾木浮而知為舟髙誘讀)
哿(韻補居何切太元時&KR1818;&KR1818;不獲其嘉男子折笄婦人易哿嘉居何切)火(轉注古音畧虎何切荘子利害
相摩生火實多衆人焚和月固不勝火)舸(韻㑹居何切方言南楚江湖船大謂之舸杜甫詩富豪有錢駕
大舸)荷(平聲嵇康詩昔蒙父兄祚少得離負荷因疏遂成懶寝跡北山阿但願養性命終已靡有他潘岳詩
位同單父邑愧無子賤歌豈敢陋微官但恐忝所荷)可(字典讀作何石鼓文其魚隹可風雅廣逸注隹可讀
作惟何古省文也)左(字典祖戈切詩左之左之君子宜之宜牛何切)堕(韻㑹小補衝波切淮南子宰我
欲短䘮顔回曰人知其一未知其他但知暴虎不知馮河鹿生三年其角乃堕子生三年而離父母之懐懐音
苦禾切)惰(集韻音駝禮記言不惰注惰訛不正之言讀徒禾反)跛(集韻滂禾切左傳楚有薳跛)䴹
(韻輯音科唐書吐蕃待青䴹)橢(徒和切太元土不和木科橢)者(韻補之戈切韓愈盧氏墓銘命不侔
身兹其奈何刻名墓石以告觀者)把(韻畧音波北齊鄴中謡金作掃帚玉作把浄掃殿屋迎西家家音歌)
假(韻注音何詩假以溢我釋文音何説文引詩作俄以溢我)地(韻注讀沱楚詞天問啟棘賓商九辯九歌
何勤子屠母而死分竟地)義(韻補牛何切易鼎耳革失其義也覆公餗信如何也古文尚書無偏無陂遵王
之義唐眀皇敕改陂為頗竟作平音讀)戲(集韻桑何切獻尊音娑尊娑本作犧周禮司尊彛其朝踐用兩
獻尊注獻亦作戲)偽(唐韻正音訛漢書王莽傳以勸南偽韋昭讀南訛)議(韻補牛何切史記叙傳桓
公之東太史是庸及周侵禾王人是議)麗(韻注音羅周禮小司冦以八辟麗邦法杜子春讀)磑(莫婆
切太元陰陽相磑注音磨)鄼(集韻才何切史記蕭相國世家封為鄼侯注鄼宜呼賛今多呼嗟班固泗水亭
銘文昌四友漢有蕭何序功第一就封于鄼楊巨源詩漢家恩澤問鄼侯羅隠詩往嵗鄼侯鎮渚宫)佐(韻補
遭哥切太元晬惡無善終不可佐也晬終之貞誠可嘉也嘉居何切)挫(字典臧戈切荘子挫鍼治繲)播
(集韻逋禾切史記夏本紀滎播既都注古文尚書作滎波曹毗晋宗廟歌於休顯宗道澤𤣥播式宣徳音暢物
以和劉琨詩威之不建禍延凶播忠隕于國孝愆于家斯罪之積如彼山河家居何切郭璞山海圖賛爰有嘉
穀號曰木禾匪植匪萟自然靈播張纉𤓰賦蒼春發嵗天地交和乃啟沃壤是殖是播)破(韻注音坡詩四
黄既駕兩驂不猗不失其馳舍矢如破猗音阿)罷(韻㑹小補蒲波切易或鼔或罷或泣或歌易林褰衣涉河
水深請罷頼幸舟子濟脱無他)赦(韻補詩戈切韓愈詩羣仙急乃言百犯庸不科向觀睥睨處事在不可赦)
化(韻補呀戈切管子鴻鵠将将惟民歌之濟濟多士殷民化之荘子其生也天行其死也物化静而與隂合
徳動而與陽同波離騷初既與余成言兮後悔遁而有他余既不難夫離别兮傷靈修之數化荘忌哀時命子
胥死而成義兮屈原沉于汨羅雖體觧其不變兮豈忠信之可化太元蛟潜于淵陵卵化之人或隂言百姓和
之嵇康詩愁奈何兮悲思多情鬰結兮不可化又與訛同史記天官書其人逢俉化言漢書天文志作訛言)
貰(韻補詩戈切白居易詩家醖飲已盡村中無酒貰坐愁今夜醒其奈秋懐何)瘯(韻注音蹉左傳謂其
不疾瘯蠡也春秋正義瘯七禾切)薄(韻注音波王昌齡詩胡瓶落膞紫薄汗碎葉城西秋月團)
垂(唐韻正音陀)規(唐韻正居何反)糜(唐韻正音摩)漪(唐韻正音阿)匜(集韻唐何切盥器)
羸(唐韻正音驘)䴊(唐韻正魚何反)訑(集韻上和切欺也)畸(唐韻正居何反)椅(唐韻正音阿)
箠(唐韻正音陀)虆(集韻盧戈切盛土籠)詖(集韻滂禾切頗頭偏也古作詖)彲(唐韻正丑戈反)呿
(韻㑹去伽切啟口謂之呿)訏(韻㑹小𥙷于戈切)臡(廣韻諾何切麋鹿骨醤)□(集韻蘇禾切編鷺羽
為衣也)干(古音附録音柯俗謂若干物為若柯物葢音之變也)潘(集韻逋禾切潘旍縣名在臨淮)嘽
(集韻湯何切嘽嘽衆也一曰嘽喛泣貌)磻(集韻逋禾切通作碆)磚(集韻徒禾切圜貌)朘(集韻臧戈
切䘒赤子陰也或從肉)撋(集韻収禾切捼或作撋兩手相切磨也)抄(集韻桑何切挱摩挱也或省作
抄)艖(廣韻酢何切小舸)些(集韻桑何切減也)委(唐韻正於戈反)絫(集韻盧戈切千黍為絫)
苢(集韻烏禾切婆苢室韋北狄别種名)蒍(集韻吾禾切草名)蜾(集韻古禾切蜾蠃桑虫)脞(集韻
村戈切叢脞細碎也)髁(廣韻苦禾切膝骨)諉(廣韻土禾切諉詆)蹀(集韻當何切蹀林匈奴地名)
汏(集韻唐何切淅也)□(韻㑹小補蘇禾切小雨)邏(韻㑹小補魯何切)課(廣韻苦禾切課差)
銼(廣韻昨禾切銼&KR1995;小釡)厄(集韻吾禾切木節曰枙或省作厄)
欽定叶韻彚輯巻十
