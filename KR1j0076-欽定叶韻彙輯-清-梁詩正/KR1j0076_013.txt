欽定叶韻彚輯卷十三
八庚
庚(古行切更也償也又姓)更(古行切代也償也改也)羮(古行切羮&KR0796;爾雅肉謂之羮)秔(古行
切秔稻與稉同俗作粳)阬(客庚切爾雅虚也郭璞云阬壍也同坑)盲(武庚切目無童子)横(戸盲
切縱横也又姓)觥(古横切觥角為酒器受七升與觵同)彭(薄庚切行也道也盛也説文鼓聲也又姓)棚
(薄庚切棧也閣也)亨(許庚切通也)鎗(楚庚切鼎類或作鐺)英(於驚切華也榮而不實曰英也又英
俊亦姓)瑛(於驚切玉光)烹(撫庚切煮也本作亨)平(符兵切正也和也易也韻會坦也均也亦州名
又姓)評(符兵切評量)枰(符兵切枰仲木名又博局也)京(舉卿切大也四起曰京又姓)驚(舉卿
切懼也馬駭也)荆(舉卿切荆楚又木名可染又州名又姓)明(武兵切光也昭也通也發也又姓)盟
(武兵切盟約殺牲歃血也)鳴(武兵切嘶鳴)榮(永兵切榮華又姓韻會屋梠之兩頭起者為榮)瑩(永兵
切玉色)兵(甫明切戎也世本曰蚩尤以金作兵器也)兄(許榮切長也韻會兄況也況父法也)卿(去京
切章也公卿又姓韻㑹又嚮也為人所歸嚮也)生(所庚切生長也又姓)甥(所庚切外甥又姓)笙(所庚
切樂器又簟也)牲(所庚切犠牲)檠(渠京切所以正弓韻㑹榜也本作㯳或作擏俗作燈檠字)擎(渠京
切舉也)鯨(渠京切大魚也又作䲔)黥(渠京切墨刑在面又與䵞剠同)迎(語京切逢也)行(户庚
切行步也適也往也去也又姓)衡(户庚切横也平也又姓)耕(古莖切犂也)萌(莫耕切萌芽)氓
(莫耕切民也甿同韻㑹通作萌)甍(莫耕切屋楝也)紘(戸萌切冠卷也)宏(戸萌切大也集韻通作谹亦作
閎)閎(戸萌切爾雅衖門謂之閎又姓)莖(戸耕切草木榦也)甖(烏莖切瓦器罌同)罃(烏莖切備
火長頸瓶也)鶯(烏莖切鳥羽文也説文鳥也或作鸎)櫻(烏莖切含桃)泓(烏宏切水深也)橙(宅耕
切柚屬)爭(側莖切競也引也)箏(側莖切樂器)清(七情切釋名清青也去濁逺穢色如青也又静
也澄也潔也)情(疾盈切静也人之隂氣有所欲也)晴(疾盈切天晴)精(子盈切明也正也善也好
也説文擇也)睛(子盈切目珠子也)菁(子盈切蕪菁菜也)晶(子盈切光也)旌(子盈切周禮析
羽為旌爾雅注旄首曰旌旍同)盈(以成切充也滿也又姓)楹(以成切柱也)瀛(以成切大海亦州名)
嬴(以成切秦姓)贏(以成切利也益也有餘也財長也)營(余傾切造也度也説文市居也亦州名又
姓)嬰(於盈切女曰嬰男曰兒又姓)纓(於盈切冠纓)貞(陟盈切正也)成(是征切畢也就也平
也善也亦州名又姓又複姓)盛(是征切盛受也黍稷在器也)城(是征切古今注盛也所以盛受民物
也亦姓)誠(是征切審也敬也信也)呈(直貞切示也平也見也)程(直貞切期也式也限也品也又
姓)酲(直貞切酒病)聲(書盈切聲音又姓)征(諸盈切行也)正(諸盈切正朔)鉦(諸盈切鐃
也似鈴)輕(去盈切輕重)名(武并切名成也大也功也號也説文自命也又姓)令(吕貞切使也)
并(府盈切合也亦州名又姓)傾(去營切側也伏也欹也)縈(於營切繞也)餳(徐盈切飴也)瓊
(渠營切玉名)鶊(古行切鶬鶊)賡(古行切續也經也償也)蝱(武庚切蟲也)黌(户盲切學也)
鍠(戸盲切和也樂也又鐘聲)喤(戸盲切泣聲)祊(甫盲切廟門傍祭)輣(薄萌切兵車又樓車也)
搒(薄庚切笞打)撑(丑庚切撥也又撑拄也)瞠(丑庚切直視貌)槍(楚庚切欃槍妖星)韺(於驚
切亦作英)霙(於驚切雨雪雜也)傖(助庚切楚人别種也)崢(七耕切崢嶸)苹(符兵切葭一曰蒲白
又萍别名又藾蕭)麖(舉卿切獸名似麋亦作麠)棖(直耕切門兩旁木)猩(所庚切猩猩能言似猿聲
如小兒也與狌同)鼪(所庚切鼪鼬䑕也)勍(渠京切强力也)珩(戸庚切佩上玉)蘅(戸庚切杜蘅香
草)桁(戸庚切屋術)鏗(口莖切鏗鏘金石聲也)硜(口莖切小人貌)牼(口莖切牛膝骨)翃(戸萌
切蟲飛)嶸(戸萌切崢嶸山峻)丁(中莖切伐木聲也朾同)嚶(烏莖切鳥聲)鸚(烏莖切鸚鵡能
言之鳥)儜(七耕切弱也困也)鬡(七耕切鬇鬡毛髮亂貌)錚(楚耕切金聲)琤(楚耕切玉聲)
砰(普耕切砰磕如雷之聲)怦(普耕切心急又中直貌)繃(北萌切束兒衣或作綳)伻(普耕切使
人)弸(普耕切弸彋也)轟(呼宏切羣車聲輷同)訇(呼宏切匉訇大聲又姓)鍧(呼宏切鏗鍧鐘鼔聲
相雜也)瞪(宅耕切直視貌)蜻(子盈切蜻蛚蟋蟀也)鶄(子盈切鵁鶄鳥也)籯(以成切籠也説文笭
也亦作贏)塋(余傾切墓域)瓔(於盈切瓔絡)楨(陟盈切楨榦題曰楨横曰榦)攖(於盈切亂也)
禎(陟盈切善也祥也)頳(丑貞切赤色亦作竀)檉(丑貞切木名河柳也)蟶(丑貞切蚌屬)偵(丑貞
切偵侯)郕(是征切地名也在東平)珵(直貞切玉名)裎(直貞切佩帶又裸裎露體也)鯖(諸盈
切煮魚煎食曰鯖又作&KR1648;)頃(志營切地名説文頭不正也)惸(渠營切無兄弟也)嬛(渠營切好也&KR1137;
同韻會本作㷀獨也又迴飛也焭同)騂(息營切馬赤色也)榜(薄庚切説文所以輔弓弩也)洺(武并
切水名在易陽又州名)觪(息營切角弓)栟(府盈切栟櫚木名)䳟(武兵切鷦䳟似鳯南方神鳥)
&KR1698;(去盈切足跳行)&KR1585;(女耕切譻&KR1585;小聲)獰(乃庚切惡也)抨(普耕切彈也)絣(北萌切振繩墨
也)趟(竹盲切䞴趟跳躍)掁(直庚切振觸)&KR2001;(武庚切&KR2001;盯直視又莫庚切)嫇(莫耕切嫈嫇新
婦貌)鐄(戸盲切大鐘)䬝(戸盲切䬝䫻暴風)藑(渠營切藑茅草也)蠑(永兵切蠑螈蜥蜴别名)
醟(于營切湛酒也)瀯(于平切澴瀯水回貌)蟚(薄庚切蟚螖似蟹而小)巆(維傾切)坪(符兵切地
平)泙(符兵切水名説文谷也)鶁(舉卿切羌鶁鳥)禜(永兵切祭名)紭(户萌切網紭)浤(戸萌
切水波)吰(戸萌切噌吰鐘音)鬇(七耕切鬇鬡毛髮亂貌又助庚切)娙(五莖切長好貌)
九青
青(倉經切東方色也亦州名九州之一亦姓又複姓)經(古靈切常也徑也亦經緯又姓)涇(古靈切水
名淮南子云涇水出薄洛之山)形(戸經切容也常也)刑(戸經切法也説文罰辠也又剄也)邢(戸經
切地名在鄭亦州名古邢侯國也又姓)硎(戸經切砥石)鉶(戸經切祭器)型(戸經切鑄鐵模也又
作□)陘(戸經切連山中絶又姓)娙(戸經切女長貌也)亭(特丁切停也人所停集也)庭(特丁切門
庭又直也亦州名)廷(特丁切廷平也又正也國家朝廷也釋名廷停也人所停集之處)霆(特丁切雷
霆)莛(特丁切草莖)蜓(特丁切蜻蜓亦蟪蛄别名)渟(特丁切水止)楟(特丁切山梨木名)停
(特丁切息也定也止也)寧(奴丁切安也願詞也亦州名)丁(當經切當也亦辰名又姓)釘(當經切説
文鍊鉼黄金也)玎(當經切玉聲)仃(當經切伶仃獨也)馨(呼刑切香也)星(桑經切星宿又姓)
腥(桑經切豕臭肉)鯹(桑經切魚臭也)醒(桑經切酒醒韻會醉解也)惺(桑經切惺憽了慧貌)篂(桑經
切箳篂别駕車轓)俜(普丁切伶俜)娉(滂丁切韻會娉婷美好貌)靈(郎丁切神也善也巫也寵也福
也)櫺(郎丁切牕櫺又櫺檻階際欄)&KR1598;(郎丁切説文螟&KR1598;桑蟲也或作蛉又蜻蛉)醽(郎丁切渌酒)
齡(郎丁切年也)鈴(郎丁切似鐘而小)苓(郎丁切茯苓)伶(郎丁切樂人)泠(郎丁切清也水
名又姓)零(郎丁切餘雨也又落也又姓)玲(郎丁切玲瓏玉聲)舲(郎丁切舟上有牕)翎(郎丁
切鳥羽)鴒(郎丁切䳭鴒韻會鳥名通作令)瓴(郎丁切瓴甋似甖有耳)囹(郎丁切囹圄)聆(郎丁
切以耳取聲)聽(他丁切聆也)㕔(他丁切㕔屋)汀(他丁切水際平沙也)冥(莫經切暗也幽也又
姓)溟(莫經切溟濛小雨又溟海也)蓂(莫經切蓂莢堯時生於庭隨月彫榮)螟(莫經切螟蛉桑蟲説
文蟲食穀葉者)銘(莫經切説文記也釋名銘名也名記其功也)瓶(莫經切汲水器與缾同)屏(薄經切今
之屏風也玉篇屏蔽也又薄冰切屏營也)軿(薄經切輜軿兵車)萍(薄經切水上浮萍蓱同)熒(户扃
切光也明也)螢(戸扃切螢火)滎(戸扃切小水也又水名)扃(古扃切戸外閉關)坰(古螢切)
駉(古螢切駿馬也詩傳良馬腹幹肥張也)葶(特丁切葶藶)鼮(特丁切鼮䑕豹文)町(他丁切田
處)軨(郎丁切車闌)酃(郎丁切池名在湘東韻㑹有酃渌酒)聹(奴丁切耳垢)桯(他丁切碓桯)
瞑(莫經切合目為瞑)暝(莫經切晦暝也)嫇(莫經切好貌)濙(戸扃切韻會濎濙小水貌)絅(戸扃
切引急也又梗貌)侀(戸經切成也)鈃(戸經切酒器似鐘而長頸也)綎(特丁切綬也)蜓(特丁
切好貌博雅娗娗容也集韻或作婷)筳(特丁切竹筳説文維絲筦)麢(郎丁切大羊)䩠(他丁切皮帶䩥
也鞓同)&KR2994;(他丁切縚屬綬也)嵤(戸扃切韻會岭嵤山深貌或作巆)
十蒸
蒸(煮仍切衆也進也君也又粗曰薪細曰蒸説文析麻中幹也又爾雅冬祭曰蒸經典亦作烝)烝(煮仍
切説文火氣上行也通作蒸)承(署陵切次也奉也受也又姓)丞(署陵切佐也翊也)懲(直陵切戒
也止也)澂(直陵切清也澄同)陵(力膺切大阜曰陵崇也體崇髙也又犯也侮也侵也遲也又姓)凌
(力膺切冰凌)綾(力膺切綾紈)蔆(力膺切芰也通作菱)冰(筆陵切水凍也又魚陵切)膺(於陵切胸
也親也)鷹(於陵切鳥名)應(於陵切應當也又姓)譍(於陵切韻㑹荅言也集韻通作應)蠅(余陵
切蟲也)繩(食陵切直也又繩索)澠(食陵切水名)乘(食陵切駕也勝也登也守也説文作椉覆也又
姓)塍(食陵切稻田畦也畔也)昇(識蒸切日上本作升俗加日韻㑹通作陞登也)升(識蒸切十合也
成也又布八十縷為升)勝(識蒸切任也舉也)興(虚陵切盛也舉也善也説文起也亦州名)繒(疾陵
切繒帛又姓)憑(扶冰切憑託通作馮)仍(如乘切因也就也重也頻也又姓)兢(居陵切戒慎)矜
(居陵切矜憐)徴(陟陵切召也明也成也證也)凝(魚陵切水結也又成也)稱(處陵切知輕重也銓
也又姓)偁(處陵切宣揚美事也)登(都膝切成也升也進也衆也上車也)簦(都滕切長柄笠也)登
(都滕切韻會禮器也或作㽅通作鐙)燈(都滕切燈火韻會本作鐙)僧(蘇増切沙門也)鬙(蘇増切短髪)
&KR1331;(北滕切山壞也)増(作滕切益也加也重也又埋幣曰増)曾(昨棱切又作滕切經也)憎(作滕切憎
惡也疾也)罾(作滕切魚網)矰(作滕切弋射矢也)橧(疾陵切豕所寢也)層(昨陵切又作滕切重
屋也)曾(作滕切則也亦姓)嶒(疾陵切崚嶒山貌)能(奴登切工善也又獸名熊屬足似鹿亦賢能也)
棱(盧登切枛也四方木也又威也)朋(歩崩切朋黨也五貝曰朋)鵬(步崩切大鳥)堋(蒲𢎞切韻㑹射
埒)𢎞(胡肱切大也又姓)鞃(胡肱切□鞃軾中靶也)肱(古𢎞切臂也説文本作厷)薨(呼肱切公
侯卒也韻㑹通作&KR1415;飛貌)騰(從登切廣韻馳也躍也説文𫝊也一曰犗馬也)滕
(徒登切國名亦姓)藤(徒登切藤苰又藤蘿)縢(徒登切行縢)恒(胡登切常也久也亦州名又姓)縆(古恒切大索集韻或作絙)
脀(煮仍切癡貌)憕(直陵切平也)㥄(力膺切憐也)鯪(力膺切臨海風土記鯪魚腹背皆有刺如
三角蔆也)崚(力膺切崚嶒)㱥(力膺切㱥□鬼出貌)輘(魯登切車聲)凭(扶冰切依几也)馮(扶冰
切乘也相視也)憴(食陵切韻㑹通作繩)鱦(食陵切小魚)陾(如蒸切)艿(如乘切草名韻會或作芿)
癥(陟陵切腹病)鄫(疾陵切國名也韻㑹穀梁𫝊作繒)驓(疾陵切馬名)僜(丑升切韻㑹與檉同)
噌(咨滕切)磳(仕兢切硱磳石貌)㲪(都滕切韻會毛席)瞢(武登切瞢目不明)&KR3248;(呼肱切惽
也韻㑹作儚或作懵□)蕄(武登切)掤(筆陵切所以覆矢也)䡌(胡肱切韻會䡌䡌車聲)&KR1415;(呼𢎞
切韻會飛貌通作薨)幐(徒登切囊可帶者)螣(徒登切螣蛇或曰食禾蟲)&KR3748;(徒登切&KR3748;痛集韻作&KR3748;按
醫書作疼顔氏家訓疼痛二字連用分為二疼讀若滕痛讀若同其義一也)搄(古恒切急也)鼟(他登
切鼓聲)篜(煮仍切竹也)淩(力膺切厯也又水名亦姓)殑(共矜切欲死狀)夌(力膺切越也)&KR2258;
(於陵切寒蟬)淜(扶冰切淜無舟渡河也)譝(食陵切稱舉)騬(食陵切犗馬)礽(如乘切福也)
扔(如乘切引也)竲(疾陵切髙貌又作滕切巢髙)庱(丑升切亭名在吳興孫權射虎處)砯(披冰
切水擊山巖聲)䎖(作滕切舉也又鳥飛貌)鬅(作滕切鬅鬙被髮)苰(胡肱切藤苰胡麻也)謄(徒登
切移書謄上)□(徒登切黑虎也)漰(普朋切漰㴾水擊聲)
庚青蒸叶韻
中(韻補諸仍切易惕終吉剛來而得中也終凶訟不可成也詩泉之竭矣不云自中溥斯害矣職兄斯𢎞不
烖我躬躬姑𢎞反司馬相如上林賦孫叔奉轡衞公參乘扈從横行出乎四校之中揚雄甘泉賦葢天子穆然
珍臺間館琁題玉英蜵蜎蠖濩之中易林三蛆逐蠅陷墮釡中參同契從頭流達足究竟復上升往來洞無極
怫怫被谷中)終(韻補諸仍切易以從王事弗敢成也地道也妻道也臣道也地道无成而代有終也蔡邕
九疑山碑泰階以平人以有終遂葬九疑解體而升)戎(韻㑹神陵切詩每有良朋烝也無戎)崇(作縢切太
元風動雷興從其髙崇)弓(韻補姑𢎞切詩之子于狩言韔其弓之子于釣言綸之繩左傳陳敬仲引詩翹
翹車乘招我以弓豈不欲往畏我友朋楚詞九歌帶長劍兮挾秦弓首雖離兮心不懲)躬(韻補姑𢎞切詩
見中字注班固東都賦登靈臺考休徴俯仰乎乾坤參象乎聖躬)雄(韻補于陵切詩以薪以蒸以雌以雄
左傳兆如邱陵有夫出征而喪其雄楚詞九歌身既死兮神以靈魂魄毅兮為鬼雄淮南子夫死生同域不可
脅陵勇武一人為三軍雄漢書元后𫝊昔春秋沙麓崩晉史卜之曰隂為陽雄土火相乘故有沙麓崩)熊
(韻補于陵切春秋葬我小君敬熊左傳作嬴張叔皮論賔爵下革田䑕上騰牛哀虎變鯀化為熊久血為燐積
灰生蠅)窮(渠營切易林學靈三年聖且神明先知吉祥言喜福慶神鳥來見告我無窮慶平聲淮南子風
興雲蒸事無不應雷聲雨降並應無窮應平聲)風(轉注古音畧閭承切太元&KR1765;鵝慘于冰□彼南風内懷其
乗馮衍顯志賦摛道徳之光耀兮匡衰世之𦕈風褒宋襄于泓谷兮表李札于延陵杜篤論都賦經營宫室傷
愍舊京即詔京兆乃命扶風)豐(符兵切易林白鶴銜珠夜食為明膏潤優渥國嵗年豐張説泰山樂章俎
豆有馥粢盛絜豐亦有和羮既戒既平)隆(閭承切杜篤論都賦齋肅致敬告覲園陵悽然有懷祖之思喟
乎以思諸夏之隆)公(古衡切易林爵勢上卿富于周公又過時不行忘逐王公班固西都賦英俊之域&KR0807;
冕所興冠葢如雲七相五公)功(古衡切易林天地配享六位光明隂陽順序以成厥功又次止結盟以成
霸功)通(都滕切曹植七啓耗精神乎虛廓廢人事之紀經譬若畫形于無象造響于無聲未之思乎何所規
之不通也)宗(側莖切易林太微復明説升傅岩乃稱髙宗岩餘輕切河圖㑹昌符赤劉之九會命岱宗不慎
克用何益于承誠善用之姦偽不萌又與榮通禮記幽宗雩宗陸德明讀榮按書疏引禮作幽榮雩榮)松
(所庚切揚簡月賦擬攬之而無得姑觸之而莫零入竹則與之為竹入松則與之為松到几盈席透牕寫櫺)
容(戸經切蔡邕詩庭陬有若榴緑葉含丹榮翠鳥時來集振翼修形容回顧生碧色動揺揚縹青)從(徐盈
切易林昏暮不行候旦待明復住止後未得相從)凶(許榮切易與天地合其徳與日月合其明與四時合
其序與鬼神合其吉凶易林驕胡火形造惡作凶無所能成還自滅身身識烝切)之(文選章句旃丁反班
固荅賔賦于是七雄虓闞分列諸夏龍戰虎争遊説之徒風颮電激並起而救之)疑(韻㑹疑陵切詩靡所
止疑疏疑音凝安静之義莊子用志不分乃疑于神)而(集韻奴登切易宜建侯而不寧釋文鄭讀而曰能能
猶安也)虖(集韻□經切周禮職方氏其川虖池嘔夷注虖香刑切)西(息營切易林宫門悲鳴臣圍其
君不得東西君居卿切又安明俯仰不得東西讚讞當決日午被刑)媒(韻注音瞢莊子媒媒晦晦陸徳明讀)
真(韻畧音貞莊忌哀時命慨塵垢之狂攘兮除穢累而反真形體白而質素兮中皎潔而淑清淮南子神明
藏于無形精神反于至真則目明而不以視耳聰而不以聴易林旦雨夜行早遍都城更相覆傾終無所成三
頭兩眼不見其真何夢桂詩世固有大物天地間氣生卑卑局耳目夫誰識其真道大固難同安能抗世情李
維楨經筵賦旋軫乾清葆攝元真藏用無為顯仁翌明)新(韻畧音星宋玉九辨愴怳懭悢兮去故而就新
坎廩兮貧士失職而志不平)辰(是征切岣嶁碑久旅忘家宿嶽麓庭智營形析心罔弗辰往求平定華嶽
泰衡)人(韻畧音仍荀子思乃精志之榮好而一之神以誠精神相反一而不貳為聖人楚詞逺遊嘉南州之
炎徳兮麗桂樹之冬榮山蕭條而無獸兮野家漠其無人漢書燕剌王歌歸空城兮狗不吠鷄不鳴横術何廣
廣兮固知國中之無人魏武帝對酒歌子養有若父與兄犯禮法輕重隨其刑路無拾遺之私囹圄空虚冬節
不斷人程俱詩向來光山政何異古所穪嗟哉士營已寧使我負人)仁(是征切詩盧令令其人美且仁易林
純服黄裳戴上以興徳義既生天下歸仁尹貫道靈臺賦馴鹿濯濯兮卧莎草之翠祥鳯噦噦兮憇梧桐之鳴
觀物性之自然咸游泳乎深仁)神(時征切易林稱幸上靈媚悦于神劉向九歎情嘅嘅而長懷兮信上皇而
質正含五嶽與八靈兮訊九魁與六神阮籍獼猴賦且須臾以永日焉逸豫而自矜斯伏死于堂下長滅没乎
形神尹貫道靈臺賦然後知聖明之徳積仁兮故靈積靈兮益神囿之而莫覩其際詠之而莫可以言形也)
親(倉經切莊子見年字注易林鵲巢鳩城上下不親淮南子因媒而嫁不因媒而成因人而交不因人而親
張栻後杞菊賦汲清泉以細烹屏五味而不親甘脆可口蔚其芳馨何夢桂詩萬里不足飛千載始一鳴逺之
不可疏即之不可親地維缺不震天柱折不驚)身(韻畧音升易善不積不足以成名惡不積不足以滅身屈
原卜居寧誅鋤草茅以力耕乎將游大人以成名乎寧正言不諱以危身乎將從俗富貴以媮生乎賈誼弔屈
原文造託湘流兮敬弔先生遭世罔極兮迺隕厥身莊忌哀時命形體白而質素兮中皎潔而淑清時厭飫而
不用兮且隐伏而逺身易林切切之患凶憂不成虎不敢嚙利當我身何夢桂詩地維缺不震天柱折不驚安
得以寵辱而能累其身世固有大物天地間氣生)賓(甫明切李網擬騷賦幼倥侗而顓䝉兮非岐嶷之夙
成長遊學于四方兮爰觀光于國賓服詩禮之嚴訓兮傳忠孝之家聲)隣(閭乘切易林四蹇六盲足病難
行終日至暮不離其隣)鱗(離形切枚乘七發螭龍德牧邕邕和鳴陽魚騰躍奮翼振鱗漃漻籌蓼蔓草芳
苓楊萬里糟蟹賦今日之獲不羽不鱗奏刀而玉明披腹而金生)珍(陟盈切趙森龍馬圖賦方今聖皇御
極握符闡珍應九五之乾龍開萬國之太平慶風雲之嘉㑹駿奔走兮來廷)塵(直貞切李網擬騷賦侍穆
穆之清光兮闈玉音之丁寧入則陪國論于青瑣兮出則扈屬車之清塵惟邱山之恩厚兮何涓埃之報輕張
栻遂初堂賦探上古之眇微得斯説于遺經謂匪迂而匪異試隐几而一聴然則兹其為遂初也又豈孫興公
所能望洋而瞠塵者乎李曽伯避暑賦虚室生白元關不扃頓覺耳洗巢父之水不待面障元規之塵逡巡而
肺腑之痞去逶迤而毛髪之寒生)陳(直貞切李綱擬騷賦何羣公之噤嘿兮咸卷舌而吞聲因積水之告
灾兮爰奏疏而上陳庶一言之悟生兮迴天照之明明張栻後杞菊賦甘脆可口蔚其芳馨蓋日為之加飯而
他物幾不足以前陳趙森龍馬圖賦慶風雲之嘉㑹駿奔走兮來廷四靈繽紛兮駢集天馬鼓舞兮前陳囿元
化之熈皥覽版圖之恢宏)頻(扶冰切詩池之竭矣不云自頻泉之竭矣不云自中中諸仍切)垠(以成切淮
南子星耀而元運電奔而鬼騰進退屈伸不見朕垠尹貫道靈臺賦驗景物之休徴齊節候以和平錦霞貫斗
則四夷欵塞青氣徹漢則萬寳告成將至治之有象恢生意于無垠)巾(舉卿切楊萬里詩紫微仙人烏角巾
喚我起㸔青雲生京塵滿袖思一洗病眼生花得再明)民(彌兵切易雖盤桓志行正也以貴下賤大得民
也正平聲易林隂霧不清濁政亂民魏武帝對酒歌三年耕有九年儲倉榖滿盈斑白不負戴雨澤如此百穀
用成却走馬以糞其土田爵公侯伯子男咸愛其民田唐丁切男尼觪切)貧(蒲明切易林積雪大寒萬物不
生隂制庶士時本寒貧)淳(食陵切程俱詩故知古賢世尚見風俗淳猗予一畸士落落良可憎折腰務求
合俗眼竟不青)淪(盧經切揚雄蜀都賦西有鹽泉鐡冶橘林銅陵邙連盧池澹漫波淪)均(韻畧諸盈切離
騷皇覽揆余初度兮肇錫余以嘉名名余曰正則兮字余曰靈均)臻(子盈切琴操神鳳操鳳凰翔兮于紫
庭予何徳兮以感靈賴先人兮恩澤臻于胥樂兮民以寧)宸(食陵切謝超宗齊明堂樂歌翠蓋耀澄罼帟凝
宸玉鑣息節金輅懷音音一陵切)遵(側莖切方回孫無逸圓賦明良熈康賡歌虞廷所其無逸是法是遵
非圖而圖昭掲五經)循(徐盈切莊子其平也䋲其變也循)禋(於驚切岣嶁碑往求平定華嶽泰衡宗疏
事裒勞餘仲禋欎塞昏徙南瀆衍亨)閩(武兵切李網擬騷賦帝混元之苗裔兮厯漢唐而揚英散枝葉于天
壤兮遭五季而遯族于甌閩皇祖隐徳而弗耀兮逮吾親而振名)誾(以成切沈位經筵賦或因經而論理
亂或執史而陳替興或激烈而侃侃或諷諭而誾誾)燐(郎丁切何夢桂詩蛾眉逐覊馽淚盡眦血零偷生愧
夫天寧死化鬼燐昭質誓不汚九死志靡懲)聞(武庚切沈位經筵賦音朗暢而盈耳義徽懿而足聴擘肌
分理殫見達聞)雲(於陵切王逸九思欲静居兮自娛心愁感兮不能放余轡兮䇿駟忽飈騰兮浮雲)紛
(餘輕切張衝東京賦戈矛若林牙旗繽紛迄上林結徒營次和表樹司鐸授鉦)焚(扶冰切晉書沈充傳熊甫
歌曰徂風飈起蓋山陵氛霧蔽日玉石焚)君(居卿切詩其徳克明克明克類克長克君易林見西字注)勲
(許榮切曹植七啓吾聞君子不遯俗而遺名智士不背世而滅勲今吾子棄道藝之華遺仁義之英)薰(許榮
切吳儆浮邱仙賦危峯挺石振列青冥或敷若蓮花或擎若爐薰或儼若我冠或端若矗屏)欣(呼刑切張
栻後杞菊賦時方中春草木敷榮經行郡圃意有所欣非花柳之是問眷杞菊之青青)元(韻畧餘輕切范
仲淹明堂賦止北伐之威以助養于生生道南風之和以飾喜于元元)原(於營切蘇舜欽詩桂樹散疎隂
有若圖畫成永叔得之不得曉作歌使我窮其原且疑月入此石中分此兩曜三處明)寃(於盈切易林去
菑患生莫所告寃)藩(文選章句方盈切左思蜀都賦長世宇甿者以道徳為藩不以襲險為屏也屏平聲)
門(韻畧音冥岣嶁碑承帝曰嗟翼輔佐卿洲渚與登鳥嘼之門参身宏流而明發爾興楚詞逺遊舒并節以
馳騖兮逴絶垠乎寒門軼迅風于清源兮從顓頊乎増冰京房易傳誅不易情厥妖䑕舞門李尤函谷關賦貫
越代朔以臨胡庭緣邊邪指陽會玉門)存(直耕切蘇舜欽詩東西兩交征晝夜不暫停胡為虢山石留此
皎月痕常存桂樹散疎隂有若圖畫成陳樵卧褥香爐賦拂綺襦而緩引當白澤以留行左右周旋芳塵不驚
金燼無迹芝印長存)奔(薄庚切岣嶁碑欎塞昏徙南瀆衍亨衣制食備萬國其寧竄舞永奔)根(古行切易
林刲羊不當血少無羮女執空筐不得桑根古詩逸句泛泛江漢萍飄蕩永無根)恩(文選章句衡登切司
馬相如上林賦若夫終日馳騁勞神苦形罷車馬之用抗士卒之精費府庫之財而無徳厚之恩太元密不可
間成不可更親親乎善䦯䦯乎恩韓愈祭嫂鄭夫人文䝉幼未知鞠我者兄在死而生實惟嫂思何夢桂詩鵾
鵬侈變化比予爾何曽羣鷇偃下風舉受翼卵恩)寒(戸庚切劉歆遂初賦外折衝以無虞兮内撫民以永
寧既邕容以自得兮唯惕懼于竺寒攸潛温之元室兮滌濁穢于太清)單(武兵切淮南子太清在卯名曰
單閑注單讀明揚之明)歡(呼宏切易林旦樹菽豆暮成藿羮心之所樂志快心歡)山(韻畧疏争切易
林禹召諸神㑹稽南山執玉萬國天下安寧又千里望城不見青山)鰥(韻注音矜古矜鰥通用書不敢侮鰥
寡詩作不侮矜寡孟子鰥寡孤獨禮記作矜寡孤獨廢疾者)間(舉卿切參同契化形而仙淪寂無聲百世
一下遨遊人間敷陳羽翮東西南傾)前(慈盈切易林纓急縮頸行不得前五石示象襄伯不成頸平聲)天
(韻畧他經切易六爻發揮旁通情也時乘六龍以御天也雲行雨施天下平也楚詞九章彼堯舜之抗行兮瞭
杳杳其薄天衆讒人之嫉妬兮被以不慈之偽名枚乘七發女桑河柳素葉紫莖苗松豫草條上造天太元信
周其誠上通于天)憐(韻補離貞切宋玉九辨廓落兮覉旅而無友生惆悵兮而私自憐燕翩翩其辭歸兮
蟬寂寞而無聲)田(唐丁切易林青牛白咽呼我俱田厯山之下可以多耕嵗藏時節人保安寧魏武帝對酒
歌見民字注)年(韻畧奴京切莊子為善無近名為惡無近刑縁督以為經可以保身可以全生可以養親
可以盡年莊忌哀時命邪氣襲余之形體兮疾憯怛而萌生願一見陽春之白日兮恐不修乎永年)顛(韻畧
典英切詩倒之顛之自公令之令力呈反司馬相如上林賦長嘯哀鳴翩翻互經天矯枝格偃蹇杪顛樂府鷄
鳴曲鷄鳴髙樹顛狗吠深宫中蕩子何所之天下方太平中諸仍切)研(韻注音刑漢書地理志上黨郡注有
石研關顔師古讀刑葢硎之省文)淵(余陵切揚雄太元賦斷跡屬鏤何足稱兮辟斯數子智若淵兮)泉
(徐盈切李尤函谷關賦隨龍武夷白水江零沔漢阻曲路由山泉奮水遼濫沐落是經)延(韻補夷貞切揚
雄甘泉賦乘雲閣而上下兮紛䝉籠以混成曵紅采之流離兮颺翠氣之宛延)羶(韻注音馨禮記蕭合羶薌
鄭康成注羶當讀馨)連(韻補離貞切淮南子形于連謱注連讀如陵)便(符兵切史記五帝本紀便章百
姓又便程東作書並作平)旋(韻補疾盈切李尤徳陽殿賦上䗶蟠其無際兮狀紆回以周旋開三階而參㑹
兮錯金銀與兩楹)乾(韻㑹渠荆切靈寶經溟涬大有九機化乾覆形厚徳元河淪精)焉(文選章句於鯨
切張衡東京賦然後収以大半之賦威以參夷之刑其遇民也若薙氏之芟草既藴崇之又行火焉)駢(韻會
旁經切論語奪伯氏駢邑三百左傳宣子使臾駢送其帑注駢又音蒲丁反)蜒(韻補夷貞切李尤徳陽殿
賦連璧組之爛熳兮雜虬文之蜿蜒動坎擊而成響兮似金石之音聲)鸇(諸盈切參同契殺氣所臨何有
不傾狸犬守䑕鳥雀畏鸇各得其功何敢有聲)陽(以征切太元精微往來妖咎徴也裳有衣襦隂感陽也黄
乘否貞不可與朋也)楊(韻補以征切揚雄甘泉賦回焱肆其碭駭兮翍桂椒而欎栘楊香芬茀以穹窿兮擊
薄櫨而將榮馬融廣成頌珍林嘉樹建木叢生椿梧栝栢柜柳楓揚)揚(以征切傅咸詩光賛帝道敷皇之明
方任之重實在江揚乃授旄鉞宣曜威靈)鄉(舉卿切易林銷金鑄兵雷車不行民安其鄉)光(古横切朱
子空同賦雲幄掩而拂扃兮璧帶耿而夜光宕余魄而不得視兮悵竚立其怔營)堂(丑庚切太元恢其門
戸大經營也天門大開徳不滿堂也維豐維崇兹太平也)央(韻會於驚切詩旗旐央央王母贈魏夫人歌南
嶽挺真幹玉映輝頴精有任靡期事虚心自受靈嘉㑹絳河曲相與樂未央)泱(集韻於驚切潘岳射雉賦
天泱泱以垂雲注泱與英古字通)方(撫庚切春秋保乾圖賊臣起名孫登巧用法多技方)漿(即盈切靈
飛經呼吸江河山岳頽傾立致行厨金醴玉漿収束虎豹叱吒幽冥)囊(韻㑹小補郎丁切莊子乃始臠卷傖
囊而亂天下也注傖囊猶搶攘顔師古漢書注讀搶攘為傖獰)荒(呼宏切揚雄雍州牧箴上帝不寧命漢作
京隴山以徂列為西荒)疆(舉卿切程珌南郊大禮慶成賦天人並和厯數無疆天子萬夀元臣作朋靈監
觀下方外慰寧)傷(師庚切易林惡災殆盈日益章明禍不可救三卻夷傷張衡髑髏賦離朱不能見子野不
能聴堯舜不能賞桀紂不能刑虎豹不能害㦸劍不能傷朱子梅花賦俟桃李于咸陽兮倉庚寂而未鳴私顧
影而自憐兮淡愁思之不可更君性好而弗取兮亦吾命其何傷)煌(胡肱切司馬相如封禪頌宛宛黄龍
興徳而升采色炫燿煥炳煇煌正陽顯見覺悟黎蒸)蝗(唐韻正戸盲切禮記孟夏行春令則蝗蟲為災注蝗
音横演繁露徽州稻苦蟲害俗呼横蟲)璜(韻注音横韓愈孟郊聯句嬌應如在寤頽意若含酲鵷毳翔衣
帶鵞肪截佩璜)亢(字典同庚亢倉子莊子作庚桑子)傍(詩經集傳音崩小雅四牡彭彭王事傍傍)旁
(詩經集傳音崩鄭風清人在彭駟介旁旁易林淵蔽牡荆生翳山旁仇敵皆憎孰肯相迎)汪(韻會小補烏宏
切左傳尸諸周氏之汪與泓同)當(宅耕切易林配合相迎利之四卿欣喜興釋所言得當)鏘(韻注音清
禮記非聴其鏗鏘而已也徐邈讀)滂(集韻披庚切與泙同史記司馬相如傳洶涌滂㵒注滂音浦横反)
攘(集韻泥庚切漢書賈誼傳國制搶攘顔師古注搶仕庚反攘女庚反)搶(韻注音撑漢書賈誼傳見攘字
注)杗(韻會小補眉甍切韓愈進學解大木為杗)鬤(韻注音儜韓愈孟郊聨句羽空顛雉鷃血路迸狐麋
折足去踸踔蹙鬐怒䰃鬤)侊(韻注音觥國語侊飯不及壺飱韋昭讀)尋(徐盈切易林踐履寒冰十步九
尋)沈(是征切吳儆浮邱仙賦赩靈砂之發竇赫溪流之變赬紛瓶汲而盎負粲血凝而星沈)深(書盈
切楊修許昌宫賦重閨禁之窈窕造華蓋之幽深險則不陋奢則不盈黎民子來不督自成)淫(以成切謝
翶樂府収其石桯焚其侈淫視于丁寧䇢羽不飲飲于京切羅喻義瀛洲賦玉醴方潔甘且清有道服者得長
主挹彼注兹可數升陶然常作醉中醒念兹綢繆樂不淫何當漂泊從伊人人音仍)心(息營切韋元成詩于
異卿士非同我心三事惟囏莫我肯矜易林徳積不輕辭出真心三媒不已大福來成蘇軾富鄭公碑六聖受
命惟一其心敕其後人帝命是承勿劓刵人矧彼好兵劉詵聞鶯賦夫固有厭而棄去兮亦有感而難為聴咸
機籟之不能自已兮孰能槩之以悦心求衆聲之最和兮竊獨喜夫倉庚)琴(渠營切楊簡月賦到几盈席透
牕寫櫺徹酒涵杯跨絃指琴大巧造微至此而無用其力至潔非染至此而如留若凝)吟(尼庚切莊子今
子外乎子之神勞乎子之精倚樹而吟據梧而暝天選子之形子以堅白鳴楊萬里詩不知何怒泄不平不知
何喜唧唧吟待渠自静勿與争功莫借箸怒復生)今(韻畧音經詩有椒其馨胡考之寧匪且有且匪今斯
今易林庭燎夜明追古傷今沈位經筵賦惟師臣之為帝笑秦皇以衡程雖納誨之須臾固已上下夫古今)
金(舉卿切國語伶州鳩引諺曰衆心成城衆口鑠金易林背北相憎心意不同如火與金太元傒福貞貞食
于金)音(韻畧一陵切詩言念君子載寢載興厭厭良人秩秩徳音楊戯昭烈皇帝贊躡基履迹播徳芳聲華
夏思美西伯其音開慶來世厯載攸興樂府嬌女詩芙蓉發盛華渌水清且澄弦歌奏聲節髣髴有餘音尹貫
道靈臺賦載顧載贍迺詠迺賡瞽矇奏清廟之瑟樂工呈韶濩之音匪暇豫之是徇聊舒眺于吾情)隂(於驚
切吳儆浮邱仙賦旱焦山而不竭寒凝海而不冰以沐則髪澤而神悦以浴則愈瘍而散隂)嶔(去盈切邢
居實南征賦宿上唐之候館兮聴晨鷄之並鳴濯余纓于泌水兮瞻桐栢之崎嶔)歆(呼形切詩卬盛于豆
于豆于登其香始升上帝居歆)森(所庚切荆浩畫山水賦生于土者修長而挺直長于石者拳曲而伶仃古
木節多而半死寒林扶疎而蕭森)涔(集韻郎丁切水名楚辭望涔陽兮極浦)南(奴經切梁鴻適呉詩
逝舊邦兮遐征將遥集兮東南柳宗元平淮夷雅淮夷既平震是朔南)男(韻補尼觪切易林隂變為陽女
化作男治道得通君臣相承魏武帝對酒歌見民字注)亷(離貞切三畧内貪外亷詐譽取名)謙(韻補
輕英切太元冥自少不見謙也自少不至謙不成也韯其得人謙貞也)綅(韻畧息稜切詩公徒三萬貝胄
朱綅烝徒増増戎狄是膺)巖(餘輕切易林見宗字注)氏(字典子盈切漢書地理志代郡屬縣狋氏孟康
注狋音權氏音精)耳(韻注音仍漢書惠帝紀及内外公孫耳孫顔師古注耳音仍據爾雅昆孫之子為仍
孫仍耳聲相近蓋一號也)珥(集韻如蒸切割牲以釁也周禮小子掌珥于社稷)盡(慈盈切莊子有待也
而死無待也而生吾一憂其成形而不化以待盡)吻(莫耕切沈亞之古山水障賦振錦舒繡錯以明兮啼
覊酸雌裂眥吻兮風號穴怒寧而清兮)隠(戸經切荆浩畫山水賦春景則霧鎖烟籠樹林隠隠逺水拖藍
山色堆青)鉉(韻注音扃扃鉉古通用易鼎黄耳金鉉徐邈讀扃儀禮設扃鼏注今文扃為鉉又左人抽扃注
扃即鉉字所以舉鼎者)爽(韻補所庚切馬融廣成頌豐彤對蔚崟頟槮爽翕習春風含津吐榮注爽音生)
井(韻注音精易井甃無咎修井也寒泉之食中正也元吉在上大成也正音征又古文井與刑通用左傳有
井伯即邢伯)嶺(韻補離貞切王褒九懐駕元螭兮北征曏吾路兮葱嶺連五宿兮建旄揚氛氣兮為旌)
領(韻補離貞切吕氏春秋北人無擇自投于蒼領之淵髙誘注蒼領或作青令按莊子作清泠韓愈沂國公
廟碑嶪嶪魏土嬰兒弄兵吏戎愁毒莫保首領)警(字典通作驚史記司馬相如傳祝融驚而蹕御兮漢書作
警)請(韻㑹親盈切禮記請期徐邈讀謝翺樂府皇靈畼遐外蜑俗邇聲明歸其所𨽻州乞身奉朝請帝命
得陪祀湯沐在王城又與情通荀子聴之經明其請參伍明謹施賞刑注請當為情史記禮書請文俱盡徐廣
注古情字或假借作請)逞(韻補癡貞切莊忌哀時命伯夷死于首陽兮卒夭隠而不榮太公不遇文王兮
身至死而不得逞張衡思元賦遇九臯之介鳥兮怨素意之不逞遊塵外以瞥天兮據冥翳而哀鳴王粲詩嗟
我懷歸弗克弗逞聖善獨勞莫慰其情春秋代逝于兹九齡柳宗元起廢答丱角覊貫排厠鱗征一位暫缺百
事交并駢停懸足曽不得逞)頃(唐韻去營切與傾同詩采采卷耳不盈頃筐箋頃筐欹筐也漢書地理志
隴西郡臨洮禹貢西頃山在縣西南顔師古注頃讀曰傾)靜(韻補于廷切六韜春道生萬物榮夏道長萬物
成秋道歛萬物盈冬道藏萬物静)省(韻注音星左傳盍姑内省徳乎杜預讀)幸(轉注古音畧音興太
元正其足險得平也纍項于䣛亦不足生也破璧毁圭逢不幸也班固奕㫖博懸于投不専在行優者有不遇
劣者有僥倖踦拏相凌氣勢力争)頸(韻補拘盈切易林義不勝情以欲自營覬利危躬折角摧頸魏文帝
秋胡行朝采其實夕偑其英采之遺誰所思在庭雙魚比目鴛鴦交頸曹植魏文帝誄咨逺道之眇眇兮感凶
諱以怛驚心孤絶以靡告兮紛流涕而交頸韓愈送窮文若嘯若啼砉歘嚘嚶毛髪盡竪竦肩縮頸疑有而無
久乃可明)郢(字典以成切風俗通干木息偃以藩魏包胥重繭而存郢管氏朱紘而三歸平仲辭邑而濯纓)
耿(韻注音刑書序祖乙圯于耿史記殷本紀祖乙遷于邢古文邢耿通用)箵(韻畧先青切唐書元結傳
能帶笭箵全獨而保生蘇舜欽詩舉網時聞魚鱉腥擬來隨爾帶笭箵)靖(字典通作清書自靖釋文靖馬
本作清謂潔也)梃(韻㑹唐丁切漢書地理志有梃縣屬膠東國)艇(韻補田庚切古樂府沿江有百丈一
濡多一艇上水郎擔篙何時至金陵)鼎(字典他經切漢書賈捐之傳捐之復短石顯楊興曰顯鼎貴如淳注
鼎音釘言方且欲貴矣左思吳都賦精若耀星聲若雷霆名藏于山經形鏤于夏鼎)泂(轉注古音畧音熒顔
卜辭登髙臨下水泂泂惟聞其聲不見形)拯(音丞易夷于左股用拯馬壯本義拯之陵反)寢(韻補千層
切詩乃安斯寢乃寢乃興)飲(於京切謝翶樂府視于丁寧筈羽不飲取其鏄磬以獻于京磬平聲)甚(是征
切易林去辛就蓼毒愈酷甚避阱遇阬憂患日生)夢(韻補莫籐切詩蟲飛薨薨甘與子同夢㑹且歸矣無
庶予子憎揚雄甘泉賦般倕棄其剞劂兮王爾投其釣繩雖方征僑與偓佺兮猶仿彿其若夢)衆(韻補諸仍
切太元減于艾無以涖衆也減黄貞臣道丁也)降(舉卿切李綱擬騷賦皇祖隠徳而弗耀兮逮吾親而振名
嵗昭陽之淵獻兮閏夏甲申吾以降幼倥侗而顓䝉兮非岐嶷之夙成)沴(諸盈切揚雄河東賦簸邱跳巒
涌渭躍涇秦神下讋跖魂負沴)耐(韻注音能禮記故聖人耐以天下為一家又故人不耐無樂鄭康成注耐
古能字)信(息營切易水流而不盈行險而不失其信)鎮(諸盈切鄒陽酒賦安廣坐列雕屏綃綺為席犀
據為鎮曵長裾飛廣袖奮長纓)韞(於驚切楊萬里糟蟹賦黄中通理彼其韞者歟雷雨作解彼其名者歟蓋
海若之黔首馮夷之黄丁者歟)遯(徒登切三畧主察異言乃覩其萌主聘儒賢奸雄乃遯)悶(韻畧眉兵
切易不易乎世不成乎名遯世无悶不見是而无悶)患(胡萌切易林播輪折輻馬不得行豎牛之讒賊其父
兄布衣不傷終身無患)奠(韻畧唐丁切考工記匠人凡行奠水磬折以參伍奠與渟同)藉(轉注古音
畧音陵列子强弱相藉)敬(韻補居卿切曹植車渠椀賦何神怪之巨偉信一覽而尤敬雖離朱之聰明猶
炫燿而失精)命(韻補邱京切易乾道變化各正性命保合太和乃利貞莊子吾又奏之以無怠之聲調之
以自然之命故若混逐叢生林樂而無形太元勞有恩勤有緒情也羈角之吾不得命也)正(韻畧諸盈切詩
大命近止無棄爾成何求為我以戾庶正逸詩昔吾有先正其言明且清楚詞九歌孔蓋兮翠旍登九天兮撫
彗星慫長劍兮擁幼艾蓀獨宜兮為民正嵇康詩為法滋章冦生紛然相召不停大人元寂無聲鎮之以静自
正)政(韻補諸盈切詩憂心如酲誰秉國成不自為政卒勞百姓姓桑經反周禮小宰聴政役以比居小司
徒施其職而平其政注並音征謂賦也潘岳許由頌虛薄忝任來宰斯城愧無惠化豹産之政)盛(詩紀平聲
湯桑林禱辭宫室崇與婦謁盛與芭苴行與讒夫興與易林谷風布氣萬物出生萌庶長養華葉茂盛)聖
(韻補常聲切春秋葬我小君聲姜公羊傳作聖姜常璩華陽國志贊仲元抑抑邦家儀型子雲元達煥乎𢎞聖)
姓(韻補桑經切白虎通姓生也人所稟以生者也詩有杕之杜其葉菁菁獨行睘睘豈無他人不如我同姓
漢童謡游平賣印自有平不避髙賢及大姓)慶(韻補邱京切太元䝉柴求兕得不慶也大開帷幕覽衆明
也易林畏昏不行待旦昭明燎獵受福老頼其慶漢書叙傳景十三王承父之慶魯恭館室江都訬輕班固白
雉詩容潔朗兮於淳精彰皇徳兮侔周成永延長兮膺天慶又與荆通史記荆軻傳軻先齊人徙于衞衞人謂
之慶卿注荆慶聲相近)病(韻畧蒲明切莊子榮辱立然後覩所病貨財聚然後覩所争)淨(集韻鋤耕
切説文魯北城門池也)諍(集韻甾莖切王沈釋時論拉答者有沈重之譽嗛閃者得清勦之聲嗆啍怯畏
于謙讓闒茸勇敢于饕諍斯皆寒素之死病榮達之嘉名)定(韻補唐丁切詩四方既平王國庶定時靡有争
王心載寧易林兩人俱争莫能有定汪應時厯象賦世冥眴而無見若右旋而迅征惟播氣之生和次十二而
有定朒朓獻警朏望持盈)磬(韻補苦丁切易林荷簣擊磬隠耳無聲董京詩鸎鵡能言泗濵浮磬衆人所玩
豈合物情謝翺樂府見飲字注)贈(韻注音増詩以贈申伯崔靈恩本作増注増益申伯之美)侫(韻補奴經
切卻正釋譏或詭道以要上或鬻技以自矜背正崇邪棄直就佞忠無定分義無常經夏侯湛抵疑猗靡容悦
出入﨑傾逐巧㸃妍嘔喁辨佞)證(陟陵切太元人不攻之自然證也鳴從之亡奚足明也)孕(以成切易
鴻漸于陵婦三嵗不孕終莫之勝勝平聲字典通作嬴管子春嬴育夏長養)甯(集韻同寧漢書酷吏傳甯
成史記作寧成漢郊祀歌周流常羊思所并穰穰復正直往甯)錠(轉注古音畧同燈博古圖錠銘曰王氏銅
虹燭錠説文以錠為鐙鐙即燈也)㡧(韻注音撑陸龜䝉詩譜為聴琴閱圖因㸔海㡧自注㡧平聲)則
(韻㑹小補入庚韻禮記故百姓則君以自治也注則當為明釋文則音明)即(韻注音精管子左手
執燭右手執即注即燭頭盡也尹知章讀)
滹(韻會小補呼刑切滹沱水名)鋂(集韻謨耕切萌古作鋂)磷(集韻力耕切砰磷峻貌)獜(集韻
郎丁切犬聲)鏻(廣韻郎丁切健也)桓(韻㑹小補古恒切木名)峘(韻會小補胡登切)怜(廣韻
郎丁切心了黠貌)蚈(古音叢目同螢)穰(韻㑹小補人成切蹂禾黍之餘也)戕(集韻慈盈切殺也)
蘉(集韻彌登切勉也)鉠(集韻於驚切鍈鈴聲或省作鉠)螃(集韻悲萌切蝦蟇類)粻(集韻除庚切糧
也)壬(集韻唐丁切説文莛莖也一曰屋梁或作壬)紿(集韻持陵切絲勞也)窅(集韻烏熒切深目貌)
忼(集韻披庚切忼慷也)蒡(廣韻薄庚切菜一名隠荵似蘇可為葅)冷(集韻郎丁切吳人謂氷曰冷凙)
埂(集韻居行切秦晉謂坑為埂)帡(集韻旁經切覆蓋也)頲(集韻湯丁切狹頭貌)珽(集韻湯丁切大
圭長尺二寸)剄(集韻堅靈切説文刑也)熲(集韻涓熒切光也)迸(集韻披耕切)聘(集韻匹名
切訪也)併(韻會小補卑盈切)徑(集韻堅靈切行過也)甑(集韻慈陵切炊器)蹬(韻會小補都騰
切)訂(廣韻地丁切平議也)嵊(集韻神陵切亭名在吳)蹭(集韻慈陵切)幎(韻㑹小補莫經切)
欽定叶韻彚輯卷十三
