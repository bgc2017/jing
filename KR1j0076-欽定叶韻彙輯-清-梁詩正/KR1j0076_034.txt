欽定叶韻彚輯卷三十四
四寘
寘(支義切止也置也廢也)置(陟吏切安置也設也説文云赦也)事(鉏吏切使也立也由也)地
(徒四切土地)意(於記切志也又姓)志(職吏切意慕也詩序在心為志爾雅曰骨鏃不剪羽謂之志)
治(直利切理也)思(相吏切念也)淚(力遂切目液也)吏(力置切説文治人者也)賜(斯義切與
也惠也又姓)字(疾置切春秋説題辭字者飾也説文乳也又愛也)義(宜寄切仁義釋名義者宜也裁
制事物使合宜也又姓)利(力至切吉也説文銛也亦州名又姓)器(去冀切説文皿也象器之口犬所以
守之又姓或作□亦作噐)位(于愧切正也列也莅也中庭之左右謂之位)戲(香義切弄也謔也歌也)
至(脂利切到也)次(七四切次第也亦三宿曰次又姓)累(良偽切縁坐也)偽(危睡也假也欺也)
寺(祥吏切司也釋名嗣也)瑞(是偽切説文以玉為信也又符信也又嘉祥符應曰瑞又州名)智(知義
切知也本作知又姓)記(居吏切記志也説文疏也)異(以智切移去聲奇也説文分也)致(陟利切至也説
文送詣也)備(平祕切備具也防也咸也皆也副也慎也成也)肆(息恣切陳也恣也極也放也又姓)翠
(七碎切字林云靑羽雀又翠微亦姓)騎(奇寄切騎乘又姓)使(疎吏切將命者也又遣人聘問曰使)試
(式吏切用也)類(力遂切善也法也等也又勤施無私曰類)棄(訖利切説文捐也古作弃)餌(仍吏切食
也説文粉餅也)媚(明祕切蠱也愛也)鼻(毗至切説文曰引氣自畀也)易(以豉切難易也簡易也又
禮云易墓非古也易謂芟除草木)轡(兵媚切馬轡説文作□)墜(直類切落也亦作隧)醉(將遂切説
文卒也各卒其度量不至于亂也一曰酒潰也又為酒所酣曰醉)議(宜寄切謀也擇也評也語也)翅
(施智切鳥翼翄&KR2180;同)避(毗義切違也囘也或作辟)笥(相吏切圓曰簞方曰笥竹器也)幟(式吏切旗幟)
粹(雖遂切不雜也)侍(時吏切近也從也承也)誼(宜寄切人所宜又善也)帥(所類切將帥也通作
率)厠(初吏切溷也雜也間也次也又居高臨垂邊曰厠)寄(居義切寄附説文託也)睡(是偽切眠
睡)忌(渠記切忌諱又畏也敬也止也憎惡亦姓)貳(而至切副也亦攜貳變異也疑也敵也又姓)萃
(秦醉切集也聚也)穗(徐醉切禾稷成貌説文作&KR2292;曰禾成秀人所収)二(而至切)帔(披義切帬帔也)
臂(卑義切肱也)嗣(祥吏切繼也又姓)吹(尺偽切鼓吹也)遂(徐醉切達也進也成也安也止也徃
也從志也又州名又姓)恣(資四切縱也)四(息利也隂數也象四分之形籀文作亖古文作□)驥
(九吏切説文千里馬也)季(居悸切昆季也少也小稱也又姓)刺(七賜切鍼刺爾雅刺殺也釋名曰書
名姓于奏白曰刺)駟(息利切一乘四馬)柶(息利切角柶)泗(息利切水名又涕泗也)識(職吏
切標識)痣(職吏切黒子本作誌亦作志)誌(職吏切説文記也又器之欵鏤為誌或作識通作志亦作
幟)寐(密二切息也)魅(明祕切本作鬽老精物也)邃(雖遂切深也逺也)隧(徐醉切埏隧墓道也
俗作燧或省作隊)穟(徐醉切禾秀説文曰禾穗之貌)襚(徐醉切贈也)璲(徐醉切玉也)檖(徐醉
切木名又作□)繸(徐醉切佩玉□也)燧(徐醉切説文曰塞上亭守烽者也或作&KR2370;)睟(雖遂切視貌又
潤澤貌)顇(秦醉切顦顇或作萃又作瘁病也亦作悴憔悴憂愁)諡(神至切易名又申也)牸(疾置切牝
牛也又凡獸育子曰牸通作字)植(直吏切種也)熾(昌志切盛也或作□)織(職吏切織文錦綺屬)飼
(祥吏切食也飤同)食(祥吏切)積(子智切韻㑹聚也儲蓄也)忮(支義切懻忮説文很也又伎同傷害
也)被(平義切被服也覆也)芰(竒寄切菱也)懿(一冀切美也大也温柔聖克也)悸(其季切心動也)
覬(九利切覬覦希望或作幾)冀(几利切九州名又姓又兾同)暨(其冀切及也至也與也)懻(九利
切强力貌)惎(渠記切説文毒也一曰敎也謀也)洎(其冀切潤也及也)穊(九利切説文稠也漢書劉
章傳深耕穊種)蔇(巨至切至也)媿(俱位切慙媿或作愧)匱(求位切乏也竭也又姓)鐀(求位切説
文匣也亦作櫃匱)饋(求位切餉也亦作餽)簣(求位切土籠也)蕢(求位切草器也或作䕚)恚(於避
切怨恨)比(毗至切近也阿黨也)庇(必至切庇䕃或作芘)卑(必至切與也)痺(毗至切足氣不生又
作痺必至切脚冷濕病也)奰(乎秘切怒也一曰迫也本作□經典省作奰)詖(彼義切險詖又慧也)毖
(兵媚切告也慎也至也)閟(兵媚切閟閉)泌(兵媚切泉貌)祕(兵媚切宻也神也視也勞也又姓俗
作秘)&KR0743;(脂利切擊鳥亦作□摯)䞇(脂利切執䞇本亦作摯通作質)摰(脂利切國名亦持又姓)觶
(支義切爵受四升或作觝□)胾(側吏切大臠也)躓(陟利切礙也頓也説文跲也亦作疐)漬(疾智切浸
潤又漚也)穉(直利切晚禾又稚同幼穉亦小也晚也又姓)遲(直利切待也)埴(昌志切黏土)祟
(雖遂切禍也)豉(是義切鹽豉廣雅云苦李作豉又□同)珥(仍吏切珥餙)衈(仍吏切開刑書殺鷄
血祭名)咡(仍吏切口吻)刵(仍吏切□也)示(神至切垂示也)伺(相吏切伺候也察也)嗜(常利
切嗜慾或作耆禮記耆欲將至又作□□)自(疾二切從也用也由也率也)眥(疾至切目眥又在計切)
骴(疾智切鳥鼠殘骨又胔同骨有肉也)詈(力智切罵也)莅(力智切臨也亦作涖)痢(力至切病也)
莉(力至切茉莉花名)緻(直利切宻也)輊(陟利切車前重也本作□按周禮作摯)譬(匹賜切説
文諭也)彗(徐醉切帚也一曰妖星或作篲熭)蔧(徐醉切王蔧草)肄(羊至切習也嫩條也)眙(丑吏
切任視也)惴(之睡切憂心也)儗(魚記切佁儗不前)懟(直類切怨也)縊(於賜切自縊死也)贔
(平祕切贔屓壯士作力貌)屓(虛器切贔屓亦作屭)餧(於偽切餧飯)劓(魚器切割鼻)啻(施智切不
啻又作翅)饎(昌志切熟食説文酒食也又作□又作糦大祭亦稷也)企(去智切舉踵也)曬(所寄切曝
也)勩(羊至切勞也)毦(仍吏切氅毦羽毛飾也)膇(馳偽切重膇痛或作㾽)為(于偽切助也)
賁(彼義切卦名賁飾也亦姓)糒(平秘切糗也)膩(女利切肥膩一作□出道書)施(施智切)鄪
(兵媚切邑名在魯一作費亦作&KR1955;)遺(以醉切贈也)跂(去智切垂足坐又舉足望也)槌(馳偽切蠶
槌)旞(徐醉切羽繫旌上)柲(兵媚切㦸柄)邲(兵媚切好貌)鞴(平祕切説文作絥車絥也又□
同)&KR1712;(平祕切木名出蜀其穗可食)杘(丑利切籰柄也又杘嚜多詐)䳐(七四切鳥名似梟人面山
居出山海經)僿(式吏切)哆(昌志切哆聲)誋(渠記切告也信也説文誡也)潩(羊吏切水名在
河南宻縣出文字音義)䗽(以醉切蛘䗽蟲名)詒(羊吏切遺也貺也)值(直吏切持也措也捨也當
也)柴(子智切)樲(而至切酸棗)髲(平義切頭髮也)出(尺類切)萎(於偽切萎牛)㩼(支義
切多也)澌(斯義切盡也禮記註死之言澌也)垝(詭偽切坫堂隅可致物)㩻(詭偽切瘦極)輢
(竒寄切枕輢)髊(疾智切枯骨)硾(馳偽切鎮也吕氏春秋硾之以石)腄(馳偽切縣名)嚱(香義
切聲也)蚑(去智切蟲行)翨(施智切鳥翮)鍦(施智切短矛)掎(卿義切説文偏引也)&KR1430;(於偽
切禮記註益州有鹿&KR1430;)瀡(忍累切滑也)䀣(兵媚切直視也)䨽(平祕切鳥如梟)樻(丘愧切)䙡
(丘愧切組也又竹□)謘(直利切語謘)縋(馳偽切懸也)蜼(以醉切)蚝(七史切蛓同毛蟲有毒)
貤(羊至切重物次第)纍(力遂切係也)廙(羊吏切恭也敬也)肂(息利切埋棺坎下)坒(毘至
切地相次坒亦音邲)憙(許計切好也)其(居吏切語已辭)异(羊更切歎也過也舉也)誶(雖遂切言
也詩曰歌以誶之)屣(所寄切履不躡跟)錘(馳偽切稱錘或作鎚)佽(七四切佽飛漢武官名助也利
也代也遽也及也)巋(丘愧切韻會獨貌)施(羊吏切及也又延也孟子施從良人之所之)庳(毗至
切有庳國名象所封)孳(疾置切乳化曰孶書鳥獸孶尾)睢(香季切恣睢暴戾)驇(陟利切馬脚屈也)
懫(陟利切止也或作疐)司(集韻相吏切主也)諉(女恚切諈諉)䪐(兵媚切弓絏通作閉)臮(具冀
切衆與辭也)陂(彼義切傾也)塈(其冀切息也又仰塗也)甀(馳偽切小口罌)&KR2345;(疎吏切列也)
&KR1830;(虚器切人名寒浞之子)侐(火季切靜也)咥(許意切)幾(几近切)近(集韻居吏切已也辭
也)始(集韻式吏切始也禮記蟬始鳴)術(集韻徐醉切六鄉之外地一曰道也通作遂)裏(集韻良志
切衣内也)欬(集韻去冀切謦欬言笑也一曰俗謂𠻳為欬)蹕(集韻必至切止行也䟆同)瑟(集韻疎吏
切樂器)徳(集韻竹利切禮記立容徳蓋如有所置物於前也徐邈讀)
五未
未(無沸切辰名爾雅太歳在未曰協洽)味(無沸切五味酸醎甘苦辛)氣(去既切氣息也&KR0587;同)貴(居胃
切尊也髙也釋名貴歸也物所歸仰也説文作䝿亦姓)費(芳味切耗也惠也又房未切姓也)沸(方味
切詩曰觱沸檻泉箋云觱沸者謂泉湧出貌)尉(於胃切候也説文作㷉云從上案下也從&KR0642;又持火所以
申繒也風俗通火斗曰㷉俗作熨又尉氏縣亦云鄭之别獄又姓)畏(於胃切畏懼)慰(於胃切安慰)
蔚(於胃切茺蔚)魏(于貴切魏闕又州名)緯(于貴切經緯又姓)胃(于貴切腸胃説文作胃穀府也)
渭(于貴切水名亦州名)彚(于貴切類也説文作□蟲也似豪豬而小爾雅曰彚毛刺是也蝟同)謂(于貴
切言也告也説文報也)諱(許貴切誋也)卉(許貴切草總名)毅(魚既切果敢也)溉(居毅切溉灌)
既(居毅切已也盡也又姓)禨(居毅切福祥)暨(居毅切諸暨縣在越州)&KR3752;(居毅切幸也不便言
也)旡(居毅切飲食逆氣不得息也)蔇(居毅切説文草多貌)衣(於既切衣著)餼(許既切説文曰
饋客芻米一作氣亦作䊠)霼(許既切靉霼雲狀)熂(許既切燹火)黖(許既切黖菲黒也)愾(許既
切夭息也)&KR3742;(許既切豖息也)忥(許既切説文癡貌)欷(許既切歔欷)塈(許既切仰塗也)摡(許既
切拭也)䀈(許既切獸名又音氣)誹(方味切謗人)芾(方味切詩傳蔽芾小貌茀同)髴(芳味切髣
髴)疿(方未切熱生小瘡)靅(芳未切靉靅雲布狀也)泋(許貴切水波紋也)&KR3258;(扶涕切目不明
或作䀟)&KR2624;(扶涕切&KR2624;狒同亦作□)屝(扶涕切草屩黄帝臣於則所造也)痱(扶涕切熱瘡)䠊
(扶涕切刖足亦作剕)蜚(扶涕切盧蟲也一名蜰即負蠜臭虫也又獸名)翡(抉涕切赤羽雀也)罻(于胃
切罻網)㥜(于貴切㥜㥜不安也)緭(于貴切緭繒也)黂(扶涕切爾雅黂枲實禮曰苴麻之有黂)气
(去既切與人物也説文曰雲气也今作乞)&KR3171;(魚既切説文煎茱萸也藙同)
寘未霽叶韻
支(集韻支義切音寘方言南楚謂謰謱為支註)移(集韻以豉切音異羡也禮記順成之方其蜡乃通以
移民也曹植鷂雀賦雀得鷂言意甚不移目如擘椒跳蕭二翅)垂(集韻樹偽切音瑞書僉曰垂哉陸徳明讀)
儀(韻略音義詩無非無儀唯酒食是議劉向九嘆躬純粹而罔愆兮承皇考之妙儀惜徃事之不合兮横汨
羅而下厲)馳(韻補直詈切蔡邕彈棊賦于是列象雕華逞麗豐腹歛邉中隠四企輕利調博易使騁馳)規
(集韻規恚切荘子規規然自失也李軌讀)夷(字典羊吏切音異劉向九嘆見美字註馮衍顯志賦攅射干雜
蘼蕪兮結木英與新夷光扈扈而揚耀兮紛郁郁而暢美美音媚)師(讀易韻考音試崔駰太尉箴天官冡
宰庶寮之師師錫有帝命虞作尉)時(韻補時吏切離騷忳鬰邑余侘傺兮吾獨窮困乎此時也寜溘死以
流亡兮余不忍為此態也態音替太𤣥鋭于時無不利)旗(文選章句渠記切揚雄長楊賦所過麾城摲邑
下將降旗一日之戰不可殫記)期(韻補渠記切離騷路修逺以多艱兮騰衆車使徑待路不周以左轉兮指
西海以為期待音侍淮南子操舍開塞各有龍忌發號施令以待教期使君人者知所以從事)祠(韻補祥吏
切張衡東京賦春秋改節四時迭代蒸蒸之心感物增思躬追養于廟祧奉蒸嘗與禴祠代徒帝切)基(字典
古詣切音計劉歆列女頌以為世基叶下避字)疑(韻補魚記切易升虚邑無所疑也王用享于岐山順事也
貞吉升階大得志也)醫(集韻壹計切音瘞周禮酒正辨四飲之物二曰醫徐仙民讀)披(韻註音賁禮記
設披周也註披柩行夾引棺者徐邈讀周禮司士作六軍之士執披疏披者車兩旁使人持之若四馬六轡然
杜子春讀)炊(集韻尺偽切荘子從容無為而萬物炊累焉註炊去聲)卑(韻註音鼻漢書鄒陽傳舜封象
于有卑孟子作有庳史記正義引帝王世紀作有鼻古字通用)虧(韻畧武義切揚雄長楊賦事罔隆而不殺
物靡盛而不虧殺所戒切)斯(集韻斯義切音賜盡也詩王赫斯怒鄭康成讀禮記母曰我䘮也斯沾陸徳明
讀史記司馬相如傳卭筰冉駹斯榆之君索隠斯鄭氏音曳)熙(韻註音戲淮南子不敢以死為熙髙誘讀)
彞(韻註音事周禮小宗伯辨六彛之名物徐邈讀)資(韻註音恣史記秦㑹稽刻石文暴虐恣行金石録作
資行)衰(韻補所類切東方朔七諌駑駿雜而不分兮服罷牛而驂驥年滔滔而日逺兮壽冉冉而愈衰)追
(韻補馳偽切周禮士師以比追胥劉彞讀司馬相如上林賦車騎靁起殷天動地先後陸離離散别追易林巢
成樹折傷我彞噐伯踒叔跌亡羊乃追)緇(韻㑹側吏切漢書叙傳吉困子賀涅而不緇讀去聲)麾(集韻
呼恚切以旌旗示之曰麾左傳瑕叔盈又以蝥弧登周麾而呼曰君登矣)釐(韻補良置切曹植皇太子頌祗
肅郊廟明徳敬忌陽精積善鍾天之釐)飴(集韻祥吏切晉書王薈傳以私米作饘粥以飴餓者註飴音嗣)
縻(韻註音媚有平去二音史記司馬相如傳其義羈縻勿絶而已)綏(韻註許恚切禮記祭黍稷加肺註謂
綏祭也)訾(韻註音恣荀子以不俗為俗離蹤而跂訾者也楊倞讀)咨(集韻資四切音恣易齎咨涕洟
陸徳明讀)其(轉註古音略音記詩彼其之子禮記引作彼記之子)粢(集韻音劑禮記粢醍在堂釋文粢才
細切)蠡(字典郎計切音麗方言參蠡分也註謂分割也齊曰參楚曰蠡)菑(韻㑹側吏切木立死曰菑詩其
菑其翳又音恣裂也考工記弓人居幹之道菑栗不迤)輜(字典側吏切車輻入牙曰輜與菑通考工記輪
人察其菑註菑謂輻入轂中者也讀如雜厠之厠)壝(韻㑹以醉切周禮掌舍為壇壝宫棘門)貽(韻補
羊至切詩自牧歸荑洵美且異匪女之為美美人之貽)洟(廣韻他計切音替禮記不敢唾洟註本又作涕)
熺(字典同熾禮記湛熾必潔淮南子作湛熺必㵖髙誘讀熾)台(集韻祥吏切音寺古文嗣字書舜讓于徳
弗嗣古文尚書作弗台)罹(韻畧音麗詩惟酒食是議無父母詒罹)紕(韻註音鼻詩素絲紕之良馬四
之)倕(韻註音瑞堯時工垂荘子作工倕增韻是偽切)猗(韻㑹於記切詩兩驂不猗)祗(韻註音帝易无
祗悔王弼讀山海經祗山多水無草木郭璞讀)褫(韻補徒帝切荀子極禮而禠註去聲陸機文賦心牢落而
無偶意徘徊而不能禠石韞玉而山輝水懐珠而川媚李善本作揥)郿(韻註音媚詩王餞于郿陸徳明讀漢
書趙充國等傳贊秦時將軍白起郿人顔師古讀)釃(韻註疏吏切詩釃酒有藇葛洪讀韓維詩徳義我所
珍軒冕安能貴長嘯汝水濵濁醪日自釃效陶有新篇翼孔著髙議)隋(韻註許恚切周禮守祧既祭則藏其
隋註謂尸所祭肺脊黍稷之屬劉歆讀)泜(集韻丁計切漢書張耳傳斬陳餘泜水上晉灼讀)騩(集韻
基位切音愧漢儀丞相見免乗騩馬自府歸)劙(韻註音麗荀子劙盤盂楊倞讀)觭(集韻居義切音寄荘
子以觭偶不仵之辭相應)徛(韻註音寄爾雅石杠謂之徛孫炎讀)椔(集韻音胾爾雅木立死椔註椔側吏
反)圍(字典與衛通管子羣藥安聚以圍羣殃註圍同衛)威(韻補紆胃切古文尚書註古威畏同天威
棐忱今作畏禮記引書徳威惟威註亦云讀者亦依尚書作畏)畿(韻補渠記切班固西都賦横被六合三成
帝畿周以龍興秦以虎視視去聲)機(字典去聲山海經單狐之山多機木郭璞讀按山海經今本作机)
希(韻註音戲方言磨鉛謂之希)歸(韻補求位切論語歸孔子豚孟子作饋禮記卷三牲之俎歸于賔館
徐邈讀荀子通流財物粟米無有滯留使相歸移也楊倞讀左思魏都賦日不雙麗世不兩帝天經地緯理有
大歸)茹(時吏切陳傅良詩葉公巋然地官貳顔公領袖天下士星聨郎署尤與何次第諸公亦速茹一時臺
省舊名徳十見班行已三四士音事)汙(餘制切宋玉九辨願皓日之顯行兮雲䝉䝉而蔽之竊不自聊而願
忠兮或黕㸃而汙之)絇(具位切爾雅絇謂之救鄭樵讀)臾(集韻求位切同蕢説文草器也古象形引論語
荷臾而過孔氏之門按貴本作䝿故蕢亦可省作臾)藜(韻註音詈左傳據于蒺藜杜預註力利切)氐(韻註
脂利切音至史記老荘申韓傳莊子著書十餘萬言大氐皆寓言也)提(韻註音第漢書吳王濞傳引博局提
吳太子顔師古讀法言搥提仁義宋咸讀)蹏(韻補徒帝切郭璞水馬贊馬實龍精爰出水類渥洼之駿是勒
是蹏)傒(集韻音系淮南子傒人之子女註傒與囚繫之繫同)鷖(集韻壹利切音瘞青黒色也周禮巾車彫
面鷖總劉昌宗讀)倪(集韻與睨同爾雅龜左倪不類右睨不若註五計反荘子和之以天倪徐邈讀詣)
霓(韻補研計切張衡東京賦龍輅充廷雲旗拂霓夏正三朝庭燎晣晣曹植七啟凌轢諸侯驅馳當世揮袂
則九野生風慷慨則氣成虹霓何晏景福殿賦髙甍崔嵬飛宇承霓緜蠻㸃䨴隨雲融泄)睽(集韻其季切音
悸睽睢張目貌王延壽魯靈光殿賦䫜顤顟而睽睢)烓(字典音恚方言烓明也註口類反)靁(字典音類
周禮龜人西龜曰靁屬釋文刀胃反)来(韻補良置切荀卿箴賦一徃一來結尾以為事後漢逺夷樂徳歌大
漢是治與天合意吏譯平端不從我來樂府讀曲歌歡但且還去遺信相參伺契兒向髙店須臾儂自來)災
(韻註音祭易遯尾之厲不徃何災也執用黄牛固志也)咍(韻補羊至切楚詞九章忠何罪以遇罰兮亦非
余心之所志行不羣以顛越兮又衆兆之所咍求晳元居釋束子閒居門人並侍下帷深譚隠几而咍含毫散
藻考撰同異)蜦(字典音麗郭璞江賦神蜧蝹蜦以沈逰本音倫又郎計切與蜧通)賁(彼義切吕氏春
秋孔子卜得賁註引詩鶉之賁賁按此則鶉賁賁字亦可讀如祕)剬(征例切史記顓頊記依鬼神以剬義
正義剬古制字)填(支義切漢書貢禹傳又多取好女至數千人以填後宫顔師古註此填字讀與寘同)闐
(字典几利切漢書陳湯傳渉康居界至闐池西註闐音冀)擩(韻註儒稅切詩楚次箋引嘏禮祝徧取黍稷牢
肉魚擩以授尸釋文擩音芮)猵(韻註音費荘子猨猵狚以為雌司馬彪讀)橇(韻㑹充芮切同毳史記夏
本紀泥行乗橇漢書溝洫志作乗毳)波(集韻音賁循水行也漢書西域傳傍南山北波河顔師古註彼義反)
能(文選章句奴刈切揚雄甘泉賦皋伊之徒冠倫魁能函甘棠之恵挾東征之意)紙(陟吏切李賀詩竹藪
添墮簡石磯引釣餌溪灣轉水帶芭蕉傾蜀紙岑光晃縠襟孤景拂繁事文同詩子平謂我同所嗜萬里書之
特相寄邀我為詩我豈能牕前累日臨空紙)是(時吏切李商𨼆詩巴牋兩三幅滿冩承恩字欲得識青天
昨夜蒼龍是皮日休詩所以尸禄人反為夷臣忌吁嗟華風衰何嘗不由是王禹偁詩今日何處行牢落窮沙
際自念亦何人偷安乃如是梅堯臣詩巨然李成者落筆愈竒異人物張僧繇雖傳恐非是葛澧錢塘賦析之
則有隣有比統之則有鄉有遂豈王畿特私然舉六服皆若是)氏(韻補時吏切司馬相如上林賦格蝦蛤鋋
猛氏羂騕褭射封豕豕施智切李商𨼆祭文但續椿壽徒髙鶴位摧壓光價掩淪聲味潁不濁而殄灌宗淮未
絶而傾王氏皮日休梁丘據贊豈惟賢不逮古嬖亦莫類梁丘可思又况晏氏激贊梁丘心焉孔悴謝翶詩疑
此磧上來不知幾年嵗桑門却問客所居何姓氏回指南海峰蒼茫倘一至)靡(韻補縻祕切揚雄長楊賦
今朝廷純仁遵道顯義并包書林聖風雲靡張衡西京賦大駕幸乎平樂張甲乙而襲翠被攢珍寳之玩好紛
瑰麗以奓靡潘岳西征賦超長懐以遐念若循環之無賜較面朝之煥炳次後廷之綺靡李覯詩行符索吏卒
□印發傳遞閭閻望塵拜州縣從風靡遮道結繒綵舖筵塞珠翠)彼(集韻彼義切音賁引論語子西彼哉)
毁(許貴切音諱韻㑹毛氏曰凡成毁之毁上聲荘子其成也毁也之類是也非自壊而隳毁之則去聲孟子
毁其宗廟之類是也惡聲令聞之毁譽則毁上聲譽去聲孟子不虞之譽求全之毁是也忌其人而毁之媚其
人而譽之則毁去聲譽平聲論語誰毁誰譽之類是也李覯詩教道亦難行凡庸豈同志吁哉養英才徒以釣
積毁篋書歸敝廬庠門任蕪穢)委(韻註音餧史記周勃世家願以梁委之索隠委亦有作餧音)髓(去聲
李賀詩小栢儼重扇肥松突丹髓鳴流走響韻壠秋拖光穟鶯唱閔女歌瀑懸楚練帔王禹偁詩城上卓旌旗
樓中望烽燧弓勁添氣力甲寒侵骨髓蘇軾詩洪濛艸樹宻葱蒨雲霞膩石竇有洪泉甘滑如流髓張耒詩謂
山無見留此事寜乆置道邉青髪翁下有白玉髓)妓(渠記切李賀詩岑光晃縠襟孤景拂繁事泉尊陶宰
酒月眉謝郎妓丁丁幽鐘逺矯矯单飛至)綺(去冀切蘇軾詩黄楊生石上堅瘦紋如綺貪心去不顧澗谷千
尋縋山髙虎狼絶深入坦無忌)此(音次錢起詩璞堅難為功誰怨晚成器比徳無磷緇論交亦如此盧仝詩
盧仝見馬異文章酌得馬異胸中事風姿骨本恰如此是不是寄一字李賀詩圓蒼低迷盖張地九州人事皆
如此赤山秀鋌禦時英緑眼將軍㑹天意李覯詩道義果弗充富貴反為累回憲本無官桀紂焉得此俗子但
相非吾心已居易劉子翬詩荒寒一㸃香足以酬天地天地亦無心受之自人意韜白任新和風味要如此)
泚(去聲鄒浩詩念君才患多落筆有餘思盈編故可期河流幾時泚君應嘲馬肝不食亦知味)爾(而至
切李紳詩周之天子無仙氣成武康昭都瞥爾穆王粗識神仙事八極輪蹄方逞志石介詩居安常念危在險
如處易臨難始求濟狼狽徒勞爾劉子翬詩蜀道難難于上青天蜀道易易于履平地蜀山天險固自若視難
為易在人爾)婢(毗義切孔平仲詩既知骨肉安復得鄰里事丁寜向兒女委瑣及奴婢開包視封題親故
各有寄)侈(韻補克豉切音翅班固東都賦宫室光明闕廷神麗奢不可踰儉不能侈左思魏都賦繆黙語
之常倫牽膠言而踰侈餙華離以矜然假倔彊而攘臂潘岳西征賦衛鬓髮以光鑒趙輕體之纖麗咸善立而
聲流亦寵極而禍侈)豕(韻補施智切司馬相如上林賦見氏字註)紫(去聲石介詩但識畜駑駘安知有騏
驥臘月北風寒太行山色紫君命急如火城頭見烽燧)㫖(韻補脂利切左思魏都賦蓋比物以錯辭述清
都之閒麗雖選言以簡章徒九復而遺㫖)指(脂利切楊萬里詩牛頭定何向牛尾定何指我不炙汝心我不
穿汝鼻如何不許見全牛霧隠雲藏若相避劉宰詩笔以薑桂椒未熟香浮鼻河魨愧有毒江鱸慙寡味更咨
座上客送歸煩玉指)視(韻補時利切荀子上通利隠逺至觀法不法見不視耳目既顯吏敬法令莫敢恣王
延壽魯靈光殿賦狀若悲秋危處憯嚬慼而含悴神仙嶽嶽于棟間玉女窺牕而下視潘岳射雉賦恐吾逰之
晏起慮原禽之罕至甘疲心于企想分倦目以寓視魯褒錢神論厭聞清談對之睡寐見我家兄莫不驚視錢
之所祐吉無不利杜甫范陽太君盧氏墓誌銘毫邑之都終天之地享年不永歿而猶視栁宗元詩鼎前芍藥
調五味膳夫攘腕左右視梅堯臣詩野性好書畫無力能自致每遇髙趣人常許出以視)美(韻補明秘切劉
向九嘆揚精華以眩燿兮芳鬰渥而純美結桂樹之旖旎兮紉蔥荃與辛夷夷音異潘岳西征賦縱逸逰于角
觝絡甲乙以珠翠忍生民之減半勒東岳以虚美李覯詩前有縣大夫取此石為器囂然夸謂予材與工俱美
如何爾鄉人器用曾莫備)否(兵媚切音臂易畜臣妾吉不可大事也君子好遯小人否也嘉遯貞吉以正志
也詩於乎小子未知臧否匪手携之言示之事)兕(鉏吏切石介詩黄州才専勝漢公氣全粹晦之號絶羣平
地走虎兕謂之雖駮雜亦文中騏驥)几(居義切音季李賀詩謐謐厭夏光商風道清氣髙眠服玉容燒桂祀
天几霧衣夜披拂眠壇梦真粹歐陽修詩霜筠秀含潤玉海湛無際明堂坐大府官事盈案几髙談遣放紛外
物不能累蘇軾詩劉璋固庸主誰為死不二嚴子獨何賢談笑傲碪几國亡君已執嗟子死誰為)軌(去聲
王儉詩漢稱間平周云魯衛咨我藩華方軼前軌歐陽修詩伊余方寂寞刻苦窮文字萬國㑹皇州羣英馳雋
軌)水(韻補式類切劉楨魯都賦蘋藻漂于陽侯芙蕖出于渚際奮紅葩之熩熩逸景燭于崖水潘岳西征
賦侔造化以制作窮山海之奥祕靈若翔于神島奔鯨浪而失水李賀詩西郊寒蓬葉如刺皇天新栽養神驥
廐中髙桁排蹇蹄飽食青芻飲白水李覯詩髙㑹雖暫歡故園當速至草草成别愁悠悠渡湖水蘇軾詩君不
學白公引涇東注渭五斗黄泥一鍾水楊萬里詩火雲燒江江水沸君詩淸涼過于水定知來是雪巢底恍然
坐我天台寺)止(脂利切音至皮日休補九夏歌我牢不愆我貨不匱碩碩其才有樂而止李覯詩髙堂何
戚戚疾病日攢萃一夕脾臟間發泄不復止詰朝問無言目瞑口齒閉蘇軾詩四十年來同幻事老去何須别
愚智古人不住亦不滅今我不作亦不止)市(時吏切盧仝詩金鵞山中客來到揚州市買藥牀頭一破顔撇
然便有上天意皮日休詩胥徒賞以財俊造悉為吏天下若不平吾當甘棄市歐陽修詩方朔常苦餓子雲非
官意歳暮慘風塵官閒倦朝市出處一云别所思寜可兾蘇軾詩聖人與天通有詔寛獄市好語夜喧街濕雲
朝覆砌范成大詩是䑓今古繁華地偏愛元宵燈影戲春前臘後天好晴已向衘頭作燈市)恃(祥吏切詩
無父何怙無母何恃出則銜恤入則靡至歐陽修詩舞波淵旋投河渚聚沫倐忽為平地下窺莫測濁且深癡
龍怪魚肆憑恃我生居南不識河但見禹貢書之記孔平仲詩西虜未純一汝可三軍帥擒之或縱之髙枕唯
爾恃公拜稽首歸眉目凜生氣范浚詩視爾托根生枯莖無殘蒂先榮疾箭瑟物理固難恃凌霄亟芳華衰歇
亦容易)喜(集韻許既切易允升大吉上合志也九二之孚有喜也詩彤弓弨兮受言載之我有嘉賔中心
喜之載子利反楚詞九章深固難徙更壹志兮綠葉素榮紛其可喜兮潘岳詩春秋代遷遊四運紛可喜寵辱
易不驚戀本難為思顔延之陽給諫誄疏爵紀庸恤孤表嗣嗟爾義士没有餘喜唐太宗詩晚霞聊自怡初晴
彌可喜日晃百花色風動千林翠蘇舜欽詩區區不憚逺飢渴奔高誼永叔聞我來解榻顔色喜蘇軾詩博大
古真人老耼關尹喜獨立萬物表長生乃餘事)己(廣韻羊吏切王禹偁詩多慙富人術且乏安邊議空作對
雪吟勤勤謝知己石介詩今讀禹功文魂魄已驚悸更加十四年世應絶儔類卒能霸斯文吾恐不在已李覯
詩答云此石堅攻磨動時歳官用錢出民民用錢出己出民官不知喜事誠可貴)紀(居吏切李覯詩不唯
務章句所欲興禮義施為有本末動靜有綱紀蚤與雞同覺夜與月相值)跪(渠記切李覯詩閽人顧之笑將
命見而避徃徃得所請蹌蹌向前跪何能剖懷抱浪自慕尊貴)技(文選章句其既切揚雄羽獵賦舉熢烈火
轡者施技方馳千駟狡騎萬帥李覯詩有人同州閭發迹自徒𨽻竊被儒衣裳曽亡小才技突如遊京邑欲以
干明叡)蟻(宜寄切李覯詩是年之季冬舉家纒疫癘老母尚委頓微軀蓋螻螘形骸非我有魂魄與心離
范成大詩蜉蝣强知時商羊與聞計垤鳴東山鸛堂審南柯蟻或加陰石鞭或議陽門閉)俾(字典毗至切俾
倪通作睥睨史記信陵君傳侯生下見其客朱亥俾倪故久立)鄙(卑義切楚詞九章刓方以為圜兮常度未
替易初本迪兮君子所鄙王禹偁詩妻子不飢寒相聚歌時瑞因思河朔民輸挽供邊鄙石介詩文人如麻立
樅樅攢戰騎徂徠山磊砢生民實頑鄙釋惠洪詩胡為下僚中混此萬乗器攝衣願從君舉歩懼椎鄙)子
(集韻將吏切中庸子庶民也徐邈謮李賀詩芒麥平百井閑乘列千肆刺促成紀人好學鴟夷子蘇軾詩老人
那解讀偶見不能記窮探到峰背採斫黄楊子張耒詩酸寒杜陵老痛飲遺身世雲安小縣麴米春遥知美味
無多于猶令此老氣如虎傲兀幾以醉為累楊萬里詩我無鵲返鸞廻字我無金章玉句子得君此贈端何似
兀者得鞾僧得髢)矢(韻註音誓論語夫子矢之孫邕讀)雉(字典直利切馬融摴蒱賦見利電𤼵紛綸
滂沸精誠一呌十盧九雉磊落踸踔并來猥至張耒大禮慶成賦頽青雲以連屬粲江霓之經緯紫㣲下屬于
兩觀勾陳錯施於萬雉)死(韻補息利切宋玉九辨霰雪紛糅其增加兮乃知遭命之將至願徼倖而有待
兮汨莽莽與壄草同死東方朔七諫弧弓弛而不張兮孰云知其所至無傾危之患難兮焉知賢士之所死太
𤣥装無□禍且至也季仲播軌送其死也装于昏尚可避也僧齊已詩人生在世何容易眼濁心昏信生死願
除嗜慾待身輕携手同尋列仙事石介詩守臣具事奏聖帝聖帝讀之惻上意乃詔天下捕虎狼意欲斯民無
枉死李覯詩炙背雖自竒寜當至尊意龍馬騰天衢駑駘含羞死)履(去聲樂府捉搦歌黄桑柘履蒲子履
中央有絲兩頭繫小時憐母大憐壻何不早嫁論家訃王禹偁詩髙陽許公精六義獨向聖朝生後嗣因將先
進進九重髙步金臺曳珠履李覯詩有奴來啄門手披擇之刺承命驚下牀赤脚誤穿履)畤(陟吏切李商𨼆
祭王尚書文侯館攸開丹幡遽至瞻望衛幕連綿秦畤寄奠申訣緘詞冩意)以(音意蘇軾詩巉巉隔江波
一一問廟吏遥觀神女石綽約誠有以俯首見斜鬟拖霞弄脩帔)已(於記切李覯詩軒車日已逺翰墨益
難致薄命良可傷降災渾未已是年之季冬舉家纒疫癘)似(鉏吏切李賀詩碧錦帖花檉香衾事殘貴歌塵
蠧木在舞彩長雲似蘇軾詩摩挲古銅人歳月不可訃閬風安在哉要君相指似陸游詩虙羲至今三十餘萬
歳春愁歳歳常相似楊萬里詩輕霏淡晚秀隤然燁春媚玩久有餘佳繪苦未必似今夕勿掩扉月中對山睡)
姒(祥吏切歐陽修詩試之㡬載功不效遂殛羽山慙而斃禹羞父罪哀且勤天妃以書畀于姒書曰五行水
潤下禹得其術因而治)巳(祥吏切元稹詩三泉驛内逢上巳新葉趨塵花落地勸君滿盞君莫辭别後無
人共君醉)耜(疾置切易林文明之世銷鋒鑄耜以道順昌百王不易易音異)祀(鉏吏切李賀詩珍壤割繡
段里俗祖風義鄰凶不相杵疫病無邪祀范成大詩古傳臘月二十四竈君朝天欲言事雲車風馬少留連家
有杯盤豐典祀)史(疏吏切張耒詩看爺飢寒姿兒豈合富貴翁家破篋中惟有書與史敎兒不讀書更欲作
何事李覯詩蚤與雞同覺夜與月相値孶孳忘飲食&KR2284;&KR2284;在文史時附南康書或逢北來使)駛(韻註疏吏
切潘岳詩我來冰未泮時暑忽隆熾感此還期淹歎彼年徃駛謝靈運詩千圻邈不同萬嶺狀皆異威摧三山
峭瀄汨兩江駛樂府子夜變歌歳月如流邁春盡秋已至熒熒條上花零落何乃駛王維詩惠連素清賞夙語
塵外事欲緩攜手期流年一何駛杜甫詩行雲遞崇高飛雨靄而至潺潺石間溜汨汨松上駛蘇軾詩徘徊朱
明洞沙水自清駛滿把菖蒲根歎息復棄置張耒詩何人不行樂而我獨涕淚夜長更漏稀風急鼓鼙駛)耳
(而至切皮日休耳箴堯居九重聽在民耳故得大舜授彼神器張詠詩叫回堯舜天聒彼周孔耳通塞不我知
要在觀生意居危不苟全憑難立忠義李覯詩時附南康書或逢北來使尺素雖滿前話言難到耳迨及三年
冬聞君受朝寄)里(良志切張耒詩自唐中微北方沸邊馬長鳴飲清渭李公守節陷賊庭身死髑髏行萬里
楊萬里詩如何不許見全牛霧隱雲藏若相避行行上牛背上下三十里一雨生新泥寸歩不自致樓鑰詩王
尊真有四方志叱馭行經了無累早登岷峨任陰城談笑動行千萬里)理(良志切釋惠洪詩耿泉豈知忠
元乳豈知義應之捷影響物有同然理此堂濕青紅賔從時畢至)起(訖利切張籍詩蕩漾木蘭船中有雙
少年少年醉鴨不起張詠詩冐死雪忠臣讜言警貴侍四海多壯夫望風毛骨起如今竟陵城推司茶椒利蘇
軾詩瞿塘迤邐盡巫峽崢嶸起連峰稍可怪石色變蒼翠黄庭堅詩當時喜文章各有兒子氣爾來頷須白有
兒能拜起)士(韻補側吏切韓愈施先生墓銘讐為博士延為太尉劉义詩白虹千里氣血頸一劍義報恩不
到頭徒作輕生士孟郊詩玉京十二樓峩峩倚青翠下有千朱門何門薦孤士王禹偁詩深為蒼生蠧仍尸諫
官位蹇諤無一言豈得為真士張耒詩荒碑半折就磨滅後人空解傳其字殺身不畏真丈夫自古時危知烈
士)仕(祥吏切桞宗元詩迺學與仕迺播與食皮日休詩國家選賢良定制兼拘忌所以用此徒令之充禄
仕楊萬里詩老夫今年六十四大兒壯歲初筮仕先人門户冷如氷豈不願汝取髙位薛季宣詩寒餒譟妻孥
先春輸典質兹乃不可常為貧求禄仕)俟(疾寘切歐陽修祭丁學士文是以君子修身而俟擾擾姦愚經
營一世迨榮榮之銷歇嗟泯沒其誰記許月卿詩御前兩驥立仗俟御龍整暇聊緩轡)涘(疾置切栁宗元
晉問騰倒䭿越委泊涯涘呀呷欱納摧雜失墜李賀詩攢蟲鎪古栁蟬子鳴髙邃大帶委黄葛紫蒲交狹涘石
錢差復藉厚葉皆蟠膩李覯詩如熱息廣厦如飢享盛饋君授南康守舟維蔡河涘)戺(音棄杜甫詩林木在
庭户宻榦叠蒼翠有井朱夏時轆轤凍階戺耳聞讀書聲殺伐災髣髴)峙(祥吏切張耒大禮慶成賦扶傾
之神仰立而拱翔徳之龍下抱而曳疑神變之歘成兮涌九地而出峙沈遼詩蒼茫烟霧下一水縈如袂村落
雜連峰精廬遥相峙宅土信羇客杜門忽彌歳)跱(疾置切李賀詩石錢差復藉厚葉皆蟠膩汰沙好平白立
馬印青字晚鱗自遨遊瘦鵠暝單跱)齒(施智切蕭穎士詩廻簷幽砌如翼如齒石介詩吾君仁覆如天地只
知虎狼有牙齒害人不獨在虎狼臣請匆捕捕貪吏)矣(去聲石介詩雷霆皆藏聲日星皆失次我慙年老大
才力漸衰矣禹功氣奔壯今方二十二)恥(施智切李賀詩鮐皮識仁恵丱角知靦恥縣省司刑官户乏詬
租吏)滓(文選章句去聲馬融長笛賦可以通靈感物寫神喻意致誠効志率作興事溉盥汙濊澡雪垢滓矣)
豸(韻補直詈切司馬相如上林賦椎蜚廉弄解豸格蝦蛤鋋猛氏氏時吏切)庀(廣韻通作庇周禮遂師庀
其委積釋文庀又作庇)圮(訖利切李賀詩霧衣夜披拂眠壇梦真粹待駕棲鸞老故宮椒壁圮鴻瓏數鈴
響羈臣發凉思)倚(韻註音意禮記欠伸跛倚註倚於義切李覯詩氣象斗不同波濤大可悸長帆張欲裂孤
舟蕩無倚或從玉井出或自銀山墜)底(集韻陟利切都計切李覯詩主司隔簾帷欲望不可跂中貴當棖闑
蒐索徧靴㡳呼名授之坐敗席鋪冷地劉宰詩翩翩鶴來翔粲粲花呈媚頗疑臺中景仿彿具盤底又疑三神
山幻化出人世)尾(去聲李賀詩蛟胎皮老蒺藜刺鸊䴊淬花白鵬尾直是荆軻一片心莫敎照見春坊字釋
恵洪詩安知出愛忘劇談略勢位便欲攜與東載我以船尾予生分竒蹇事事得敗意劉宰詩環坐正無悰駢
頭得嘉餽鮮明訝銀尺廉纎非蠆尾)葦(韻註音胃周禮稻人䘮紀共其葦事杜子春讀又織草也集韻引荘
子葦蕭而食于貴切按今本作緯)偉(韻補于貴切陸機文賦彼榛楛之切翦亦䝉榮于集翠綴下里于白
雪吾亦以濟夫所偉蘇軾詩連峰稍可怪石色變蒼翠天工運神巧漸欲作竒偉坱軋勢方深結搆意未遂釋
恵洪詩登門見眉須已覺增爽氣洪徐皆人龍議論例英偉君子一老間妙語發温粹)瑋(韻補于貴切張
華鷦鷯賦提挈萬里飄颻逼畏體大妨物形瓌足瑋)與(以智切蘇軾屈原廟賦變丹青于玉瑩兮彼乃謂子
為非智為髙節之不可以企及兮宜夫人之不吾與違國去俗死而不顧兮豈不足以免于後世)府(文選
章句方味切班固西都賦又有天禄石渠典籍之府命夫惇誨故老名儒師傅講論乎六藝稽合乎同異傅方
味反)數(文選章句讀若税班固西都賦後宫之號十有四位窈窕繁華更盛迭貴處乎斯列者盖以百數)
苦(其季切易林生時不利天命災至制于斧瘢當夜勤苦)薺(在詣切李商隠詩明年赴辟下昭桂東郊
慟哭辭兄弟韓公堆上跋馬時回望秦川樹如薺程俱詩春風逼芳華一國盡狂醉窮閻獨不知但見長蒿薺
秋飈起蘋末一葉初未墜)禮(去聲李覯詩健兒直我前武怒足防備少小學賢能謂可當賔禮一朝在檻穽
兩目但&KR0787;眙)體(施智切歐陽修紅鸚鵡賦鑿竅泄和淳漓雜偽衣羔染夏强華其體鞭朴走趨自相械繫
李覯詩畫地尚不入叢棘曷可寘惟兹謝吾母幾不全髮體教道亦難行凡庸豈同志劉宰詩更令義役廣前
制戸長里胥同一體庶幾二役適均平不使貧民偏受弊)米(莫計切范成大詩臘中儲書百事利第一先舂
年計米羣呼歩碓滿門庭運杵成風雷動地)洗(蘇計切文同詩抛擲道旁凡幾歲風刷雨淋塵土穢子平
一見初動心輦致東齋自摩洗)邸(韻註都計切周禮典瑞四圭有邸釋文音帝謝翔樂府梦見隨俘上江邸
道謁凄凉唯故吏自言置邸本先王方物入朝縁此至)詆(都計切李覯詩俄聞遷黄州又説丁䘮制古來
聖與賢誰不遭醜詆蜀日駭狗犬夏鼎愁魑魅)綮(集韻壹計切莊子技經肯綮之未嘗李軌讀)眯(集韻
宻二切音寐魘夢也莊子彼不得夢必且數眯焉)解(韻補居縊切楚詞九章愁鬰鬰之無快兮居戚戚而
不解心鞿羈而不開兮氣繚轉而自締)買(彌蔽切范成大詩除夕更闌人不寐厭禳滯鈍迎新歲小兒呼
叫走長街云有癡獃召人買)駴(韻補許記切蘇轍黄樓賦舞魚龍于隍壑閲帆檣于睥睨方飄風之迅發
震鞞鼓之驚駴)洒(山豉反漢書東方朔傳一日卒有不勝洒掃之職顔師古讀)悔(字典許既切音戲易
林梁柱堅固子孫蕃熾福喜盈積終無禍悔太𤣥曲其故為作意也羡其足避凶事也軸折吐血終不可悔也
班固奕㫖淨泊自守似道意隠居放言逺咎悔)海(韻補叶志郭璞精衛贊炎帝之女化為精衛沈形東海靈
爽西邁乃銜木石以填彼海邁音厲)罪(詩經集傳音悴小雅昊天已威予慎無罪威紆胃切陳師道詩遣醫
餽粱肉憂喜見顔際殷勤勸加餐代我破戒罪趙師秀詩思君氣實充不與短折類血死匪無由恐是服椒罪)
待(韻補時吏切荀子治之志後勢富君子誠之好以待處之敦固有深藏之能逺思富音沸歐陽修祭龍文
浸潤收畜足支一歳旱則來告否且當待張耒詩俗書小技何足道嗟我但欲揚其事寥寥獲麟數千載末學
褒貶多非是髙文大筆誰復作絀臣餓夫須有待是時吏切)怠(韻補徒帝切東方朔荅客難太公體行仁
義七十有二乃設用于文武得信厥説封于齊七百歳而不絶此士所以日夜孜孜修學敏行而不敢怠也説
舒芮切絶此芮切歐陽修范文正公銘藏其子孫寵及後世惟百有位可勸無怠)凱(古音餘音兾禮記士
寓祭噐於士註寓寄也言寄者凱已復還)引(韻註音譬考工記弓人引如終紲鄭康成讀)瑑(于歲切漢
書王莽傳欲獻其瑑耳服䖍註瑑音衛)雋(將遂切漢書地理志至勾踐稱王與吳王闔廬戰敗之雋李顔
師古註雋音醉字本作檇)小(字典蘇計切音細白居易懴悔偈無始劫來所造諸罪若輕若重無大無小了
不可得是名懴悔罪音遂悔音嘒)飽(楚詞集註音備天問閔妃匹合厥身是繼胡維嗜不同味而快鼂飽)
早(子例切音祭秦泗上謠利樂太早絶鼎系)好(楚詞集註虚既反九章自前世之嫉賢兮謂蕙若其不可
佩妒佳冶之芬芳兮嫫女姣而自好佩音備)跛(韻註音賁禮記立母跛又有司跛倚以臨祭釋文並彼義
反)瓦(韻補魚貴切詩載寢之地載衣之裼載弄之瓦裼他計切)有(於計切音意易林淵泉隄防水道通
利順注湖海邦國富有又春陽生草夏長條肄萬物蕃流充實益有)守(韻補所類切左傳守在四夷注守讀
衛易林牧為代守饗養甘賜得吏士意漢書叙傳崇執言責隆持官守寳曲定陵並有立志)夢(文選章句
讀若寐宋玉神女賦㒺兮不樂悵然失志于是撫心定氣復見所夢)用(韻註音意易豐其沛不可大事也折
其右肱終不可用也)去(訖利切音棄易林名成徳就項領不試景公耄老尼父逝去又空曹注器豚彘不至
張弓祝雞雄父飛去戴叔倫詩雨濕松陰凉風落松花細獨鶴愛幽清飛來不飛去王炎詩僧閒衆所羨農困
吾甚愧不敢飽登臨肩輿下山去)具(渠記切沈遼詩吾聞蜀都多學士寘諸文府為戰具君如窮經遂絶
筆請與大軸傳後嗣)數(蘇計切張詠詩天地有至私劉生與英氣學必摘其真文能取諸數)務(韻註音勢
易唯深也故能通天下之志唯㡬也故能成天下之務唯神也故不疾而速不行而至淮南子無以立務于天
下高誘讀)騖(神至切王炎詩練日遵詔條行春勸耕事擁旆有傳呼據鞍小馳騖兒童喜聚觀父老歡來詣)
注(征例切何梦桂詩雲飛會南來水流還北注此生不可期心期勗來世)住(直利切沈遼詩引脰企昔
遊野馬埋蒼翠何時籃輿去復將老師住請掃嵓下石為述空王偈)趣(七計切王炎詩扶杖既言歸解衣聊
少憩山中無俗情物外有幽趣僧閒衆所羨農困吾甚愧)傅(韻補方味切班固西都賦見府字註)祔(韻會
小補音備禮記殤不祔祭)泰(韻補他計切曹植七啟元化參神與靈合契惠澤播於羣黎威靈振乎無外超
隆平于殷周踵羲皇而齊泰外音制)帶(韻補丁計切詩有狐綏綏在彼淇厲心之憂矣之子無帶楚詞九歌
荷衣兮蕙帶儵而來兮忽而逝夕宿兮帝郊君誰須兮雲之際史記功臣表封爵之誓曰使河如帶泰山如厲
國以永寧爰及苗裔)外(字典征例切音制詩十畝之外兮桑者泄泄兮行與子逝兮揚雄羽獵賦泰華為旒
熊耳為綴木仆山還漫若天外班固東都賦子徒習秦阿房之造天而不知京洛之有制識函谷之可關而不
知王者之無外阮籍詩危冠切浮雲長劒倚天外細故何足慮高度跨一世陶潛詩淳薄既異源旋復還幽蔽
借問遊方士焉測塵囂外蘇軾詩梦徃從之遊神交發吾蔽桃花滿庭下流水出户外却笑逃秦人有畏非真
契)葢(韻補居氣切楚詞九歌聞佳人兮召予將騰駕兮偕逝築室兮水中葺之兮荷蓋宋玉高唐賦蜺為
旌翠為葢風起雨止千里而逝司馬相如子虛賦見貝字註張衡東京賦火龍黼黻藻繂鞶厲結飛雲之袷輅
樹翠羽之高葢)大(韻補徒帝切易樽酒簋剛柔際也坎不盈中未大也上六失道凶三歳也歐陽修詩功深
徳大夏以家施及三代䝉其利江海淮濟洎漢沔豈不浩渺汪而大詩無縱詭隨以謹醜厲式遏冦虐無俾正
敗戎雖小子而式𢎞大敗蒲寐切司馬相如子虚賦禹不能名卨不能計然在諸侯之位不敢言遊戲之樂苑
囿之大太𤣥其亡其亡震自衛也過小善不能至大也漢書叙傳博陽不伐含𢎞光大天誘其衷慶流苗裔傅
元詩先王鑒其機修文整武藝文武足相濟然後徳光大董京詩萬物皆賤惟人為貴動以九州為狹靜以圜
堵為大)旆(韻補蒲寐切詩荏菽旆旆禾役穟穟)瀨(韻補力制切司馬相如上林賦穹隆雲撓宛潬膠盭
踰波趨浥涖涖下瀨蔡邕述行賦想宓妃之靈光兮神幽隱以潛翳實熊耳之泉液兮總伊纒之澗瀨通渠源
于京城兮引職貢乎荒裔劉楨魯都賦龜螭潛滑于黃泥文魚游踊于清瀨浚迅波以逺騰正泌瀄乎湄㵝)
賴(韻補力制切太𤣥白日臨辰老得勢也蚤蝨之&KR1395;不足賴也班固答賔戲福不盈眥禍溢于世凶人且以
自悔况吉士而是賴)籟(韻補力制切宋玉高唐賦綠葉紫裏丹莖白蔕纎條悲鳴聲似竽籟)蔡(韻補子例
切王褒九懷水躍兮余旌繼以兮微蔡雲旗兮電騖倐忽兮容裔)害(韻補暇憇切詩二子乘舟汎汎其逝
願言思子不瑕有害荀卿蠶賦棄其耆老収其後世人屬所利飛鳥所害臣愚而不識請占之五帝賈誼旱雲
賦壟𤱔枯槁而失澤兮壤石相聚而為害農夫垂拱而無事兮釋其耰鉏而下涕易林江河淮濟盈溢為害邑
彼其癩年困無歳太𤣥狼盈口不顧害也兩虎相牙知所制也漢書敘傳疑殆匪闕違衆迕世淺為尤悔深作
敦害蔡邕述行賦濟西溪而容與兮息鞏都而後逝愍簡公之失師兮疾子朝之為害)最(陟衛切蔡邕述
行賦通渠源于京城兮引職貢乎荒裔操吳榜其萬艘兮充王府而納最濟西溪而容與兮息鞏都而後逝)
貝(韻註音蔽司馬相如子虛賦浮文鷁揚旌栧張翠帷建羽葢罔瑇瑁鉤紫貝葢居氣切)藹(韻補於計
切音翳揚雄羽獵賦車騎雲㑹登降闇藹泰華為旒熊耳為綴)沛(韻補匹蔽切楊雄甘泉賦雲飛揚兮雨滂
沛于胥德兮麗萬世)艾(韻註音義詩夜如何其夜未艾庭燎晰晰孟子自怨自艾孫奭讀張衡東京賦建辰
旒之太常紛焱悠以容裔六𤣥虯之奕奕齊騰驤而沛艾)兌(韻註音鋭史記天官書前列直斗口三星隨北
端兑索𨼆按天文志兑作鋭)檜(韻補古惠切蘇軾詩園中亦何有薈蔚可勝計請公試囬首嵗晚餘蒼檜)
礚(韻補去例切宋玉高唐賦礫磥磥而相摩兮巆震天之&KR1024;&KR1024;巨石溺溺之瀺灂兮沫潼潼而髙厲王褒九
懐望淮兮沛沛濵流兮則逝榜舫兮下流東注兮&KR1024;&KR1024;揚雄甘泉賦登長平兮靁鼓&KR1024;天聲起兮勇士厲)太
(韻補他計切歐陽修祭龍文宜安爾居静以養智冬雪春雨其多已太)汰(韻註音替莊子泠汰于物郭象
讀楚詞九章乗舲船余上沅兮齊吳榜以擊汰船容與而不進兮淹回水而凝滯)霈(韻補匹蔽切宋玉髙
唐賦水澹澹而盤紆兮洪波淫淫之溶㵝奔揚踊而相擊兮雲興聲之霈霈)懈(韻補居縊切秦瑯琊刻石
文匡飭異俗陵水經地憂恤黔首朝夕不懈除疑定法咸知斯辟辟音避揚雄元后誄穆穆明明昭事上帝𢎞
漢祖考夙夜匪懈)隘(韻補於既切謝莊宋孝武帝哀䇿文芝葢迫軨上襄眷轡萬㝢肅其北□靈阿具其
深隘)派(韻補匹蔽切歐陽修病暑賦覽星辰之浮沒視日月之隠蔽披閭闔之清風飲黄流之巨派)怪
(韻補居胃切易林五心六意岐道多怪非君本意生我恨悔悔音諱馬融長笛賦波散廣衍實可畏也掌距刼
遌又足怪也)壞(韻補于貴切詩無俾城壊無獨斯畏易林梁破橋壞水深多畏)誡(韻補居吏切劉歆列
女頌雖曰女則亦實男誡男女覽兹厥事甚備李白詩作詩報鯨鯢勿恃風濤𫝑濤落歸泥沙翻遭螻蟻噬萬
乗慎出入柏人以為誡)戒(韻補居吏切六韜將不常戒則三軍失其備荀子觀徃事以自戒治亂是非亦
可識託于成相以喻意識音志秦泰山刻石文昭隔内外靡不清淨施于後世化及無窮遵承遺詔永埀重戒
(三句入韻)王褒四子講徳論南容三復白圭孔子覩其慎戒太子擊誦晨風文侯諭其㫖意)界(韻補居吏切班
固封燕然山銘鑠王師兮征荒裔勦凶虐兮截海外夐其邈兮亘地界外征例切陶潛詩怡然有餘樂于何勞
智慧竒踪𨼆五百一朝敞神界又感士不遇賦悼賈傅之秀朗行逺䇿于促界悲董相之淵致屢乘危而幸濟
蘇軾詩從來一生死近又算癡慧蒲澗安期境羅浮稚川界梦徃從之游神交發吾蔽)介(韻補居吏切馬
融長笛賦激朗清厲隨光之介也牢刺拂戾諸賁之氣也)芥(韻補居吏切王粲浮淮賦軸轤千里名卒億計
運兹威以赫怒清海隅之蔕芥)薤(韻補胡計切魏文帝塘上行念君常苦悲夜夜不能寐莫以魚肉賤捐棄
葱與薤)拜(韻補變制切詩蔽芾甘棠勿剪勿拜召伯所説説始税切)快(韻補暌桂切易旅于處未得位
也得其資斧心未快也易林刺刖髠劓人所賤棄批捍之言我心不快)邁(韻補力制切詩蟋蟀在堂歲聿
其逝今我不樂日月其邁孔□格虎賦都邑百姓莫不于邁陳列路隅咸稱萬歲陸機詩顧侯體明德清風肅
已邁發跡翼藩后改授撫南裔)話(韻補胡桂切道藏歌清明重霄上合期慶雲際玉條流逸響從容靈妙話)
敗(韻補蒲寐切詩勿翦勿敗召伯所憩荀卿蠶賦功立而身廢事成而家敗棄其耆老收其後世賈誼鵩賦
彼吳彊大兮夫差以敗越棲㑹稽兮勾踐霸世易林更旦初歳振除禍敗太𤣥不拘不掣其心腐且敗漢書敘
傳孝恵短世髙后稱制罔顧天顯呂宗以敗)噫(於記切音意王逸琴思楚歌内無所恃失本義志願不得
心肝沸憂懐感結重欲噫)瘵(詩經集傳子例切小雅有菀者栁不尚愒焉上帝甚蹈無自瘵焉木華海賦天
綱浡潏為凋為瘵洪濤瀾汗萬里無際杜甫詩嗟爾三犀不經濟缺訛只與長川逝但見元氣常調和自免洪
濤恣凋瘵)屆(韻補居吏切詩其旂淠淠鸞聲嘒嘒載驂載駟君子所屆何晏景福殿賦鳥企山峙若翔若滯
峨峨嶫嶫罔識所屆木華海賦鷸如驚鳬之失侶倐如六龍之所掣一越三千不終朝而濟所屆)疥(居吏
切易林口辨言疥行者畏忌)瀣(韻補胡計切白居易酒功贊納諸喉舌之内淳淳泄泄醍醐沆瀣沃諸心
胸之中熙熙融融膏澤和風)湃(韻補變制切司馬相如上林賦洶涌滂湃史記作㵒音同)憊(韻補平秘
切易係遯之厲有疾憊也畜臣妾吉不可大事也王肅讀蘇軾詩不到今十年衰老筋力憊當時伐殘木牙蘗
已如臂)蠆(字典與蔕通張衡西京賦睚眦蠆芥文選註蠆與蔕同並丑介切)喝(韻補一既切司馬相
如子虛賦榜人歌聲流喝水蟲駭波鴻沸)齘(古詣切仲長敖覈性賦推此而談孰痴孰黠法術之士能不噤
齘仰則扼腕俯則攘袂黠音髻)蒯(韻補苦懟切左傳引詩雖有絲麻無棄菅蒯雖有姬姜無棄蕉萃)餲
(集韻於例切説文引論語食饐而餲)喟(于貴切蘇軾詩當時伐殘木牙蘗已如臂忽聞老人説終日為嘆喟
神仙固有之難在忘勢利釋恵洪詩彭侯偉傑姿要是千乘器小邑試牛刀不滿一笑喟)隊(徐醉切漢書王
莽傳河東河内𢎞農河南潁川南陽為六隊郡顔師古註隊音遂)内(韻補叶志易徃蹇來碩志在内也利
見大人以從貴也司馬相如上林賦終始灞滻出入涇渭酆鎬澇潏紆餘委蛇經營乎其内太𤣥見血入門以
賢自衞也濕迎牀足願在内也)愛(韻補許既切易富家大吉順在位也王假有家交相愛也威如之吉反身
之謂也詩心乎愛矣遐不謂矣老子甚愛必大費多藏必厚亡楚詞九章世溷不吾知心不可謂兮知死不可
讓願勿愛兮明以告君子吾將以為類兮)佩(韻註音被楚詞九章解篇薄與雜菜兮備以為交佩佩繽紛以
繚轉兮遂萎絶而離異荀卿佹詩琁玉瑶珠不知佩也雜布與錦不知異也)代(韻補徒帝切楚詞九章雖
有西施之美容兮讒妬入以自代願陳情以白行兮得罪過之不意宋玉招魂容態好比順彌代些弱顔固植
謇其有意些東方朔七諫驥躊躇于敝輂兮遇孫陽而得代吕望窮困而不聊生兮遭周文而舒志漢書叙傳
竇后違意考盤于代王氏仄㣲世武作嗣)退(韻註吐類切易解而拇未當位也君子有解小人退也詩戎成
不退饑成不遂太𤣥赤卉方鋭利進以退班固東都賦降烟煴調元氣然後撞鐘告罷百僚遂退楊萬里詩兩
日行海濵雖計彌不至遐瞻道旁堠我進渠祗退大風來無隔午燠皎安避)載(韻補子計切楚詞九章乘
騏驥而馳騁兮無轡銜而自載乗汜泭以下流兮無舟楫而自備秦瑯瑘刻石文日月所照舟車所載皆終其
命莫不得意易林銜命辱使不堪其事中墜落去更為負載陸機詩其惜伊何言紆其思其思伊何悲彼曠載
樂府黄督曲籠車度蹋衍故人求寄載催牛閉後户無預故人事)態(韻補他計切戰國䇿蘇秦書曰科條
既備民多偽態楚詞九章佩繽紛以繚轉兮遂萎絶而離異吾且儃佪以娛憂兮觀南人之變態易林女工多
態亂我政事劉向九歎欲卑身而下體兮心隠惻而不置方圜殊而不合兮鉤繩用而異態傅毅舞賦于是鄭
女出進二八徐侍姣服極麗姁媮致態楊士竒甘露賦槊不虛擲應擲遄斃巧捷妙中闢翕變態殺獲生縶葢
不可為數計矣)菜(韻補七計切東方朔七諌西施媞媞而不得見兮嫫女勃屑而近侍桂蠧不知所淹留兮
蓼蟲不知徙乎葵菜處湣湣之濁世兮今安所達乎吾志)廢(方味切太𤣥交于鳥鼠徒費也戈矛徃來征不
可廢也交于戰伐奚可遂也蔡琰詩託命于斯人竭心自朂厲流離成鄙賤常恐復捐廢人生幾何時懷憂終
年歳李覯詩塵埃滿須髩臭惡入口鼻業已辭吾親中道豈可廢僶俛待報聞愁憂遂經歳劉宰詩只今掘盡
誰敢計但恐民田從此廢豐年餘水注江湖涓滴不為農畆利)誨(詩經集傳呼位反大雅匪教匪誨時維婦
寺秦泰山刻石文夙興夜寐建設長利専隆教誨訓經宣達逺近畢理咸承聖志(三入)太𤣥男女事十年不誨)
昧(韻補叶志傅毅詩懼我世烈自兹以墜誰能革濁清我濯溉誰能昭闇啓我童昧溉民毅切)貸(韻註
音貳禮記無或差貸徐邈讀)妹(明秘切易歸妺天地之大義也天地不交而萬物不興歸妹人之終始也
説以動所歸妹也始式吏切)吠(芳味切蘇軾詩臂鷄有時鳴尻駕無可税苓龜亦晨吸杞狗或夜吠)槩
(韻補居氣切班固奕㫖推而髙之仲尼槩也質之詩書闗雎類也劉楨魯都賦貴交尚信輕命重氣義激毫毛
怨成梗槩)肺(方味切蔡琰詩㷀㷀對孤景怛咤糜肝肺登髙逺眺望魂神忽飛逝)耒(集韻力遂切音類引
莊子耒耨之所刺)慨(韻補志吏切賈誼旱雲賦遂積聚而合沓兮相紛薄而慷慨若飛翔之縱横兮陽波
怒而澎濞陸雲詩統我先基弱冠慷慨將宏祖業實崇奕世)悖(蒲寐切易觀我朶頤亦不足貴也六二征
凶行失類也十年勿用道大悖也薛季宣詩庶以遂其生將久蘇疲瘁此意尚茫然思之或狂悖)曖(韻補
許既切王延壽魯靈光殿賦排金扉而北入霄靄靄而晻曖旋室㛹娟以窈窕洞房叫窱而幽邃)再(韻補
子計切楚詞九章背法度而心治兮辟與此其無異寜溘死而流亡兮恐禍殃之有再不畢詞以赴淵分惜壅
君之不識識音志)薆(字典許既切音餼太𤣥瞢瞢之離中薆薆也瞢好之惡著不寐也)訊(韻補息悴
切音翠詩墓門有梅有鴞萃止夫也不良歌以訊之又曾我&KR0591;御憯憯日瘁凡百君子莫肯用訊)近(韻補
渠記切江淹祭戰士文千秋同盡百齡一世魂而有知咸無逺近按寘韻有近字解别)竄(此芮切班固西
都賦平原赤勇士厲猨狖失木豺狼懾竄)見(文選章句居吏切左思吳都賦桂父練形而易色赤須蟬蛻而
附麗中夏比焉畢世而罕見丹青圖其珍瑋貴其寳利也)佐(居悸切蘇軾屈原廟賦黽勉於亂世而不能去
兮又或為之臣佐變丹青于玉瑩兮彼乃謂子為非智)夜(通韻通寘韻詩正大夫離居莫知我勩三事大
夫莫肯夙夜)霸(通韻通寘韻史記自序驪姬之愛亂者五世重耳不得意乃能成霸揚雄解嘲昔三仁去
而殷墟二老歸而周熾子胥死而吳亡種蠡存而越霸)藉(韻補秦二切班固西都賦原野蕭條目極四裔
禽相鎮壓獸相枕藉)化(字典許既切司馬相如子虚賦鄉風而聽隨流而化芔然興道而遷義)上(文選
章句借讀世班固西都賦左右庭中朝堂百寮之位蕭曹魏邴謀謨乎其上)命(文選章句明未切司馬相
如上林賦鄙人固陋不知忌諱乃今日見敎謹受命矣)奏(文選章句側例切馬融長笛賦然後少息暫怠
雜弄間奏怠徒帝切)富(韻補方味切易有孚惕出上合志也有孚攣如不獨富也詩俾爾昌而熾俾爾壽而
富黄髮台背夀胥與試秦瑯琊刻石文上農除末黔首是富普天之下摶心揖志司馬相如封禪文總公卿之
議詢封禪之事詩大澤之博廣符瑞之富易林開市作喜建造利事平凖貨寶海内殷富馬融長笛賦詳觀夫
曲引之繁㑹叢雜何其富也紛葩爛漫誠可喜也波散廣衍實可異也喜去聲後漢書樊曄傳凉州歌曰遊子
常苦貧力子天所富寧見乳虎穴不入冀府寺)舊(唐韻正古音忌詩匪上帝不時殷不用舊時時吏切管子
不恭祖舊則孝悌不備韋元成詩天子我監登我三事顧我傷隊爵復我舊)佑(楚詞集註于忌反天問天
命反側何罰何佑齊桓九㑹卒然身殺殺音弑)祐(韻補于貴切易厥孚交如信以發志也威如之吉易而无
備也大有上吉自天祐也楚詞天問驚女采薇鹿何祐北至回水萃何喜喜許既切易林周鼎和餌國富民有
八極䝉祐)右(韻補于貴切詩我有嘉賔中心喜之鐘鼓既設一朝右之喜許既切)囿(韻補于貴切班固西
都賦爾乃盛娛遊之壯觀奮泰武乎上囿因兹以威戎夸狄耀威靈而講武事張衡東京賦悉率百禽鳩諸靈
囿獸之所同是謂告備韋昭鼓吹曲三光顯精耀隂陽稱至治肉角歩郊畛鳯皇棲靈囿神龜游沼池圖䜟摹
文字)究(文選章句叶既宋玉神女賦茂矣美矣諸好備矣盛矣麗矣難測究矣)疚(韻補居易切漢書敘
傳安昌貨殖朱雲作娸博山惇慎受莽之疚娸欹吏切)又(詩經集傳夷豉反小雅三爵不識矧敢多又識
音志)俶(集韻昌志切音熾詩俶載南畆鄭康成讀)沃(於記切葛澧錢塘賦前瞻後盼左顧右睨江湖匒匌
波瀾蕩沃翠屏碧嶂極日無翳)曲(文選章句暌桂切張衡西京賦綴以二華巨靈贔屭髙掌逺蹠以流河曲)
屬(力制切荀子誅而不賞則勤屬之民不勸楊倞註属讀為厲)篤(韻補徒帝切楊戲輔元弼劉南和贊
鎮南粗疆監軍尚篤並豫戎政任自封裔)學(韻補叶志漢書敘傳兒生亹亹束髮修學偕列名臣從政輔治
又樂安褏褏古之文學民具爾瞻困于二司司去聲)日(韻補而至切曹植七啓麗草交植殊品詭類緑葉朱
榮熙天曜日李暠述志賦審機動之至微思遺餐而忘寐表略韻于納素託精誠于白日)室(韻補式吏切易
林遭離滿沸河川决潰幸得無恙復生歸室左思魏都賦其軍容弗犯信其果毅糾華綏戎以戴公室元勲配
管敬之績歌鐘析邦君之肆)實(韻補脂利切易无徃不復天地際也翩翩不富皆失實也禮記吾子之外
私寡大夫某不禄使某實鄭康成註實當為至此周秦人之聲也杜篤論都賦號曰陸海蠢生萬類楩柟檀柘
蔬果成實)疾(韻補秦二切詩庶人之愚亦職維疾哲人之愚亦維斯戾司馬相如上林賦潏潏淈淈湁潗鼎
沸馳波跳沫汩㴔溧疾)一(韻補固利切左思吳都賦藿蒳豆蔻薑彚非一江蘺之屬海苔之類杜甫朝享
大廟賦初髙祖太宗之櫛風沐雨勞身焦思用黄鉞白旗者五年而天下始一歴三朝而戮力今庶績之大備)
秩(韻補直置切何晏景福殿賦屯坊列署三十有二星居宿陳綺錯鱗比辛壬癸甲為之名秩左思魏都賦
人謀所尊鬼謀所秩劉宗委馭巽其神噐)率(集韻力遂切周禮大宰賦貢以馭其用註賦口率出泉也釋文
率音類又同帥詩旄丘序方伯連率之職註率所類反)宻(韻補明秘切吕氏春秋既扃而又閉天之用宻
有准不以平有繩不以正天之大静江淹齊髙帝誄宋主陵遐紫殿遏宻話言之詔貽在英粹)失(韻補失吏
切楚詞九章閉心自慎終不過失兮秉徳無私參天地兮王褒洞簫賦故貪饕者聽之而廉隅兮狼戾者聞之
而不懟剛毅彊&KR1373;反仁恩兮嘽唌逸豫戒其失鍾期牙曠悵然而愕兮杞梁之妻不能為其氣太𤣥耎其䣛體
不可肆也耎哇不噣時數失也郄正釋譏合不以得違不以失得不充詘失不慘悸應禎詩在昔先王躬御兹
器示武懼荒過亦為失)律(唐韻正音類易林好戰亡國師不以律稱上隕墜齊侯狠戾被其災祟揚雄解
嘲吕刑靡敝秦法酷烈聖漢權制而蕭何造律烈音厲)逸(唐韻正夷二反潘尼火賦衝風激揚炎光奔逸
𤣥烟四合雲蒸霧萃山陵為之崩陁川澤為之涌沸)漆(唐韻正親髻反書𤣥紛純漆仍几徐邈讀)畢(唐韻
正音閉班固東都賦登降飫宴之禮既畢因相與嗟嘆元徳讜言宏説咸含和而吐氣頌曰盛哉乎斯世曹植
禹贊舜將崩殂告天禪位虞氏既沒三年禮畢避隠商山示不敢莅)恤(火季切太𤣥大惡之比或益之恤王
筠昭明太子哀策文軒緯掩精隂羲弛位纒哀在疚殷憂銜恤)溢(集韻神至切音示詩假以溢我徐邈讀素
問以溢竒邪以通榮衛榮衛稽留衛散濚溢左思魏都賦沐浴福應宅心□粹餘糧棲𤱔而弗收頌聲載路而
洋溢)匹(唐韻正音譬應瑒馳射賦爾乃結翻仵齊倫匹良樂授馬孫臏調駟)述(韻註音遂詩定之方中傳
山川能説何謂也曰説者述也述其故事也述讀如遂事不諌之遂曹植酒賦安沈湎而為娛非徃聖之能述
闢酒誥之明戒同元凶于三季李暠述志賦間昌㝢之驂乘監襄城而按轡知去就之在兹體牧童之所述審
幾動之至微思遺飱而忘寐)慄(唐韻正力至切宋玉風賦故其風中人狀直&KR0579;悽惏慄清涼増欷說苑戰
戰慄慄日慎其事)黜(唐韻正丑吏切抱朴子商風宵肅則絺扇廢登危渉峻則輕舟棄干戈雲擾則文儒
退䘮亂既平則武夫黜)弼(韻補平秘切易林左輔右弼金玉滿匱李暠述志賦赳赳干城翼翼上弼志馘
奔鯨截彼醜類)七(唐韻正親髻反董京詩便便君子顧望而逝洋洋乎滿目而作者七)謐(唐韻正彌祕反
釋名寐謐也静謐無聲也江淹齊髙帝誄御房清凄神路㝠謐昭徒肅纛幽祗竦蹕攀光灑慟臨泉澍泗蹕音
秘)窒(唐韻正音至吕氏春秋季秋行夏令民多鼽窒今禮記月令作嚏)嫉(韻補秦二切亢倉子同道
者相愛同藝者相嫉愛許既切郭璞類贊類之為獸體一兼二近取諸身用不假器窈窕是佩不知妬嫉)怵
(唐韻正丑吏反史記漢興以來諸侯年表怵邪臣計謀為滛亂索𨼆怵音誓)韠(唐韻正音閉吕氏春秋麛
裘而韠投之無戾)崪(韻補秦醉切司馬相如子虛賦俶儻瑰瑋異方殊類珍怪鳥獸萬端鱗崪)挃(唐韻
正音至淮南子夫五指之更彈不若捲手之一挃萬人之更進不如百人之俱至也)咥(唐韻正音至易有孚
窒馬融本作咥云讀為躓)珬(韻補須銳切左思吳都賦輕輿按轡以經隧樓船舉颿而過肆果布輻凑而常
然致逺流離與珂珬)㧙(集韻毗至切引莊子攩㧙挨枕)物(唐韻正符沸反太𤣥人人物物各由厥彚阮籍
東平賦分之國邑樹之表物四時儀其象隂陽暢其氣成公綏嘯賦聲不假器用不借物近取諸身役心御氣)
佛(韻補方味切揚雄甘泉賦猶仿佛其若梦顔師古注仿佛即髣髴也漢書叙傳學微術昧或見仿佛疑殆
匪闕違衆迕世)拂(韻補叶祭道藏馮夫人詩挺穎德音子神暎乃髙拂天岳臨空搆洞臺深幽邃)屈(韻補
暌桂切張衡西京賦盤樂極悵懐萃隂戒期門㣲行要屈曹植王陵賛從漢有功少文任氣髙后封吕直而不
屈)鬱(唐韻正去聲劉向九歎覽屈氏之離騒兮心哀哀而拂鬱聲嗷嗷以寂寥兮顧僕夫之憔悴)吃
(唐韻正居氣反管子故有事事也無事亦事也吾畏事不欲為事吾畏言不欲為言故行年六十而老吃也)
紱(韻補方味切張衡西京賦降尊就卑懷璽藏紱便旋閭閻周觀郊遂蔡邕胡黄二公頌巍巍特進仍踐其
位赫赫三事七佩其紱奕奕四牡沃若六轡)黻(韻補芳味切陸雲漢高帝盛徳頌有皇于登是臨天位繡
文于裳組華于黻)紼(韻補方味切芾亦作紼詩朱芾斯皇赤芾金舄古皆作紼白虎通紼者蔽也)弗
(唐韻正音沸史記十二諸侯年表晉穆侯弗生世家作費生鄭世家悼公㵒鄒本一作弗左傳作費)茀(唐韻
正音沸詩簟茀魚服箋茀之言蔽也周禮巾車註引詩翟茀以朝作翟蔽)熨(通韻於胃切風俗通火斗曰尉
即此)汔(韻註音既詩汔可小康鄭康成讀)怫(集韻方味切引莊子怫然作色史記自序五家之文怫異
索隠怫音悖)肸(集韻兵媚切音秘史記魯世家作肸誓書作費誓)坲(唐韻正音沸劉向九歎飄風蓬
龍埃拂拂兮艸木摇落時槁悴兮按楚詞今木作坲)月(韻補危睡切曹植七啓世有聖宰翼帝霸世同量乾
坤等曜日月)髮(韻補方味切潘岳籍田賦被褐振裾垂髫總髮躡踵側肩掎裳連襼左思魏都賦見耋字
註)闕(唐韻正去衛反黄庭經肺部之宮似華盖下有童子坐玉闕七元之子主調氣外應中岳鼻齊位盖
居氣切程曉詩赫赫應門嚴嚴朱闕羣后揚揚庭燎晢晢)越(韻補俞芮切曹植王粲誄人命靡常吉凶異制
此驩之人孰先隕越郭遐叔詩思與君子窮年卒歳優哉逍遥幸無隕越)没(韻補明祕切曹植七啓翔爾鴻
翥濈然鳬沒縱輕體以迅赴景追形而不逮逮徒帝切)伐(韻補扶費切周禮大司馬九伐之法考工記輈
人以象伐也並劉昌宗讀徐幹西征賦奉明辟之渥徳與㳺軫而西伐過京邑以釋駕觀帝居之舊制)罰
(韻補扶費切易林狼虎為政天降罪罰髙弑望夷胡亥以斃)卒(字典音翠與倅同禮記庶子官職諸侯卿
大夫士之庶子之卒又同瘁詩下民卒癉韓詩作瘁癉)竭(韻補去例切妻誄栁下恵文夫子之不竭兮三
黜終不弊兮豈弟君子永能厲兮)窟(韻補苦懟切謝靈運辭祿賦雖鑣羈之有名恒逰奬而匪滯解龜紐
于城邑反褐衣于邱窟)歇(唐韻正許例反嵇康寒食散賦當吐利之困患兮守危殆而假氣喜乳哺之遂
安兮信衆疾之日歇)發(韻補方味切易含章可貞以時𤼵也或從王事知光大也大音地詩一之日觱𤼵二
之日栗烈烈力制切曹植潛志賦矯貞亮以作矢當苑囿以呈藝驅仁義以為禽必忠信而後𤼵)突(韻補
徒懟切馬融長笛賦波瀾鱗淪窊隆詭戾&KR1565;瀑噴沬犇遯碭突)碣(集韻其例切書夾右碣石入于河韋昭讀
梁竦悼騒賦歴蒼梧之崇邱兮宗虞氏之俊乂臨衆瀆之神林兮東敕職于蓬碣)羯(韻補去例切王筠詩
非惟滅皇祠將欲湮天祭誰正戮氐羌於兹掃戎羯)劂(韻補姑衞切揚雄甘泉賦般倕棄其剞劂兮顔師古
讀傅毅琴賦命離婁使布䋲施公輸之剞劂遂雕琢而成器揆神農之初制)梲(韻註音鋔後漢書禰衡傳
持三尺棁杖李賢讀)撅(韻註音□禮記不涉不撅陸徳明讀逸周書故狐有牙而不敢以噬獂有蚤而不敢
以撅)朅(唐韻正丘例反吕氏春秋耳目遺俗而可與定世富貴弗就而貧賤弗朅徳行尊理而羞用巧衞司
馬相如大人賦朅輕舉而逺逰顔師古讀)嵑(韻補其例切班固燕然山銘封神丘兮建隆嵑熙帝載兮振萬
世)達(韻補徒懟切夏侯湛扺疑進不能拔羣出萃退不能排抗當世知之者則謂之欲逍遥以飬生不知
之者則謂之遑遑以求達)褐(韻補許罽切詩無衣無褐何以卒歳)沫(明祕切揚雄解嘲顩頤祈頞涕唾流
沫西揖强秦之相搤其咽而亢其氣捬其背而奪其位)拔(毗義切張華鮑文泰誄抱道冲虛執義貞厲棲
遲無悶不營不抜)撥(詩經集傳方味反大雅枝葉未有害本實先撥殷鑒不逺在夏后之世害瑕憩反)
輵(韻補去例切揚雄羽獵賦天清日晏逄䝉裂眥羿氏控𢎞皇車幽輵光純天地望舒彌轡)軷(詩經集傳
蒲寐反大雅取羝以軷載燔載烈以興嗣歳烈力制反)黠(古詣切仲長敖覈性賦見齘字註)察(韻補
子例切班固幽通賦攬葛藟而授予兮眷峻谷曰勿墜昒昕寤而仰思兮心濛濛猶未察馬融長笛賦節解句
斷管商之制也條决繽亂申韓之察也)殺(韻補式吏切晏子歌風雨之弗殺也太上之靡弊也班固西都
賦掎僄狡扼猛噬脱角挫脰徒搏獨殺漢書叙傳開國承家有法有制家不藏甲國不専殺註殺音所例反)
煞(韻補式吏切陸機愍思賦彼日短其如何悼存殁之異契禮自有而至無服罔隆而不煞)䝟(韻註音瘞
爾雅䝟貐類貙國語作猰㺄韋昭讀)鎩(韻補式吏切張衡東京賦郎將司階虎㦸交鎩龍輅充庭雲旗拂霓
霓去聲)節(韻補子計切曹植五霸賛壯氣淩雲挺身奮節所征必拔謀顯垂惠郤正釋譏辭窮路單將反
初節綜墳典之流芳尋孔氏之遺藝綴㣲辭以存道憲先軌而投制劉祥連珠揖譲之禮行乎堯舜之朝干戈
之功盛于殷周之世清風以長物成春素霜以凋嚴戒節)雪(唐韻正相例反詩蜉蝣掘閲麻衣如雪心之憂
矣于我歸説閲弋制反王微詩蘅若首春華梧楸當夏翳鳴笙起秋風置酒飛冬雪梁元帝飛流寺碑銘月如
秋扇花疑春雪極目千里平原迢遞陶宏景雲上之仙風賦縹緲遥裔亘碧海而颺朝霞凌青烟而薄天際出
龍門而激水度葱闗以飛雪)絶(韻補此芮切司馬相如弔二世賦持身不謹兮亡國失埶信讒不寤兮宗
廟滅絶東方朔答客難見怠字注左思魏都賦薄戍緜羃無異蛛蝥之網弱卒瑣甲無異螳蜋之衛與先世而
常然雖信險而剿絶江淹齊髙帝誄彭蠡九江地盡襟製亦有劉範衣纓是絶躍馬山岫泛舟河澨)列(韻補
力制切書以列用中罰蘇氏傳猶今之言例也禮記以日星為紀故事可列也月以為量故功有藝也周禮稻
人以列舍水杜子春讀左思魏都賦均田畫疇蕃廬錯列薑芋充茂桃李䕃翳曹攄圍棊賦二敵交行星羅繡
列雲會中區網布四裔李暠述志賦庶罩網以逺籠豈徒射鈎與斬袂或脱梏而纓蕤或後至而先列採殊才
于岩陸拔翹彦于無際)烈(韻補力制切詩烈假不瑕説文引詩作厲張衡西京賦雨雪飄飄氷霜慘烈百
卉其零剛蟲搏鷙曹植潛志賦潜大道以游志希徃昔之遐烈矯貞亮以作矢當苑囿以呈藝楊戲闗張贊闗
張赳赳出身匡世扶翼攜上雄壯虎烈)結(韻補吉詣切史記陸賈傳尉他魁結索隠結音計漢書張釋之
傳為我結襪註結讀曰係太𤣥畢格禽正法位也膠漆釋信不結也左思蜀都賦大火流凉風厲白露凝微霜
結曹嘉詩疇昔謬同位情至過魯衛分離踰十載思逺心増結蕭綸贈言賦伊薄軀之固陋謬攝官于夏汭知
美錦之難裁處棼絲而易結)穴(韻補胡桂切馬融長笛賦于是山水猥至渟涔障潰顄淡滂流碓投瀺穴
爭湍苹縈汩活澎濞曹植七唘采英竒于側陋宣皇明于巖穴此寗子商歌之秋而吕望所以投綸而逝也)
血(韻補食偽切劉向九歎晉申生之離讒兮荆和氏之泣血吳申胥之抉眼兮王子比干之横廢廢方味切
晉簡文帝哀策文悲神宇之長違痛聖儀之幽翳攀龍輴以號慕撫素膺以泣血樂府讀曲歌歡相憐題心共
飲血流頭入黄泉分作兩死計)舌(韻補食偽切郤正釋譏家挾殊議人懐異計縱横者歘披其胸狙詐者暫
吐其舌左思魏都賦正位居體者以中夏為喉舌不以邉陲為襟帶也帶丁計切)潔(唐韻正音髻王彪之
井賦于是杳黄墟之邃鮮潤下之潔澄瀾恬以清渟泓泠朗以寥戾王儉詩本茂條榮源澄流潔漢稱問平周
云魯衞周興白鶴羽扇賦駢瑶剪雪盈華寫潔通脊似介㸃首如翳)别(唐韻正皮例反荀濟詩已作金蘭契
何言雲雨别咄嗟改容髩俄頃彌年歳張率舞馬賦爾其挾尺縣鑿之辨附蟬伏兎之别十形五觀之姿三毛
八肉之勢臣何得而稱焉固已詳于前製)缺(韻補暌桂切易林空穿漏敝破桴殘缺王儉禇淵碑文嵩嶽云
頽梁隂載缺徳猷靡嗣儀形長遞髙閭至徳頌爰暨三季下陵上替九服三分禮樂四缺)裂(唐韻正去聲春
秋紀裂繻来逆女釋文裂或音厲張融海賦摐撞則八紘摧隤鼔怒則九紐折裂&KR1912;長風以舉波漷天地而為
勢又與厲通囊有縁飾曰裂禮記内則註鞶小囊盛帨巾者男用韋女用繒有飾縁之是為鞶裂疏案傳作鞶
厲古時通為一字詩垂帶而厲註帶之垂者與裂同)熱(唐韻正如例反束晳餅賦三春之初隂陽交際寒氣
既除温不至熱)决(集韻涓恵切音桂莊子麋鹿見之而决驟徐邈讀班固奕㫖或虛設豫置以自䕶衞盖象
庖犧罔罟之制隄防周起障塞漏决有似夏后治水之勢)滅(韻補明秘切詩周宗既滅靡所止戾漢孝廉桞
敏碑辭建竪斯碑傳於萬世子孫繁昌永不漫滅曹植夏唘贊大戰于甘有扈以滅威振諸侯元功克乂)折
(集韻征例切禮記立則磬折垂佩釋文折音逝左傳司馬置折俎徐邈讀離騒何瓊佩之偃蹇兮衆薆然而蔽
之惟此黨人之不亮兮恐嫉妬而折之班固西都賦許少施巧秦成力折掎僄狡扼猛噬潘岳笙賦哇咬嘲哳
一何察慧訣厲悄切又何磬折)拙(韻補失類切淮南子事有所至而巧不若拙故聖人量鑿而正枘太𤣥晦
其類法度廢也日中月隆明恐拙也廢方味切)恱(楚詞集註音税天問帝乃降觀下逄伊摯何條放致罰而
黎服大悦易林孩子含餌為利所悦探釡把甑爛其手臂太𤣥上其純心和以悦也上無根不能自治也左思
魏都賦薑芋充茂桃李䕃翳家安其所而服羙自悦邑屋相望而隔踰奕世)轍(唐韻正直例反老子有徳
司契無徳司轍一本作徹仲長敖覈性賦正路莫踐竟赴邪轍利害交爭豈顧憲制懐仁抱義祗受其斃)訣
(韻補居悸切陸機愍思賦望崇邱以髙訴背元門而長訣物無徃而不返哀矧來其焉綴)咽(唐韻正烏計反
沈炯歸魂賦矧今古之悲凉並攢心而霑袂度狹嶺之欹危跨清津之幽咽)噎(集韻壹計切方言&KR2329;嗌噎
也註皆謂咽痛也噎音翳)傑(韻補其例切音忌曹植學宫頌於鑠尼父生民之傑性與天成該聖備藝左思
吳都賦髙門鼎貴魁㟁豪傑虞魏之昆顧陸之裔)哲(韻補征例切晉樂章執競景皇克明克哲旁作穆穆
惟祗惟畏潘岳西征賦信此心也庶免夫戾如其禮樂以俟來哲)鼈(韻補毗祭切音閉左思蜀都賦白黿
命鼈𤣥獺上祭)設(韻補式吏切晉宴㑹歌歌者流聲舞者投袂動容有節絲竹並設王讚荀夫人誄䘮庭靡
託几筵虛設躬當昏迷事無荒滯蕭穎士詩明時當盛才短伎安所設何日謝百里從君漢之澨)齧(唐韻
正五髻反仲長敖覈性賦爪牙皮毛不足自衞唯頼詐偽迭相嚼齧)劣(唐韻正去聲仲長敖覈性賦倮蟲三
百人最為劣爪牙皮毛不足自衛)截(唐韻正昨髻反晉正旦大㑹樂章匡時拯俗休功葢世宇宙既康九
域有截)竊(韻補七計切音砌潘岳西征賦人之升降與政隆替仗信則莫不用情無欲則賞之不竊仲長
敖覈性賦鄰國鄉黨務相吞噬臺𨽻僮豎唯盜惟竊面從背違意與口戾王筠詩寳地恣憑陵神樂忽侵竊猛
將窮舂擊勇夫貪搏噬)閱(韻補俞芮切易林販鹽不利市賈折閱晉樂章順天道握神契三時講武仲冬
大閲)瞥(韻補匹例切馬融廣成頌祋殳狂擊頭陷顱碎獸不得猭禽不得瞥)茢(唐韻正音例禮記有葷桃
茢周禮稾人贊牛耳桃茢註並音例張衡東京賦卒嵗大儺敺除羣癘方相秉鉞巫覡撡茢)臬(韻補牛例
切張衡東京賦侲子萬童丹首元製桃弧棘矢所發無臬何晏景福殿賦讐天地以開基並列宿而作制制無
細而不協于規景作無微而或違於水臬)耋(特計切音第左思魏都賦宵貌蕞陋稟質遳脆巷無杼首里罕
耆耊或魋髻而左言或鏤膚而鑽髮或明發而嬥歌或浮泳而卒歲髪方味切)挈(韻註音契班固幽通賦但
算祀于挈龜顔師古注詩曰爰挈我龜挈音口計反司馬相如封禪書挈三神之歡應劭讀)洌(韻補力制
切司馬相如上林賦轉騰潎洌滂濞沆溉溉音既)涅(唐韻正奴髻反梁簡文帝詩俗幻生影空憂繞心塵
曀于兹排四纒去矣求三涅)頡(字典胡計切音系衛恒四體書勢黄帝之史沮誦倉頡眺彼鳥跡始作書
契)撤(唐韻正直例反江淹齊髙帝誄櫕靈既儼逺日以筮鬰鬯既奠龍轜將撤任昉王貴嬪哀䇿文殯宫
既毁祖饋斯撤爰命史臣宣美來裔)跌(都計切音帝易林跮蹉側跌申酉為祟)蔑(唐韻正莫計反仲長
敖覈性賦言如飴蜜心如蠻厲未知勝負便相陵蔑)浙(唐韻正音制莊子自制河以東本當作浙)蕝(韻會
祖芮切漢書叔孫通傳為緜蕞顔師古註蕞與蕝同唐韻古音引史記夏本紀泥行乗橇註徐廣曰他書或作
蕝索隠蕝音子芮反)孽(韻補倪祭切易林心狂志悖視聼不類政令無常下民多孽)闋(韻補暌桂切詩
君子如届俾民心闋届居例反禮記卒爵而樂闋曹植酒賦叙嘉賔之歡㑹惟耽樂之既闋日晻暗于桑榆兮
命僕夫而皆逝)渫(唐韻正以制反木華海賦君山既略百川潛渫泱漭澹泞騰波赴勢)㳿(韻註音詣禮記
葱㳿處末釋文以制切)啜(集韻俞芮切音鋭爾雅啜茹也郭璞讀)迭(韻補徒帝切王筠詩縁巖蔓芳
杜廻崖掩綠蕙嘉禾挺臯蘇竒香發迷迭)冽(韻補力制切音厲王褒聖主得賢臣頌虎嘯而谷風冽龍興而
致雲氣馬融長笛賦氣噴勃以布覆兮乍跱蹠以狼戾靁叩鍜之岌峇兮正瀏溧以風冽嵇康琴賦或摟&KR1290;擽
将縹繚潎冽輕行浮彈明嫿&KR1353;恵疾而不速留而不滯)觖(唐韻窺瑞切窺去聲後漢書李通傳論以觖一
切之功註觖望也李賢讀)石(韻補常義切音嗜宋玉髙唐賦勢薄岸而相擊兮隘交引而却㑹崪中怒而特
髙兮若浮海而望碣石)跡(韻補子計切音祭道蔵歌飛輪藹太空無形亦無跡蹤路任飛輪蕭蕭起界外
外征例切)役(文選章句讀若異揚雄長楊賦出愷悌行簡易矜劬勞休力役)㦸(文選章句叶記東方朔答
客難然悉力盡忠以事聖帝曠日持久積數十年官不過侍郎位不過執㦸)畫(韻補于愧切秦瑯琊刻石
文除疑定法咸知所辟方伯分職諸治經易舉錯必當莫不如畫辟毗義切易以豉切)易(音異易林見耜
字註按此以移易之易叶難易之易)脊(字通與㱴通周禮蜡氏掌除骴註故書骴作脊鄭司農云脊讀為㱴)
屐(唐韻正音技莊子以跂蹻為服註跂與屐同)適(韻補式吏切太𤣥銳于時得其適也銳東忘西不能
迴避也又與啻同戰國策疑臣者不適三人註適啻同)益(唐韻正音縊詩攜無曰益牖民孔易詩疏鄭語
云嬴伯翳之後地理志云嬴伯益之後伯益伯翳聲轉字異猶一人也韓子欲為其地必適其賜不適其賜亂
人求益)僻(唐韻正音避樂府西烏夜飛歌我昨憶歡時攬刀持自刺自刺分應死刀作雜樓僻)釋(文選
章句式吏切東方朔答客難諷誦詩書百家之言不可勝記著于竹帛脣腐齒落服膺而不可釋)昔(韻註
音細尸子臨大事不忘昔席之言楊氏古音略昔讀細荀子臨患難而不忘細席之言楊倞註細席講論之席
王吉所謂廣厦細旃也)瘠(唐韻正音漬公羊傳大災者何大瘠也瘠一本作漬禮記曲禮註引此作漬史
記劉敬傳徒見羸瘠老弱漢書作胔漢書食貨志國無捐瘠蘇林讀)騞(集韻顯計切莊子奏刀騞然徐邈讀)
錫(韻註音髢儀禮主婦被錫鄭康成註被錫讀髲鬄鬄同髢)歴(唐韻正音利釋名詈歴也以惡言相彌歴
也)擊(集韻吉詣切音計春秋傳晉有屠擊管子夫天地一險一易若鼓之有揨擿擋則擊司馬相如子虛
賦倐眒倩浰雷動猋至星流霆擊傅𤣥鬬鷄賦于是紛紜翕赫雷合電擊爭奮身而相㦸兮競集鷙而鵰睨)
翟(韻略都計切詩玼兮玼兮其之翟也鬒髮如雲不屑髢也)析(字典息例切音近賜後漢書西羌傳濵于
賜支註賜支者禹貢所謂析支也)晳(韻補征例切易匪其彭无咎明辨晳也厥孚交如信以發志也威如
之吉易而无備也)晰(韻補征例切張衡思𤣥賦鼈令殪而尸亡兮取蜀禪而引世死生錯而不齊兮雖司
命其不晰)晳(詩經集傳征例反鄘風玉之瑱也象之揥也揚且之晳也)惕(唐韻正他計反易林濟河踰厄
脱毋怵惕四序為衛使恵不廢潘尼詩昔逰禁闥祗畏夕惕今放邱園縱心夷易)裼(韻註音替詩見瓦字
註)職(字典與幟同史記叔孫通傳于是皇帝輦出房百官執職傳警注職音幟)國(古恵切音桂易林讒
以内安不利其國室家大懼幽囚重閉疾病多求罪亂憒憒)色(唐韻正所類反東方朔七諌服清白以逍
遥兮偏與乎元英異色西施媞媞而不得見兮嫫母勃屑而日侍)力(唐韻正林志反淮南子分財而衣食
之立太學而敎誨之夙興夜寐而勞力之)翼(詩經集傳音異大雅鳥覆翼之與牛羊腓字之叶)極(廣韻
渠記切音暨楚詞天問厥萌在初何所意焉璜臺十成何所極焉)息(唐韻正相二反吕氏春秋凡人主必
審分然後治可以至姦偽邪僻之塗可以息惡氣苛疾無自至漢書賈誼傳衆人惑惑好惡積意真人恬漠獨
與道息易林終日卒歳無有休息)直(集韻直吏切音治與值通史記項羽本紀直夜潰圍註直讀曰值索
隠右字例以直為值漢書酷吏傳無直甯成之怒史記作值)側(唐韻正阻二反劉向九歡播規榘以背度
兮錯權衡而任意撡繩墨而放棄兮傾容幸而侍側)則(阻二切魏武帝樂府度闗山天地間人為貴立君牧
民為之軌則)式(韻補式吏切音試詩亹亹申伯王纉之事于邑于謝南國是式邊韶塞賦考之古今王霸
備焉覽其成敗為法式焉)軾(唐韻正音試禮記苟有車必見其軾苟有衣必見其敝)殖(韻補時吏切左
傳輿人誦之曰我有田疇子産殖之子産而死誰其嗣之)敕(唐韻正稱致反太𤣥罔䝉相極直酋相敕出㝠
入㝠新故更代隂陽迭循清濁相廢代音地廢音費)匿(韻註奴計切音詣荀子爭寵嫉賢利惡忌妬功毁賢
下斂黨與上蔽匿上壅蔽失輔勢任用讒夫不能制王褒四子講徳論閔耄老之逄辜憐縗絰之服事惻隠身
死之腐人悽愴子弟之縲匿)億(唐韻正音意史記吳王濞傳億亦可乎即意字漢書貨殖傳引論語億則
屢中作意則屢中)臆(韻㑹通作意史記賈誼鶠鳥賦請對以臆漢書作意)憶(唐韻正音意釋名憶意也
恒在意中也)稷(唐韻正音祭漢冀州從事張表碑文系帝髙辛爰暨后稷張仲孝友雅藝攸載載子計切)
識(式吏切易林嬰兒孩子未有知識彼童而角亂我政事後漢書傳贊黄冦方熾子竒有識武謀允臧瑜亦
協志按此以知識之識叶記識之識)抑(韻補固利切國語衞武公作懿戒以自警韋昭註大雅抑之篇讀曰
懿楚詞九章撫情効志兮俛詘以自抑刓方以為圜兮常度未替)寔(唐韻正音是爾雅實是也書是能容
之大學引作寔公羊傳寔來者何猶曰是人來也)立(韻註音位周禮小宗伯掌建國之神位鄭康成註故
書位作立鄭衆云古立位同字古文春秋公即位作即立)及(渠記切音忌陽固刺讒詩天疾讒説汝其至矣
無妄之禍行將及矣又疾倖詩言既備矣事既至矣反是不思維塵及矣)撎(韻補固利切音意潘岳西征賦
肅天威之臨顔率軍禮以長撎輕棘霸之兒戲重條侯之倔貴)嚃(韻註音替禮記毋嚃羮釋文吐計切)法
(韻補方味切魏糜元譏許由文令子生聖明之世得觀雍熙之法則當攄不朽之功暢不羈之志)
枝(集韻居偽切祭山名)姿(集韻資四切媚也)肌(集韻居氣切體也)嬉(集韻許記切美姿也)闚
(集韻窺睡切小視)疵(集韻才詣切□疵恨也)脾(集韻匹計切盛肥也)坻(韻㑹小補丁計切隴坁)
屍(集韻矢利切似皴貌)咿(集韻許四切呻也)肢(韻㑹小補矢利切)胝(集韻丁計切牲體之本也)
嘻(韻㑹小補香義切笑也)鎚(韻㑹小補直類切好銅半熟)蚳(集韻丁計切同螮)戣(韻㑹小補
求位切兵也)椅(集韻於義切木名楸屬)仔(集韻將吏切克也)鉹(集韻充䜴切鬵鼎也)詖(集韻
彼義切辯論也)滍(集韻直利切水名)鼅(集韻知義切鼅鼄網蟲)鳷(集韻居企切鳥名)槌(集韻
馳偽切縣蠶曲杙)枇(廣韻毗至切細節)蚍(集韻必至切蚍衃艸名)菲(韻㑹父沸切薄也又菜名)
腓(廣韻扶涕切)祈(韻㑹小補其既切)璣(集韻巨至切珠不圓者)唏(集韻許利切痛聲)筡
(韻㑹小補他計切竹名)悽(集韻七計切恨也)輗(集韻研計切□輗車名)栖(廣韻蘇計切鷄所宿
也)齎(集韻子計切行道之財用)刲(集韻涓恵切割也)笓(集韻毗至切櫛屬)粞(集韻思計切米
屑)儕(集韻才詣切等也)䰄(集韻疏吏切䯱䰄多須貌)嫘(集韻力偽切嫘祖黄帝妃西陵氏女)湮
(集韻臺計切落也)黂(集韻父沸切枲實也)幩(集韻彼義切馬飾)蕡(韻㑹小補父沸切)璿(集韻
俞芮切美玉)椒(集韻所例切木名似茱茰)坡(集韻後義切)些(廣韻蘇計切可也此也辭也何也)
髹(韻㑹小補七自切)弛(集韻施智切改易也)妣(集韻必至切母名)沚(集韻職吏切小渚)珥
(集韻仍吏切瑱也)俚(集韻良志切聊也一曰下俚)第(集韻爭義切牀格謂之笫)垝(集韻居偽切坫
也一曰毁垣也)旎(集韻女利切旖旎旌旗貌)洱(集韻仍吏切水名在西域)杫(廣韻斯義切肉機)娓
(集韻明秘切順也)窘(集韻巨畏切困也仍也)款(韻㑹小補雖遂切)燹(集韻許利切火也)濘
(集韻乃計切涵也)罣(廣韻古恵切挂也)韎(集韻居氣切茅蒐染韋)攈(集韻鋪畏切用力極也)
渙(廣韻呼㑹切)媢(集韻蜜二切夫妬婦也)破(集韻披義切懐也)尚(古音附録古文貴字)宥
(唐韻正音肄)廐(唐韻正音既)逗(集韻去智切曲行也)副(唐韻正方二反)軼(唐韻正夷二反)櫛
(唐韻正阻四反)必(唐韻正同閉弓檠也)蛭(韻會小補竹例切)篳(集韻必至切)蓽(字典博計切)
汨(唐韻正于至反)彃(集韻必至切射也)掘(唐韻正具未反)綍(集韻方未切大索)橛(集韻姑衛
切夏俎名)蟨(集韻姑衛切䑕也一曰獸名)䕓(集韻初芮切艸汚地也)錣(廣韻陟衛切針也)屑
(唐韻正音細)徹(唐韻正丑例反)譎(唐韻正古恵反)玦(唐韻正古恵反)埒(唐韻正音酹)訐(廣韻
居例切持人短)鴂(韻會小補涓恵切)抉(唐韻正古恵反)楔(唐韻正音細)絰(唐韻正徒至反)烕
(唐韻正許例反)蛭(集韻竹例切水蛭蟲名)垤(唐韻正徒至反)薛(唐韻正所例反)泬(唐韻正呼計反)
輟(集韻株衛切車小缺)姪(唐韻正徒至反)畷(集韻稱芮切田中道)蛣(集韻吉詣切瑣蛣海蟲名)絜
(集韻詰計切提也)䄌(集韻株衛切繹祭謂之䄌)疫(集韻以醉切病流行也)謫(唐韻正陟志反)齸
(集韻壹計切江東名咽為齸)搤(集韻壹計切拉也)敵(唐韻正徒計反)滴(唐韻正都利反)鏑(唐韻
正都利反)摘(唐韻正陟志反)剔(集韻他計切&KR1678;髪也或作剃)嫡(唐韻正都利反)蜥(韻㑹小補丁計
切)飾(唐韻正音試)測(唐韻正初志反)衲(集韻儒稅切補也)
欽定叶韻彚輯卷三十四
