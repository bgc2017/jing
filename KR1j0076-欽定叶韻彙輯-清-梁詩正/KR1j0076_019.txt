欽定叶韻彚輯卷十九
四紙
紙(諸氏切釋名紙砥也平滑如砥石也又姓)只(諸氏切語辭)咫(諸氏切咫尺賈逵曰八寸曰咫)諟
(承紙切理也正也諦也審也)是(承紙切是非也直也又姓)軹(諸氏切縣名在河内又車輪之穿為道)
枳(諸氏切木名似橘又居帋切)砥(諸氏切平也直也均也礪石也)抵(諸氏切抵掌説文側手擊也)
氏(承紙切氏族音指)靡(文彼切無也偃也又靡曼美色也説文披靡也)彼(甫委切對此之稱)毁
(許委切壊也破也缺也虧也)燬(許委切火盛)委(於詭切委曲也亦委積又屬也棄也隨也任也又姓)
詭(過委切詐也又横財物為詭遇也)傀(矩委切韻㑹恠異也)髓(息委切説文作□骨中脂也)瀡
(息委切滑也亦作□)絫(力委切增也十黍之重也累同)妓(渠綺切女樂)掎(居綺切牽一脚説文偏引
也)綺(墟彼切文繪又姓)觜(即委切喙也)此(雌氏切止也)泚(雌氏切水清也又千禮切)蘂
(如壘切花外曰蕚花内曰蘂)豸(池爾切蟲豸)褫(敕里切徹衣又奪衣)徙(斯氏切移也)屣(所綺
切履不躡跟)蓰(所綺切韻㑹物數也五倍曰蓰)髀(并弭切股也又步米切)爾(兒氏切汝也)邇
(兒氏切近也同迩)弭(綿婢切弓末又息也亦無縁弓也)瀰(綿婢切水盛貌)婢(便俾切女之下也)
庳(便俾切下也或作埤又音卑説文中伏舍也一曰屋庳)侈(尺氏切奢也泰也大也)弛(施是切釋
也弓解也)豕(施是切豬也)紫(將此切間色也又姓)捶(之累切擊也)箠(之累切䇿也韻㑹杖也通
作棰或作菙)揣(初委切度也試也量也除也)企(邱弭切企望也)㫖(職雉切美也又志也亦作□)
指(職雉切手指也又示也斥也)視(承矢切比也瞻也效也)美(無鄙切好色説文甘也從羊從大羊
在六畜主給膳也美與善同意&KR0839;同)訾(將此切訾毁同訿)否(符鄙切塞也又補美切)否(補美切韻
㑹惡也按經典釋文否音鄙又符鄙切)兕(徐姊切爾雅兕似牛一角青色&KR3369;同)几(居履切案屬或作机)
姊(將几切爾雅男子謂女子先生為姊)匕(卑履切匕匙)比(卑履切校也竝也)妣(卑履切父曰考
母曰妣)軌(居洧切法也車跡也説文車轍也)水(式軌切説文凖也北方之行也釋文水凖也凖平物
也)藟(力軌切葛藟葉似艾或作虆)嚭(匹鄙切大也)唯(以水切諾也)止(諸市切停也足也禮
也息也待也留也)市(時止切説文買賣所之也)恃(上止切依也頼也)徵(陟里切五音配夏)喜
(虚里切喜樂)己(居里切身己爾雅太嵗在己曰屠維)紀(居里切極也㑹也事也理也識也亦經紀又十
二年曰紀又姓)跪(渠委切䠆跪一作□又去委切)技(渠綺切藝也説文巧也)螘(魚倚切爾雅蚍蜉大
螘小者螘通作蟻又作蛾)迆(移爾切邐迆連接)酏(移爾切酏酒)□(并弭切使也從也職也俾同益
也)鄙(方美切陋也又邊鄙也)&KR1393;(居履切爾雅&KR1393;大麕旄毛狗足麂同)簋(居洧切簠簋祭器受斗二
升内圓外方曰簋)晷(居洧切日影也又規也)匭(居洧切匣也)宄(居洧切内盜也)子(即里切子
息亦人名又殷姓又漢複姓)梓(即里切木名楸屬)矢(式視切陳也誓也正也直也説文弓弩矢也)
&KR2522;(式視切糞也本亦作矢俗作屎)洧(榮美切水名在鄭)鮪(榮美切魚名)雉(直几切爾雅雉絶有
力奮又陳也度也城髙一丈曰堵三堵曰雉)死(息姊切説文澌也人所離也)履(力几切踐也禄也幸
也福也又姓)壘(力軌切軍壁也又重壘亦姓)誄(力軌切銘誄誄壘也説文諡也)揆(求癸切度也)
癸(居誄切辰名又姓)沚(諸市切沚止也小渚曰沚)趾(諸市切足也韻㑹通作止)芷(諸市切白芷又
芷陽縣名)畤(諸市切説文天地五帝所基止祭也又音市)以(羊已切用也與也為也古作㠯)已(羊巳
切止也此也甚也訖也又音似)苡(羊已切薏苡蓮實也又芣苡苢同)似(詳里切嗣也類也象也佀同)
耜(詳里切耒耜)汜(詳里切水名)姒(詳里切夏姓一曰娣姒)巳(詳里切辰名又詳己切)祀
(詳里切年也又祭祀)史(疎士切説文作史記事者也亦姓)使(疎士切役也令也)駛(疎士切疾也)
耳(而止切辭也主聴也)珥(忍止切韻㑹耳璫又樹于後曰珥)駬(而止切騄駬周穆王馬名)里(良士
切止也又姓)理(良士切料理義理又正也文也説文治玉也亦姓)裏(良士切中裏説文衣内也)李
(良士切果名亦行李又姓)俚(良士切頼也聊也又南人蠻屬也)鯉(良士切魚名)枲(胥里切麻有子
曰枲無子曰苴也)起(嘘里切興也作也立也發也又姓)芑(墟里切白梁粟也)杞(墟里切木名又
國名亦姓)屺(墟里切山無草木)跂(邱弭切踶跂山海經云有跂踵國人行脚跟不著地如人之跂足也)
士(鉏里切事也孔子曰推十合一為士又姓)仕(鉏里切仕宦)柹(鉏里切果名)俟(牀史切待也亦
作竢又姓)涘(牀史切水崖岸也)戺(鉏里切砌也閾也&KR2646;同)始(詩止切初也)峙(直里切具也又
峻峙韻㑹或作跱)痔(直里切病也)齒(昌里切齒録也年也又牙齒)矣(于紀切説文語已辭)擬
(魚紀切度也)薿(魚紀切草盛貌)恥(敕里切慙也)祉(敕里切福也禄也)滓(阻史切澱也)第
(阻史切牀簀又側几切)胏(阻史切脯有骨曰胏)骩(於詭切骨曲又姓亦作&KR2024;)垝(過委切垝垣毁垣也
又作陒)嶲(息委切越嶲郡)艤(魚倚切整舟向岸亦作檥)錡(渠綺切釡也又音螘)蒍(韋委切草也又
姓)薳(韋委切草也又姓)玭(雌氏切玉色鮮也)廌(池爾切獬廌又作□韻㑹通)璽(作豸斯氏切説
文王者印也所以主上)邐(力紙切邐迤)釃(所綺切分也説文下酒也一曰醇也)纚(所綺切韜髪者
又颯纚長紳貌)鞞(并弭切刀鞞)敉(綿婢切撫也愛也安也)芉(綿婢切羊鳴一曰楚姓)哆(尺氏
切張口)姼(尺氏切姑姼輕薄貌又美也)啙(將此切窳也)舓(神紙切以舌取物也&KR1851;䑛竝同)庀
(匹婢切具也)跬(邱弭切舉一足)頍(邱弭切弁貌又舉頭貌)秕(卑履切穅秕)机(居履切木也)
氿(居洧切水涯枯土爾雅氿泉穴出穴出仄出也)&KR1394;(魯賄切㟪&KR1394;山貌通作壘)樏(力委切似盤中有隔
也)圯(符鄙切岸毁又覆也)痞(符鄙切腹内結痛)庤(直里切詩庤乃錢鏄庤具也亦作□)儗(魚紀
切僣也韻㑹又比也)坻(諸氏切隴阪也)褆(承紙切衣服端好又音豸)䣀(過委切山名又暨軌切)庪
(過委切爾雅祭山曰庪縣䃽庋同)㠖(魚倚切岌㠖山髙貌)蘤(韋委切花也榮也)阤(池爾切落也又
音弛壌也)旎(女氏切旖旎)址(諸市切基址)阯(諸市切交阯郡)悝(良士切憂也)娌(良士切妯
娌)嗺(遵誄切山狀)壝(以水切埒也)佹(過委切戾也)匜(移爾切杯匜有柄可以注水)剞
(居綺切剞劂曲刀)踦(居綺切相與踦閭而語)耔(即里切擁苖本也)佌(雌氏切小舞貌)崺(移爾
切峛崺沙邱狀)&KR2572;(所綺切鞮屬)讄(力軌切禱也)秭(將几切千億也亦秭歸縣在歸州)秠(匹鄙
切一稃二米)倚(於綺切依倚也又姓)被(皮彼切寝衣也又姓)底(職雉切平也致也説文柔石也又諸
市切定也)痏(榮美切瘡痏)巋(邱軌切巋然高峻貌又小山而衆曰巋)䋙(而止切䋙䋙轡盛貌)繠
(如累切茸也垂也又佩垂貌)
五尾
尾(無匪切首尾又姓)鬼(居偉切鬼之為言歸也)葦(于鬼切蘆葦)扆(於豈切戸牖間也禮疏云
如綈素屏風畫斧文也)螘(魚豈切螘子蟲蟻同)卉(居偉切百草總名)虺(許偉切蛇虺)㡬(居希
切㡬何)亹(無匪切美也爾雅亹亹勉也)偉(于鬼切大也)韙(于鬼切是也)篚(府尾切竹器方
曰筐圓曰篚)朏(敷尾切月三日明生之名)煒(于鬼切光煒)豨(虚豈切楚人呼豬亦作狶)顗(魚豈
切謹莊貌靖也樂也)韡(于鬼切華盛貌)斐(敷尾切文章貌)誹(妃尾切説文謗也或省作非)菲(敷尾
切薄也微也又菜名)悱(敷尾切悱悱也)棐(府尾切輔也)蟣(居狶切蟣蝨)榧(府尾切木名子可食
療白蟲)豈(袪狶切安也焉也曽也)䔇(袪狶切菜似蕨生水中)偯(於豈切哭餘聲)暐(于鬼切暐
曄)匪(府尾切非也)瑋(于鬼切玉名)蜚(府尾切蟲名咸蜚)霼(虚豈切靉霼)&KR3100;(于鬼切大
風貌)蜰(府尾切臭蟲)蘬(詡鬼切説文人名本作□或作蘬荀子其在中蘬之言也注與仲虺同)唏
(虚豈切哀而不泣)䞔(無匪切人名鄭大夫蔡䞔也)
紙尾薺叶韻
移(集韻敞爾切禮記衣服以移之陸徳明讀)竒(集韻𨼆綺切與倚通漢書鄒陽𫝊輪囷離竒)儀(韻補
語綺切宋玉髙唐賦惟髙唐之大體兮殊無物𩔖之可儀巫山赫其無疇兮道互折而曽累又通作擬漢書外
戚𫝊皆心儀霍將軍女注心儀即心擬)離(韻註音里莊子離跂攘臂乎桎梏之間司馬彪讀司馬相如上
林賦離靡廣衍注離音力爾反)施(韻補尸是切荀子世之禍惡賢士子胥見殺百里徙穆公任之強配五伯
六卿施太元東南射兕西北其矢凖繩規矩不同其施)知(上聲易林郊耕擇耜有所疑止空虚無子䝉昧
不知)馳(轉注古音音恥劉向九歎周流覽于四海兮志升降以髙馳徴九神于四極兮建虹采以招指)夷
(直几切音雉劉向九歎揚精華以炫燿兮芳鬰渥而純美結桂樹之旑旎兮紉荃蕙與辛夷芳若兹而不御兮
捐林薄而菀死揚雄甘泉賦列新雉于林薄注新雉辛夷也雉夷聲相近馮衍顯志賦攅射干而雜蘼蕪兮構
木蘭與辛夷光扈扈而煬燿兮紛郁郁而暢美)芝(韻註讀作芷淮南子佩玉環榆步雜芝若髙誘讀)時
(韻補上紙切書播時百榖王肅作是歛時五福馬融作是詩威儀孔時君子有孝子易林心願所喜乃今逢時
王粲七釋不以志易道不以身後時進徳修業與世同理)期(楚詞集註上聲九章漂翻翻其上下兮翼遥遥
其左右汜潏潏其前後兮伴張弛之信期右羽已切漢淳于長夏承碑於穆皇祖天挺應期佐時理物紹從先
軌)基(文選章句居里切左思吳都賦鳥䇿篆素玉牒石紀烏聞梁岷有陟方之館行宫之基歟)疑(韻㑹
偶起切同擬易隂疑於陽必戰禮記不以公卿為賔而以大夫為賔為疑也疏疑擬也)葵(韻註音揆詩天
子葵之鄭康成注葵揆也古通用)醫(韻註音倚周禮酒正辨四飲之物二曰醫杜子春讀)思(上聲張九
成詩十年勞夢想一夕居眼底獨坐不能去頺然起深思鐘鳴主人歸燭光何燁煒)墀(直几切謝超宗齊北
郊樂歌詔禮崇營敬饗元畤靈正丹惟月肅紫墀)彌(集韻母婢切周禮小祝見辟字注漢書李廣傳彌節
白檀注彌音亡俾反通作弭又彌彌猶稍稍也漢書韋賢傳彌彌其失應劭讀)披(唐韻匹靡切史記灌夫傳
枝大于本脛大于股不折必披注披疋彼反)嬉(韻補許巳切白居易詩澹灔九折池縈回十餘里四月芰
荷發越王日逰嬉)茲(文選章句叶子詩無曰髙髙在上陟降厥士日監在茲張衡東京賦昔嘗聞三墳五
典既冺仰不覩炎帝帝魁之美得聞先王之餘論則大庭氏何以尚茲)卑(韻註音比通俾詩俾民不迷荀
子引詩作卑楊倞注卑讀俾考工記輪人為盖上欲尊而宇欲卑釋文卑上聲)虧(韻註音毁易天道虧盈
而益謙馬融虧作毁)窺(集韻犬橤切讀作跬漢書息夫躬傳雖有武蠭精兵未有能窺左足而先應者也注
窺音晆)熈(虚里切書股肱喜哉元首起哉百工熈哉)疵(集韻蒋氏切音紫荀子非毁疵也注或讀為訾)
祗(韻㑹諸氏切音止易不逺復旡祗悔馬融讀)緇(轉注古音音滓漢書叙傳吉困于賀湼而不緇禹既
黄髪以徳来仕張衡東京賦温液湯泉黒丹石緇王鮪岫居能龞三趾陸機詩辭家逺行役悠悠三千里京洛
多風塵素衣化為緇李商隠白居易墓碑曄白其華㬭不痕緇用從棄遣至道天子疇誰與伍率中道止)羆
(文選章句魄美切張衡西京賦嚼清商而却轉増嬋娟以此豸紛縱體而迅赴若驚鹤之羣羆)萎(集韻鄔毁
切音委爾雅熒委萎注萎蕤也)坻(韻註音紙止也左傳物乃坻伏杜預讀)尼(五音集韻乃禮切音你爾
雅尼定也注止也)縻(集韻母彼切音靡易吾與爾縻之徐邈讀)轙(廣韻魚倚切音螘漢郊祀歌靈禗禗
象輿轙)洟(韻註音體易齎咨涕洟王肅讀禮記不敢唾洟徐邈讀)虒(字典文爾切司馬相如上林賦
見茈字注)倕(韻註是捶切文子人不愛倕之手而愛己之指注倕音揣)耆(韻註音紙詩耆定爾功陸徳明
讀左傳遵飬時晦耆昧也杜預讀)惟(以水切荀子惟惟而亡者誹也楊倞注惟讀為唯以癸反)猗(集韻
隠綺切音倚詩猗重較兮又猗彼女桑釋文並於綺反)錘(韻註主繠切荘子在鑪錘之間李軌讀)埤
(集韻部靡切國語松栢不生埤潘岳射雉賦如䡹如軒不髙不埤當咮值胸裂膆破觜)仔(集韻祖似切音
子詩佛時仔肩)觺(韻略偶起切王無競詩胡塵未北滅楚兵遽東起六國復囂囂兩龍鬬觺觺卯金竟握䜟
反璧俄淪祀)茈(集韻音此司馬相如上林賦柴池茈虒注茈音此虒音豸)頯(集韻若軌切爾雅貝蚆博
而頯荘子而顙頯然)柅(廣韻女履切易繫于金柅)鉹(唐韻尺氏切爾雅鬵鉹也注凉州呼䰝曰鉹音侈)
泜(集韻直几切音雉左傳楚子上與晋師夹泜而軍)觭(集韻去倚切周禮太卜掌三夢之法二曰觭夢
鄭康成讀羈上聲)㣲(韻註音尾尾㣲古通用書鳥獸孳尾史記五帝本紀作鳥獸字㣲論語㣲生髙㣲生
畝漢書古今人表作尾生髙尾生畮)霏(韻畧上聲王建詩曉氣生渌水春條露霏霏林間栖鳥散逺念征人
起)非(文選章句讀匪揚雄鮮嘲獨可抗疏時道是非髙得待詔下觸聞罷又安得青紫罷符彼切)肥
(集韻補美切列子口所偏肥普國黜之通作鄙)腓(敷尾切蔡邕協和婚賦考邃初之原本覧隂陽之綱紀乾
坤和其剛柔艮兑感其脢腓葛覃恐其失時摽梅求其庻士)祈(集韻古委切音詭考工記玉人注其祈沈
以馬小爾雅祭山川曰祈沈劉昌宗讀)希(韻㑹陟几切仝黹周禮司服祭社稷五祀則希冕疏鄭讀希為
黹)衣(詩經集傳上聲豳風七月流火九月授衣火虎委反)依(詩經集傳於豈反大雅篤公劉于京斯依
蹌蹌濟濟俾筵俾几)歸(過委切易林牽頭繋尾屈折㡬死彫世無仁不知所歸)欷(楚詞集傳上聲宋玉
九辨心遥悦而日幸兮然怊悵而無冀中憯惻之悽愴兮長太息而増欷冀上聲)餥(集韻府匪切音匪方
言陳楚之間相謁食麥飯曰餥)居(居履切易林原出陵足行於山趾不為暴害民得安居)吁(韻註音弭
漢書藝文志吁子十八篇注吁音芈與楚姓同)齊(集韻在禮切禮記廟中齊齊)萋(韻補此禮切左思魏
都賦珍木猗猗竒卉萋萋恵風如薰甘露知醴)羝(詩經集傳音底大雅取羝以軷)氐(集韻典禮切音邸詩
維周之氐)提(韻註音邸絶也禮記牛羊之肺離而不提心又擲也史記周勃世家太后以冐絮提文帝蕭該
讀吳王濞傳引博局提吳太子殺之司馬貞讀)奚(韻註胡啓切周禮天官屬有女奚韻㑹奚有平上兩音)
躋(將几切蕭穎士詩清秋净氛靄崕崿隠天起于役勞往還息途暫攀躋将窮絶跡處偶得冥心理)擠
(韻㑹子禮切史記項羽本紀漢軍却為楚所擠)泥(韻㑹乃禮切音禰詩敦彼行葦牛羊勿踐履方苞方體維
葉泥泥)隹(集韻諸鬼切荘子山林之畏隹李軌讀)偕(韻補苟起切詩物其㫖矣維其偕矣宋玉九辨
時遞来而卒嵗兮隂陽不可與儷偕白日晼晚其将入兮明月銷鑠而减毁太元螟蛉不屬失其體也賔親于
禮賔主偕也荀勗晉樂章見楷字注)皆(韻補苟起切詩為酒為醴烝畀祖妣以洽百禮降福孔皆)恢(韻註
若虺切荘子恢恑憰怪郭象讀)魁(韻註同磈傀荘子注魁壘壮貌一作磈壘唐書音義魁壘即傀儡戲也)
嵬(韻註魚鬼切荀子矞宇嵬𤨏楊倞注嵬牛彼反張衡西京賦状嵬峩以岌嶪呂向讀)埃(集韻直几切引
太元閑黄埃或作垁通作雉)該(文選章句苟起切枚乗七發滋味雜陳肴糅錯該練色娱目流聲悦耳)
來(釐上聲枚乗七發汨乗流而下降兮或不知其所止或紛紜其流折兮忽繆徃而不来)哉(詩經集傳
奨里反周頌命不易哉無曰髙髙在上陟降厥士)鰓(音葸漢書刑法志鰓鰓常恐天下之一合而共軋己
也蘓林讀)姺(音洗左傳商有姺邳音義姺又西禮反)訢(韻㑹虚里切漢書賈山傳天下皆訢訢焉蘇林
讀)黂(韻註音匪文子見黂而求成布李暹讀淮南子夫胡人見黂不知其可以為布也髙誘讀)先(通韻
叶紙韻楚詞招魂與王趨夢兮課後先君王親發兮憚青兕)鮮(韻補少禮切詩新䑓有泚河水瀰瀰燕婉
之求籧篨不鮮)蛾(廣韻魚倚切禮記蛾子時術之揚雄長楊賦扶服蛾伏注並與蟻同)頗(集韻普靡切左
傳楚有薳頗杜預讀)徵(文選章句叶只張衡西京賦幸見指南於吾子若僕所聞華而不實先生之言信而
有徵鄙夫寡識而今而後乃知大漢之徳音咸在於此)鳩(集韻丈尒切引左傳庶有鳩乎徐邈讀通作豸)
語(于紀切方岳詩花影滿身扶不起此紙不知何等語明朝早與醒者傳咲倒渠儂吾醉矣)吕(力几切沈
一貫經筵賦訓六經談衆史氣諧八音聲中六吕敦崇哲業展眎宏軌)處(雌氏切史記自序少康之子實
賔南海文身斷髪黿鱓與處既守封禺奉禹之祀海虎猥切易林天孫帝子與日月處光榮于世福禄繁祉)
貯(直几切沈一貫經筵賦天聴竦而羣喙息聖奥呈而千載啓鴻碩展生平之懐齋戒出夙夜之貯訓六經
談衆史)醑(所綺切吳儆詩弟兄吾手足父母吾怙恃盡此菽水歡還勝有酒醑古來願為兄日月不可弭)
女(轉注古音羽軌切易林五日四維安平不危利以居止保有玉女参同契腎黒為子離赤為女脾黄為祖
子五行始水經注蠻童丱女弱年崽子)許(虚里切易林鹿求其子虎廬之里唐伯季耳貪不我許何夢桂
詩見意字注)距(渠綺切張翰杖賦儀制則于一尋假餙存乎首尾瑩牙為其眉額朗金為其觜距)炬
(渠綺切沈一貫經筵賦書摽七觀詩列四始五經正戴氏之硎十翼張孔門之炬洞性靈之奥窔極鄒魯之骨
髓)所(韻補爽揣切班固西都賦繚以宫牆四百餘里離宫别館三十六所韓愈曹成王碑王亦有子處王
之所惟舊之視)俎(韻補壯揣切蘇轍詩李侯雖貧足圖史旋鑿明忩安淨几閉門且辦作詩章好事時來置
尊俎)莒(居里切王褒四子講徳論句踐有種蠡渫庸尅滅强吳雪㑹稽之恥魏文有段干田翟秦人寢兵折
衝萬里燕昭有郭隗樂毅夷破强齊困閔于莒)序(鉏里切易林宫商角徵五音和起君臣父子弟順有序)
緒(鉏里切易林張烏開口舌直距齒然諾不行政亂無緒)雨(韻補羽軌切易林振急絶理恒陽不雨又
積隂不已雲作淫雨韓翃詩逺過三峯臨八水幽尋佳賞偏如此殘花片片楊柳風落日踈鐘小槐雨)宇
(韻注叶止易林黄帝所生伏羲之宇兵刃不至利以居止)父(於詭切易林雌鸑生鵰神異興起乗雲龍騰民
戴為父)乳(式軌切音水易林見聚字飽字注)魯(良士切音里易林自衛反魯畏昧不起福禄訖已)
聚(阻史切易林重瞳四乳聰明順理無隐不形㣲視千里災害不作君子集聚乳音水)柱(之累切易林身
載百里功加四海為文開基武立天柱海虎猥切)苦(墟里切易林駕之南海晨夜不止君子勞罷僕夫燋
苦又三孫六子安無所苦中藏廢殆亡我所使)取(鉏里切易林夏姬附耳心聼恱喜利後博取)主(諸氏
切易震驚百里驚逺而懼邇也出可以守宗廟社稷以為祭主也易林太姒文母仍生聖子昌發受命為天下
主太元去于父子去于臣主沈一貫經筵賦神何由降明何由示帝有所成王有所主黄虞興而慶珍来顧景
承其奚以)祖(壮揣切張衡東京賦毆以就役唯力是視百姓弗能忍是用息肩于大漢而欣戴髙祖)蟹
(韻補許豈切易林渡河踰水濡洿其尾不為禍憂捕魚遇蟹)觧(韻補舉履切楚詞九章見締字注易林犬
吠驚駭公㧞戈起元冥厭火消散瓦觧駭許已切蔡邕釋誨天網縱人紘弛王塗壊太極陁君臣土崩上下瓦
觧古詩著以長相思縁以結不觧以膠投漆中誰能别離此)駭(韻補許已切管子凡聼徴如負豬豕覺而
駭吳子戢其耳目無令驚駭習其馳逐閑其進止賈誼旱雲賦嵬隆崇以崔巍兮時彷彿而有似屈卷輪而中
天兮象虎驚與龍駭易林天火大起飛鳥驚駭参同契法象莫大乎天地兮元溝數萬里河鼓臨星紀兮人民
皆驚駭魏文帝浮淮賦于是驚風汎涌波駭衆帆張羣櫂起韓愈詩淺有蒲蓮深有葭葦公以燕賔其鼔駭駭)
灑(韻註音史爾雅大瑟謂之灑孫炎讀荘子吾灑然異之李軌讀又音洗法言巢父灑耳司馬光讀杜甫詩
山泉落滄江霹靂猶在耳終朝紆颯㳫信宿罷瀟灑堂下可以畦呼童對經始)楷(韻補遣禮切後漢語天下
模楷李元禮史岑出師頌允文允武明詩説禮憲章百揆為世作楷苟朂晉樂章登儐台叟亦有兄弟胥子陪
寮憲兹度楷觀頥養正降福孔偕偕苟起切李商隠祭薛郎中文神豈好謙天寧秩禮蠧華國之明品喪士林
之模楷使為善者氣奪求仁者解體)騃(韻補羽已切張衡西京賦植物斯生動物斯止衆鳥翩翻羣獸&KR1750;騃)
罷(集韻部靡切易或鼔或罷徐邈讀禮記師役曰罷陳澔讀揚雄解嘲見非字注王僧孺詩及君髙唐還值
妾新粧罷曲房搴錦帳迴廊步珠屣)嶰(韻補許豈切馬融廣成頌冐檿柘槎棘枳窮浚谷底幽嶰)悔(詩經
集傳虎洧反召南之子歸不我以不我以其後也悔)改(韻補苟起切楚詞九章易初迪本兮君子所鄙章畫
志墨兮前圖未改張衡思元賦私湛憂而深懐兮思繽紛而不理願竭力以守誼兮雖貧窮而不改李庾西都
賦見惠字注)采(韻補此禮切詩蒹葭采采白露未已荀卿禮賦此夫文而不采者與簡然易知而致有理
者與杜篤論都賦食不二味衣無異采賑人以農桑率下以約己)綵(韻補此禮切陳琳馬瑙勒賦督以鈎
繩規模度擬彫琢其章爰發絢綵)海(韻補虎猥切詩邦畿千里惟民所止肇域彼四海禮記無聲之樂氣
志既起無體之禮施及四海楚詞大招名聲若日照四海只徳譽配天萬民理只秦琅邪刻石文束撫東土以
省卒士事已大畢乃臨于海史記髙祖歌鴻鵠髙飛一舉千里羽翼已就横絶四海漢書叙傳掩有東土自岱
徂海支庶分王前後九子張衡南都賦皇祖止焉光武起焉據彼河洛統四海焉魏武帝樂府東臨碣石以觀
滄海水何澹澹山島竦峙魏文帝京洛行峨峨仲連齊之髙士北辭千金東蹈滄海晉郊祀歌祜大晉降繁祉
祚京邑行四海)在(韻補此里切詩不屬於毛不離於裏天之生我我辰安在離騷吾令豐隆乗雲兮求宓妃
之所在觧佩纕以結言兮吾令蹇修以為理易林温仁君子忠孝所在八國為鄰禍灾不起樂府上聲歌裲襠
與郎著反繡持貯裏汗汚莫濺洗持許相存在又懊儂歌江陵去揚州三千三百里已行一千三所有二千在
陸機詩自往訖兹曠年八祀悠悠我思非爾焉在)宰(韻補奨禮切詩旱既太甚散無友紀鞫哉庻正疚哉
冡宰漢書叙傳見舅字注)醢(韻補虎猥切楚詞九章忠不必用兮賢不必以伍子逢殃兮比干葅醢)凱
(文選章句叶杞王褒洞簫賦其奏歡娛則莫不惮漫衍凱阿那腲腇者已腇乃爾切)待(韻補直里切東方朔
七誎往者不可及兮来者不可待悠悠蒼天兮莫我振理魏文帝浮淮賦衆帆張羣櫂起争先逐進莫適相待
陸機詩六龍促節逝不我待自往訖兹曠年八祀)怠(韻補飬里切詩彼醉不臧不醉反恥式勿從謂無俾
大怠左傳讒鼎之銘曰昧爽丕顯後世猶怠况日不悛其能乆乎久苟起切)殆(詩經集傳飬里反小雅弗
問弗仕勿罔君子式夷式已無小人殆楚詞天問女岐縫裳而館同爰止何顛易厥首而親以逢殆王褒四子
講徳論夫世衰道㣲偽臣虚稱者殆也世平道明臣子不宣者鄙也易林望城抱子見邑不殆公孫上堂大君
歡喜)倍(卑履切易林金帛貴寳宜與我市嫁娶有恩得利過倍又馬眠長股宜行善市皆蒙福祐獲金三倍)
亥(韻補許已切易林咸陽辰巳長安戌亥邱陵生心非魚鰌市参同契春夏據内體從子到辰巳秋冬當外
用自午訖戌亥)敏(韻補母鄙切詩禾易長畝終善且有曽孫不怒農夫克敏有羽已切易林延陵聰敏聼樂
太史漢書叙傳宣之四子淮陽聰敏舅氏籧篨㡬䧟大理何晏景福殿賦其祜伊何宜爾孫子克明克哲克聰
克敏永錫難老兆民頼止嵇康琴賦于是噐冷弦調心閑手敏觸&KR1290;如志唯意所擬)凖(韻註音水考功記輈
人輈注則利凖鄭衆讀)隼(唐韻正之水反詩鴥彼飛隼與亦集爰止為韻)牝(韻補補履切老子谷神不
死是謂元牝淮南子後生而前死左牡而右牝太元反其几雙其牝几家不㫖又下言如水實以天牝)近
(韻補巨椅切詩㑹言近止征夫邇止潘岳射雉賦算分銖商逺近揆懸刀騁絶技)巹(唐韻正音紀說文巹
从己讀若詩赤舄几几)逺(韻註音委楊氏古音附録易髙宗伐鬼方注引蒼頡篇鬼之為言逺也逺協聲
讀委左傳楚有薳啓疆薳亦音委取逺得聲也)晚(無匪切参同契既未至昧爽終則復更始日辰為期度動
静有早晚春夏據内體從子到辰巳)烜(廣韻許委切周禮司烜氏注烜讀如衛侯燬之燬)癬(韻補少禮
切釋名癬徙也浸淫移徙處日廣也故青徐人謂癬為徙)表(文選章句彼已切班固荅賔戯伯夷抗行于首
陽柳恵降志而辱仕顔潜樂于簞瓢孔終篇于西狩聲盈塞于天淵真吾徒之師表也狩書蟣切)飽(卑履
切易林嬰兒求乳母歸其子黄麑悦喜乃得其飽乳音水)寳(韻補補每切史記龜䇿傳聖人得之以為大寳
大寳所在乃為天子易林賫金觀市欲置騮子猾偷竊發盜我黄寳)道(良士切黄庭經肺之為氣三焦起上
伏天門候故道闚離天地存童子調利精華調髪齒)火(韻補虎猥切釋名火毁也詩見衣字注淮南子巫山
之上順風縱火膏夏紫芝與蕭艾同死易林魁行摇尾逐雲吹火又從風吹火牽騏驥尾說苑君子得時如水
小人得時如火)禍(韻補户賄切釋名禍毁也荀子見施字注易林潼頓東徙道路跛踦日辰不良病為身禍)
者(諸氏切音止易林百川朝海流行不止道雖遼逺無不到者)野(于紀切易林周師伐紂戰于牧野甲
子平旦天下恱喜)瓦(集韻五委切莊子駢于辯者纍瓦結繩陸徳明讀)頃(正韻犬繠切禮記君子頃
步而弗敢忘孝也注頃當為跬)等(韻補典禮切韓子主妾無等必易嫡子何晏景福殿賦落帶金釭此焉二
等明珠翠羽往往而在在此里切)有(韻補羽軌切書五子之歌闗石和鈞王府則有荒墜厥緒覆宗絶祀
詩滔滔江漢南國之紀盡瘁以仕寧莫我有司馬相如封禪頌馳我君輿帝用享祉三代之前盖未嘗有易林
五範四軌復得饒有陳力就列騶虞恱喜太元作不恃克大有漢書叙傳文艷用寡子虚烏有寓言淫麗託諷
終始班固西都賦封畿之内厥土千里逴躒諸夏兼其所有)首(韻補書蟣切太元凍登赤天隂作首也虚
羸踦踦擅無已也漢書叙傳多識博物有可觀采蔚為詞宗賦頌之首采此禮切)手(韻補書蟣切宋玉笛
賦延長頸奮玉手摛朱脣曜皓齒易林邑姜叔子天文在手)母(詩經集傳滿彼反鄭風無踰我里無折我
樹杞豈敢愛之畏我父母淮南子以天為父以地為母隂陽為經四時為紀枚乗七發澒洞兮蒼天極慮乎涯
涘流攬無窮歸神日母汨乗流而下降兮或不知其所止易林稷為堯使西見王母拜請百福賜我嘉子揚雄
觧嘲上世之士人綱人紀不生則已生必上尊人君下榮父母蔡邕崔夫人誄昔在敬姜陪臣之母勞謙紡績
仲尼是紀参同契六五坤承結括終始韞飬众子世為類母潘岳笙賦夫其悽唳辛酸嚶嚶闗闗若離鴻之鳴
子也含㗅嘽諧雍雍喈喈若羣雛之從母也)友(韻補羽軌切詩之綱之紀燕及朋友百辟卿士媚于天子
楚詞九章願嵗并謝與長友兮淑離不淫梗其有理兮東方朔七諫同音者相和兮同類者相似飛鳥號其羣
兮鹿鳴求其友漢天馬歌體容與迣萬里今安匹龍為友易林初憂後喜與福為市八佾列陳飲御嘉友馬融
長笛賦于是放臣逐子棄妻離友彭胥伯竒哀姜孝己)婦(韻補房詭切詩思媚其婦有依其士楚詞天問
水濵之木得彼小子夫何惡之媵有莘之婦太元廓無子室石婦張衡西京賦商賈百族禆販夫婦鬻良雜苦
蚩眩邉鄙蔡邕協和婚賦惟情性之至好歡莫偉于夫婦受精靈之造化固神明之所使事深㣲以元妙實人
倫之肇始参同契三五既和諧八石正綱紀呼吸相含育佇思為夫婦陳琳飲馬長城窟行長城何連連連連
三千里邊城多健少内舍多寡婦)久(韻補苟起切詩何其久也必有以也楚詞招魂層氷峨峨飛雪千里
些歸來歸來不可以久些越絶書佞謟之臣將至不久安危之兆各有明紀孫子晝風久夜風止易林履祿綏
厚載受福祉衷微復起繼世長久説苑懼終于始乃能長久李庾西都賦漢設五畤以主淫祀欒誑徐誣將求
永久)負(詩經集傳蒲美切小雅螟蛉有子蜾蠃負之教誨爾子式穀似之)走(韻補養里切論語䜟殷惑
妲己玉馬走易林東闗二五禍及三子晉人亂危懐公出走参同契皇上覽視之兮王者退自改闗楗有低昻
兮害氣遂奔走改苟起切)守(韻補書蟣切楚詞天問雄虺九首儵忽焉在何所不老長人何守在此禮切魏
武帝樂府長樂甫始宜孫子常願主人増年與相守)右(韻補羽軌切詩遡洄從之道阻且右遡逰從之宛在
水中沚素問以左治左以右治右以我知彼以表知裏宋玉笛賦隆崛萬丈磐石雙起丹水涌其左醴泉流其
右張衡西京賦豫章珍館掲焉中峙牽牛立其左織女處其右)否(詩經集傳蒲美切弼風招招舟子人涉卬
否張華㳺獵篇日㝠徒御勞賞勤課能否野饗㑹衆賔元酒甘且㫖)耦(韻補語綺切音擬詩駿發爾私終三
十里亦服爾耕十千維耦)阜(韻補房詭切劉劭趙都賦羣后紛其既醉逺人仡以宴喜悦皇風之舄奕羨我
邦之殷阜)咎(韻補暨几切史記龜䇿傳王若遣之宋必有咎後雖悔之亦無及已易林邱陵生止非魚鰌市
不可避阻終無悔咎太元翡翠狐鼦好作咎也日沒賁東終顧始也参同契河鼓臨星紀兮人民皆驚駭晷影
妄前却兮九年被㐫咎駭記已切)畆(詩經集傳滿彼反豳風同我婦子饁彼南畆田畯至喜離騷余既滋
蘭之九畹兮又樹蕙之百畆畦留夷與掲車兮雜杜蘅與芳芷宋玉髙唐賦滂洋洋而四施兮蓊湛湛而弗止
長風至而波起兮若麗山之孤畆張衡東京賦乗鸞輅而駕蒼龍介馭間以剡耜躬三推于天田修帝籍之干
畆)舅(韻補暨几切易林潔身白齒衷老復起多孫衆子宜利姑舅漢書叙傳遭成之逸政自諸舅陽平作
威誅加卿宰宰奬里切)臼(韻畧暨几切淮南子解門以為薪塞井以為臼人之從事或時相似)誘(羽軌
切易林老狐屈尾東西為鬼病我長女哭涕屈指或西或東大革易誘)牡(滿彼切郭璞山海圖賛剛鬛之
族號曰豪狶毛如攅錐中有激矢厥體兼資自為牝牡)酉(羽軌切参同契龍西虎東建緯卯酉刑徳並㑹
相見歡喜)玖(韻補苟起切詩投我以木李報之以瓊玖)事(韻補上止切詩于以采蘩于沼于沚于以用之
公侯之事易林先易後否失我所市騷蘇自苦思吾故事漢郊祀歌璆磬金鼔靈其有喜百官濟濟各敬厥事
皮日休詩如何賢與俊為貢賤如此所知不可求敢望前席事蘇軾詩願君勿笑反自觀夢幻去來殊未已長
疑安石恐不免未信犀首終無事黄庭堅詩楚狂行歌驚市人漁父挐舟在葭葦問君枯木著朱繩何能道人
意中事)地(上聲張籍詩漢兵處處格鬬死一朝盡沒隴西地李賀詩複宫深殿竹風起新翠舞衿净如水
光風轉蕙百餘里暖霧驅雲撲天地石介詩李翺與李觀言雄破姦宄孟郊及張籍詩苦動天地持正不退讓
子厚稱絶偉謝翺樂府後庭朱黄作衣裏伎女帳帷青曳地碧緑夜挂寒不収縁此洗藍渟露水)意(于紀
切林光朝詩横枝凍雀昨夜死水底鮎魚吹不起小伶切玉孤鳳愁九寸之管傳生意何夢桂詩人間清景能
㡬許野馬戰場祗尺咫芸窗一幅水沈煙俛仰乾坤千古意許音喜)志(諸市切栁宗元佩韋賦嫉時以奮節
兮閔已以抑志登嵩邱而垂目兮瞰中區之疆理横萬里而極海兮頽風浩其四起李紳詩周之天子無仙氣
成武康昭都瞥爾穆王粗識神仙事八極輪蹄方逞志鶴髮韜真世不知日月星辰㡬回死石介詩不度蹄涔
微直欲觸鯨鯉有慕韓愈節有肩柳開志今讀禹功文矛㦸寒相倚)治(直几切姚崇彈琴誡樂有琴瑟音有
商徴琴音能調天下以治異而相應以和為美)淚(上聲歐陽修詩感時惜别情無已無酒送君空有淚西歸
必有問君人為道别来今若此劉宰詩黠胥駭愕頓兩足户長仰天攅十指瘡痍未悆失呻吟感激過深仍涕
涙)吏(良士切李賀詩鄴城中暮塵起探黒丸斫文吏皮日休詩下位既賢哉上位何如矣胥徒賞以財俊
造悉為吏天下若不平吾當甘棄市釋惠洪詩仇亦何所為睡足時𨼆几原多深夜耕門有晝眠吏三年愛等
母百里平如水歐陽修詩君家小謝城為客洛陽裏緑髪方少年青衫喜為吏重湖亂山綠歸夢寄千里)字
(鉏里切蘇軾詩兩翁歸𨼆非難事惟要𫝊家好兒子憶昔汝翁如汝長筆頭一落三千字世人聞此皆大笑慎
勿生兒兩翁似張耒詩元功髙名誰與紀風雅不繼騷人死水部胸中星斗文太師筆下蛟龍字方岳詩我無
王書二千六百紙空有六經四十三萬字荒山寒日雪後燈三十年来無本子)義(羊已切皮日休詩吾謂巢
與許不若徴君義髙名無階級逸跡絶涯涘)利(良士切易林金牙鐵齒西王母子無有患殆涉道大利又
時多不利使我後起)位(於詭切皮日休詩國家省闥吏賞之皆與位素来不知書豈能精吏理大者宰城邑
小者皆尉史)戱(韻註音喜張衡西京賦攅珍寳之玩好紛瑰麗以奓靡臨迥望之廣場程角觝之妙戯)
至(上聲詩無父何怙無母何恃出則銜恤入則靡至杜甫詩羣胡歸来血洗箭仍唱胡歌飲都市都人廻面
向北啼日夜更望官軍至戴復古詩形勢從来祗如此㡬年待得天時至朝廷為計保萬全往往忘却前朝恥)
次(雌氏切石介詩龍脊萬丈長㧞出重淵底雷霆皆蔵聲日月皆失次我慙年老大才力漸衰矣)寺(鉏里
切杜甫詩若耶溪雲門寺吾獨胡為在泥滓青鞵布襪從此始)瑞(上聲僧齊已君子行聖人不生麟龍何瑞
梧桐不髙鳳凰何止通首押紙韻蘇軾詩我願天公憐赤子莫生尤物為瘡痏雨順風調百穀登民不饑寒為
上瑞)智(上聲蘇軾詩錦囊玉軸来無趾粲然奪真疑聖智忍饑看書淚如洗至今魯公餘乞米黄庭堅詩騰
蛇無足鼯多趾以假易真信用智龜僻雖多手屢洗卷不生毛誰似米)記(韻補苟起切崔琰述初賦望髙
宻以亟征戾衡門而造止覿㳺夏之峨峩聼大猷之篇記黄庭堅詩彫陂之水清且泚屈為印文三百里呼船
載過七十餘蹇裳亂流初不記竹輿嘔啞山徑凉僕姑呼婦聲相倚)異(於紀切梁武帝子夜歌江南蓮花開
紅光照碧水色同心復同藕異心無異程俱詩籃輿時出逰初不廢半體况無他證候色脉若無異詳觀動息
間倘有全安理)致(上聲楊萬里詩行行上牛背上下三十里一雨生新泥寸步不自致胡不去作牽牛星渴
飲銀河天上水)翠(遵誄切李賀詩深井桐烏起尚復牽情水未盥邵陵𤓰瓶中弄長翠張九成詩恍如在故
鄉西湖古寺裏氣象極幽深景物盡蒼翠十年勞夢想一夕居眠底楊萬里詩茅檐無聲風不起誤喜夜哀雨
應止開門送眼忽心驚失却前山萬堆翠)騎(渠綺切石介詩粤從景祐後大儒復唱始文人如麻立摐摐攅
戰騎徂徕山磊砢生民實頑鄙)試(韻畧詩止反詩于彼新田于此菑畆方叔莅止其車三千師干之試畆每
彼反皮日休詩所以用此徒令之充禄仕何不廣取人何不廣歴試下位既賢㦲上位何如矣)棄(韻註音起
盧仝詩人生何所貴所貴有終始昨日盈尺璧今朝盡瑕棄蒼蠅㸃垂棘巧舌成錦綺)餌(集韻思止切音
耳易林鳬逰江湖甘樂其餌既不近人雖驚不駭駭許已切)媚(無彼切劉宰詩飣餖雜青紅百巧出刀匕
翩翩鶴来翔粲粲花呈媚頗疑壺中景仿彿具盤底)易(於綺切元稹樂府董逃董逃人莫喜勝負相環相枕
倚縫綴難成裁破易)墜(之累切韓維詩攝衣陞殿墀龍顔儼當几蝙飛畵帳喧䑕齧珠旒墜不知誰来祀狼
籍尊與簋)醉(即委切音觜盧仝詩箕子為之奴比干諫而死仲尼魯司寇出走為羣婢假如屈原醒其奈一
國醉李賀詩月落大堤上女垣栖烏起細露濕團紅寒香觧夜醉皮日休詩坦腹對宰相岸幘揖天子建禮門
前吟金鑾殿裏醉天下皆餔糟徴君獨潔己樓鑰詩一日斯必葺職務毋少弛善保金石軀離觴且同醉歸来
畢婚嫁相從期暮齒)翅(昌里切李賀詩新成安樂宫宫如鳳凰翅歌廻蠟板鳴左悺提壺使緑蘩悲水曲茱
萸别秋子)笥(集韻想止切李賀詩豈意氷上縁淪沒隔萬里半鏡隨塵沙嫁衣在巾笥紅絲倘未絶白首尚
歸止)粹(上聲石介詩黄州才專勝漢公氣全粹晦之號絶羣平地走虎兕)帥(息委切孔武仲詩而况所
設施粲在兩邉鄙西虜未純一汝可之軍帥擒之或縱之髙枕唯爾恃)睡(之累切蘇軾詩水中照見萬象
空敢問堂前誰隠几吳興太守老且病堆案滿前長渴睡願君勿笑反自觀夢幻去来殊未已范成大詩不如
老農諺響應㨗如鬼哦詩敢誇博聊用醒午睡)忌(詩經集傳巨已切大雅維彼愚人覆狂以喜匪言不能胡
斯畏忌)二(音耳蘓軾詩我時獨逰不逢一士誰與棊者户外屨二不聞人聲時聞落子)嗣(韻略上聲
顔延年陽給事誄疏爵記庸恤孤表嗣嗟爾義士沒有餘喜韓愈楊燕竒碑銘斵石于此式垂後嗣)驥(居里
切石介詩晦之號絶羣平地走虎兕謂之雖駮雜亦文中騏驥白稹洎盧震江沱自為水)刺(雌氏切鮑溶詩
暑衣清浄鴛鴦喜作浪舞花驚不起殷勤䕶惜纎纎指水菱初熟多新刺)寐(無鄙切釋恵洪詩今年黄花南
浦岸忽然見君失聲喜僧房借榻營夜語燈火照人如夢寐懐中卿相且袖手翰墨風流聊戲耳)燧(上聲
石介詩臘月北風寒太行山色紫君命急如火城頭見烽燧雪深馬僵倒十夫扶不起)積(韻略上聲詩載
穫濟濟有實其積萬億及秭)悸(求癸切漢書田延年傳使我至今病悸顔師古注悸音揆)冀(楚詞集注
上聲宋玉九辨嵗忽忽而遒盡兮老冉冉而愈弛心摇恱而日幸兮然怊悵而無冀)餽(渠委切劉宰詩多病
早休官自是䑓無餽東門享鶢鶋寧若龜曳尾有酒可斟酌有力給薪水)饎(韻畧昌里反詩挹彼注兹可以
餴饎豈弟君子民之父母母滿彼反)賁(方美切葉適詩天下之山皆若此捨而外求徒䘮已卑能藴髙而為
謙髙能生明是為賁芒鞋價長今安之撰屨欠伸吾老矣)蜼(集韻愈水切音唯引爾雅蜼卬鼻而長尾)憙
(通韻虚里切史記周本紀無不欣憙)未(無匪切徐積詩莫管将来旱與水莫為妻兒種粳米兄来留下三萬
錢送與酒家主人未)味(音尾蘇軾詩不聞人聲時聞落子紋秤坐對誰究此味空鉤意釣豈在魴鯉釋惠洪
詩椎門醉道士一笑欲染指誡勿加酸醎云恐壊至味分嘗果超絶玉糁那可比林光朝詩嵗月共流轉如磨
復如蟻一如人嚼蠟而不見其味又如弄孤杵連夜不見米)氣(墟里切孔武仲詩擒之或縱之髙枕唯爾
恃公拜稽首歸眉目凛生氣頑童玩天恩豢飬若驕子釋恵洪詩分嘗果超絶玉糁那可比鮮肥増惡欲腥羶
耗道氣畢生啜此羹自可老儋耳楊萬里詩三危露珠凍寒泚火傘燒林下成水北人蔵氷天奪之却與南人
銷暑氣)貴(過委切皮日休詩放懐書裏終逍遥醉中死吾謂伊與周不若徴君貴)沸(府尾切李賀詩
鯨魚張鬛海波沸耕人半作征人鬼雄豪氣猛如燄煙無人為决天河水)渭(于鬼切黄庭堅詩晁子胸中開
典禮平生自期莘與渭故用澆君磊塊胸莫令髩毛霜相似)餼(虚里切皮日休補九夏歌王有掌訝遉爾
疆理王有掌客饋爾饔餼)布(卑履切参同契三物一家都歸戊己剛柔迭興更歴分布)注(諸氏切何夢桂
詩心隨碣石雲淚落銅盤水雲飛㑹南来水流還北注)住(諸市切陳琳飲馬長城窟行作書與内舍便嫁
莫留住善侍新姑嫜時時念我故夫子)霽(集韻在禮切音薺引洪範曰雨曰霽)制(諸市切孔平仲詩欲
痛以鞭笞而畏啼不止二者不兩全在所以節制又如畜狂犬繫頸不繫尾)計(居里切孔武仲詩昂蔵八
尺身所負必竒偉四方歎善敗軍國盈虚計叩之如川流滚滚不知已)世(詩止切程俱詩何須苦嗟咨未
必非受祉形如支離疏飽食逸終世目盲如宋人全生免徭使劉宰詩胡可狥口腹有若囊無底諸君有用學
土苴足經世)麗(文選章句音蠡班固西都賦圖皇基於億載度宏規而大起肇自高而終平世増飾以崇
麗歴十二之延祚故窮泰而極侈曹植七啓僕將為吾子説游觀之至娱演聲色之妖靡論變化之至妙敷道
徳之宏麗)惠(於詭切李庾西都賦于以訓恭儉于以示慈惠戲族咸在百弄迭改視仙童之霓裳覩壯夫之
角觝改苟起切)幣(衣彼切皮日休補九夏歌自筐及筥我有牢醑自筐及篚我有貨幣)敝(韻註音比敝跬
用力貌莊子敝跬譽無用之言徐邈讀)逝(祥里切漢書廣陵王歌蒿里召兮郭門閲死不得取代庸身自
逝)薙(韻註蕩以切周禮薙氏鄭康成讀)懘(韻註音侈禮記則無沾懘之音矣徐邈讀)締(楚詞集註
丈尒反九章愁鬱鬱之無快兮居戚戚而不可解心鞿羈而不開兮氣繚轉而自締解居豈反)踶(廣韻池爾
切音豸引莊子踶跂為義)害(于紀切董京詩元鳥紆幕而不彼害鳴隼逺巢咸以欲死)蠆(集韻丈爾切音
豸引郭象曰無蠆介于胸中)内(魚紀切焦仲卿詩府君得聞之心中大歡喜視歴復開書便利此月内)
碎(息委切張九成詩咲語復移時夜久余當起歸路夫如何江聲寒玉碎)喙(許委切郭璞山海圖賛鸚
䳇慧鳥青羽赤喙四指中分行則以觜自貽伊籠見幽坐趾)態(字典他禮切音體司馬相如封禪頌白質
黒章其儀可喜旼旼穆穆君子之態)菜(此禮切楚諸御已歌薪乎菜乎無諸御已訖無子乎)晦(韻畧呼洧
切詩風雨如時鷄鳴不已既見君子云胡不喜易林商風數起天下昏晦)痗(詩經集傳呼洧反小雅悠悠我
里亦孔之痗)坐(阻史切易林嚊項移徙居不安坐)繡(胥里切郭璞山海圖賛白鵺竦斯厥狀如雉見
人則跳頭文如繡)狩(韻補書蟣切易林尅身潔己逢禹巡狩錫我元圭拜受福祉班固答賔戲見表字注)
茂(韻補姥罪切王褒四子講徳論舉賢良求術士招異倫拔俊茂漢書叙傳侯王之祉祚及孫子公族蕃滋
枝葉碩茂魏武帝碣石篇樹木叢生百草豐茂秋風蕭瑟洪波涌起)舊(韻補暨几切詩曰辟國百里今也日
蹙國百里於乎哀哉維今之人不尚有舊韋元成詩天子我監登我三事顧我傷隊爵復我舊事鉏里切)祐
(韻注羽軌切楚詞天問驚女采薇鹿何祐北至回水萃何喜謝翺詩前甲子小元祐句章祲黒權臣死端平天
子初改紀襲芳泰陵種蘭芷)囿(韻補羽軌切司馬相如封禪頌般般之獸樂我君囿白質黒章其儀可喜
左思魏都賦昔市南宜僚弄丸而兩家之難解聊為吾子復翫德音以釋二客竸于辨囿也解舉履切)詬
(居洧切音匭劉向九歎背玉門以奔騖兮蹇離尤而干詬若龍鳳之沈首兮王子比干之逢醢醢虎猥切)戊
(文彼切易林六甲無子以喪其戊)後(羽軌切易林鬼泣哭社悲商無後甲子昧爽殷人絶祀)后(暨几
切易林烏鵲嘻嘻天火將起燔我室屋災及妃后)日(文選章句上止切司馬相如上林賦此太奢侈朕以
覽聴餘閒無事棄日順天道以殺伐時休息于此)室(韻畧上聲詩既取我子無毁我室)律(唐韻正音
壘淮南子異音者不可聴以一律異形者不可合於一體)昵(集韻乃禮切近也書典祀無豐于昵)屈(韻註
音尾漢書天文志&KR1734;屈短李竒讀謂短尾之虹也)不(韻註補美切荀卿禮賦簡然易知而致有理者與君
子所敬而小人所不者與性不得則若禽獸得之則甚雅似者與)列(韻考音理淳于長夏承碑明明君徳
令聞不已髙山景行慕前賢列庶同如蘭意願未止)缺(集韻犬橤切儀禮緇布冠缺項注缺讀如有頍者弁
之頍)攦(集韻所綺切莊子攦工倕之指徐邈讀)藿(集韻選委切音髓通作靃楚辭招隠士青莎雜樹兮
薠艸藿靡按今楚詞文選俱作靃)跡(古音餘音趾晋書刑法志犯釱左右跡者易以斗械音義跡音趾今
本易作趾非)辟(集韻母婢切周禮小祝彌災兵或作辟禮記有由辟焉通作弭)簀(唐韻正音姊晉語解
第簀也)擊(居里切易林爭訟不已更相牽擊)鬩(唐韻正許里反國語兄弟讒鬩侮人百里)極(唐韻
渠綺切音技淮南子賤之而弗憎貴之而弗喜隨其天資而安之不極)息(斯氏切音徙易林行役未已新
事復起姬姜勞苦不得安息)式(韻註音是吕氏春秋衛人式夷漢書古今人表作視夷)織(唐韻正音
止易林嘉問福喜繒帛盛織)億(韻註音以易億䘮貝又億无䘮有事王栢億讀已盖伊已億諧聲故也)
稷(唐韻正子禮反易林磝磽白石不生黍稷無以供祭祗靈乏祀)弋(唐韻正音以春秋夫人姒氏薨公羊
傳作弋氏又塟我小君定姒公羊傳作定弋)及(文選章句讀近已揚雄長楊賦大哉體乎允非小人之所
能及也潘岳西征賦語曰行無禮自必及)孴(集韻偶起切音擬沈一貫經筵賦紅雲捧而黼扆尊條風披而
簾櫳羙瑞香凝霧而紏紛瑶席射日而戢孴)
遺(集韻愈水切饋也)脂(韻㑹小補軫視切)敧(韻㑹小補舉綺切持去也)脾(集韻補弭切)匜
(韻㑹飬里切盥手沃水噐)而(古音餘同爾)祁(集韻軫視切地名)絺(集韻展几切説文黹箴縷所紩
衣或作絺)毗(韻㑹小補婢比切)噫(集韻隐几切嘆聲)撝(集韻羽委切裂也)蚩(韻㑹小補敕豸
切蟲伸行)萎(集韻鄔毁切藥草)紕(廣韻昌里切)伾(韻㑹小補部鄙切)塒(集韻丈里切鑿垣棲
鷄也)魮(韻㑹小補普弭切魚名)椅(集韻隐綺切)栘(韻㑹小補敬爾切棠棣)謻(集韻敞尒切别
也)蘼(集韻母彼切艸名)﨑(集韻去倚切山形)蜲(廣韻於詭切蜲黍蟲名即黍負)劙(集韻里弟
切刺也)騑(廣韻敷尾切馬名)貐(集韻尹捶切䝟貐獸名)淒(集韻此禮切雲雨起貌)堤(集韻
典禮切滯也)蹊(集韻戸禮切)傒(集韻戸禮切)徯(集韻戸禮切待也)批(韻㑹普弭切手擊)
奎(集韻苦委切奎蹻開足行貌)雷(集韻魯水切推石下也)桅(廣韻過委切黄木可染)捼(韻㑹
小補於詭切捫也)&KR1666;(其韻武斐切草名一曰赤梁)朘(韻㑹小補即委切䘒赤子隂也或作朘)譌
(集韻古委切詐也)麽(韻㑹小補無鄙切細小也)芟(類篇尹捶切與笋通草之華榮也)䈚(廣韻胥里
切竹萌也)沔(集韻母婢切水盛貌)趼(古音附録古文企字)獮(唐韻正音璽)沇(集韻愈水切沇溶水
流澗谷中)殍(廣韻符鄙切餓死又草木枯落也)鷕(集韻愈水切雉鳴)也(集韻遣尒切害也健也)
忮(集韻遣尒切害也健也)魏(集韻苦委切秦晉之間凡細而有容謂之魏)緯(集韻羽鬼切束也)
彚(集韻羽鬼切同偉)潎(集韻補履切以水激物)鯷(集韻上紙切魚名重千斤)耒(廣韻力軌切田
器)靉(廣韻於豈切靉霼不明貌)彖(集韻敞尒切豕屬)侑(韻㑹小補葦委切祐也)逗(韻㑹小補
邱體切)牿(韻㑹小補居洧切牛聲)桎(集韻展几切礙也)翼(唐韻正音以)敕(唐韻正稱止反)
臆(韻㑹小補隠已切)漯(韻㑹小補音壘水名出鴈門本作㶟或作漯)
欽定叶韻彚輯卷十九
