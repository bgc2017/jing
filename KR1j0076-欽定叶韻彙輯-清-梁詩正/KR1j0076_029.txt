欽定叶韻彚輯卷二十九
二十五有
有(云久切有無又果也取也質也又也又姓)酒(子酉切酒醴元命苞酒乳也又酒泉縣名亦姓)首(書九
切頭也始也首同)手(書九切手足)口(苦后切說文人所以言食也亦姓)母(莫厚切父母老子注
母道也)後(胡口切先後説文遲也)栁(力久切木名説文作桺小楊也又姓)友(云久切朋友同志為
友)婦(房久切説文婦服也从女持帚灑埽也)斗(當口切説文作□十升也有柄象形俗作㪷)狗
(古厚切狗犬)久(舉有切長久也)負(房久切擔也荷也又受貸不償曰負背㤙忘德曰負也)厚(胡口
切厚薄又重也廣也又姓古作垕)叟(蘇后切老叟本作□又作傁)走(子茍切趨也)守(書九切主
守亦姓)綬(殖酉切組綬漢宫儀綬長一丈二尺法十二月廣三尺法天地人也)右(云久切左右也又複
姓)否(方久切説文不也通作不)醜(昌九切類也竅也釋名醜臭也如物臭穢也)受(殖酉切容納也
承也盛也得也繼也)牖(與久切道也向也説文穿壁以木為交忩也)偶(五口切合也匹也二也對也諧
也通作耦)耦(五口切耦耕也亦姓)阜(房久切山阜釋名土山曰阜阜厚也言髙厚也廣雅無石曰阜)九
(舉有切數也)后(胡口切君也又姓)咎(其九切愆也惡也過也災也)藪(蘇后切藪澤又十六斗曰
藪)吼(呼后切牛鳴吽呴並同)帚(之九切少康作箕帚俗作箒)垢(古厚切塵垢)畝(莫厚切司
馬法六尺為步步百為畝秦制二百四十步為畆也古作畮畞)舅(其九切夫之父也亦母之兄弟又姓)紐
(女久切結也)藕(五口切爾雅荷芙蕖其根藕)朽(許久切腐也)臼(其九切杵臼又姓)肘(陟栁
切臂肘)韭(舉有切説文菜名也一種而久者故謂之韭俗作韮)剖(普后切判也破也)誘(與久切導
也引也教也進也説文相訹呼也菱䛻並同)牡(莫厚切牝牡)缶(方久切瓦器鉢也詩疏缶所以盛酒
漿秦人鼔之以節歌或作缻)酉(與久切飽也老也就也首也又辰名又姓)扣(苦后切擊也亦作叩)歐
(烏后切吐也或作嘔)笱(古厚切笱屚縣名在交趾又魚笱取魚竹器)瓿(蒲口切瓿甊小甖)黝(於糾
切黒也)蔀(蒲口切蔀菜魚薺也王弼曰蔀覆曖障光明之物又普后切)蹂(人九切踐也)取(蒼茍
切)鈕(女久切印鼻又姓)狃(女久切相狎也)掊(方垢切擊也)耉(古厚切老壽也)莠(與久切草
也)丑(勅久切辰名)茍(古厚切茍且又姓)糗(去久切乾飯屑也又姓)某(莫厚切詔前人之言
也)玖(舉有切玉名)拇(莫厚切大拇指也)紂(除栁切殷王號也)糾(居黝切督也恭也急也戾
也俗作糺)嗾(蘇后切使犬聲□同)卣(與久切中形罇)&KR1566;(疎有切&KR1566;麫亦作溲)罶(力久切魚梁□同)
杻(女久切木名又杻械)□(蘇后切瞽□舜父又作瞍)槱(與久切積木燎以祭天也)枸(古厚切枸杞)
塿(郎斗切培塿)忸(女久切愧也)瀏(力久切水清)郈(胡口切鄉名在東平又姓)赳(居黝切武
貌)蚪(當口切蝌蚪蟲也)籔(蘇后切漉米器也)懰(力久切好也)茆(力久切蔦葵水草即蓴菜
也)培(蒲口切培塿小阜或作㟝)滫(息有切溲麫説文久泔也)㝅(乃后切乳也)甊(郎斗切瓿甊甖
也)醙(息有切白酒也)擻(蘇后切抖擻舉也)㸸(呼后切䕫牛子也又烏后切特牛又苦后切犃牛)
嶁(郎斗切山巔)釦(苦后切金飾)&KR1979;(郎斗切&KR2193;&KR1979;糫餅也)茩(古厚切&KR1082;茩)掫(側九切持物相
著)妵(夫口切人名説文女字也)莥(女久切玉篇鹿豆)&KR1717;(人九切獸跡又女九切)萯(房久切王
萯草)黈(夭口切冕前纊也)綹(力久切十絲為綹)眑(於紏切幽靜之貌)庮(與久切久屋木也)
䳑(云九切鳥名似雉)漊(郎斗切溝通水漊也)簍(郎斗切籠也周禮作簝)&KR1338;(力久切似鼠而大)
䳇(莫厚切鸚䳇能言鳥)趣(倉茍切趣馬書傳趣馬掌馬之官也)陡(當口切阧峻本作阧)枓(當口切柱
上方木)羑(與久切羑里文王所囚處又有羑水又姓)&KR2825;(力九切載柩車也)楺(人九切屈木)鯫
(仕垢切魚名又姓又淺鯫小人)琇(與九切玉名)玽(古厚切石似玉)蟉(渠黝切蚴蟉龍貌)夀(殖酉
切壽考又州名亦姓)毆(烏后切毆擊也俗作敺)
有叶韻
鮦(集韻文九切後漢書隂興傳永平元年封興子慶為鮦陽侯注音紂)丕(字典房久切史記魯周公世家
是有負子之責於天索隠尚書負為丕今此為負者鄭康成曰丕讀曰負)隅(韻補語口切詩綢繆束芻三星
在隅今夕何夕見此邂逅芻楚九切逅很口切)芻(韻補楚九切詩唐風見隅字注)禺(韻註五口切史記封
禪書木禺龍欒車木禺車馬注音偶)蔞(集韻力九切音栁䘮車飾也禮記設蔞翣)孚(讀易韻考夫缶切易
解而拇朋至斯孚方言雞伏卵而未孚)喁(集韻音偶莊子前者唱于而隨者唱喁音義喁五斗反太元蛁
鳴喁喁血出其口)髃(音偶司馬相如子虛賦洞胸達掖注張揖曰自左射之貫胸通右髃顔師古曰髃五
口反)翛(集韻以九切音酉莊子翛然而往)包(韻補補茍切詩野有死麕白茅包之有女懐春吉士誘之)
苞(韻補補茍切詩有相之道茀厥豐草種之黄茂實方實苞道他口切草此茍切茂莫后切)翿(韻略殖有
切詩坎其擊缶宛邱之道無冬無夏值其鷺翿道他口切)呺(集韻許后切音吼莊子萬竅怒呺徐邈讀)憂
(韻補於糾切國語嗛嗛之德不足就也不可以矜而祗取憂也嗛嗛之食不足狃也不能為膏而祇離咎也就
上聲)留(五音集韻力久切史記律書北至於留丹鉛録留音栁)油(韻註上聲箕子麥秀之歌麥秀漸漸
兮禾黍油油彼狡童兮不與我好兮好音吼)攸(集韻以九切音酉書嘉言罔攸伏左傳湫乎攸乎並徐邈
讀)修(正韻云九切周禮鬯人廟用修注修桼尊也鄭康成讀卣)湫(集韻在九切左傳壅閉湫底服䖍讀)
収(詩經集傳殖酉反大雅此宜無罪女反收之與人有土田女反有之叶)搜(蘇后切盧仝詩添丁郎小
小别吾來久久脯脯不得喫兄兄莫撚搜)休(韻略虛九切詩虎拜稽首對揚王休作召公考天子萬壽)求
(字典巨九切易林春栗夏棃少鮮希有斗千石萬貴不可求)婁(集韻朗口切同塿左傳部婁無松栢)幽
(韻註音黝禮記一命緼紱幽衡鄭康成讀)虯(韻補去九切李尤平樂觀賦有仙駕雀其形蚴虯騎驢馳射狐
兔驚走)猶(詩經集傳余久切小雅式相好矣無相猶矣好許厚反)輶(韻註音酉詩德輶如毛中庸釋
文輶以九切)揉(人九切蘇軾詩灘下三日留識盡灘前叟孤舟倦鵶軋短䌫困牽揉嘗聞不終朝今此何
其久)獀(集韻所九切國語獀於農隟)廋(集韻蘇后切音叟國語有秦客廋辭於朝劉向九嘆思余俗之
流風兮心紛錯而不受遵壄莽以呼風兮歩從容於山廀注廀一作廋一作藪)魗(詩經集傳齒九切鄭風遵
大路兮摻執子之手兮無我魗兮不咎好也好許口反)楢(唐韻與九切音酉周禮司爟注冬取柞楢之大)
恐(苦后切易林匍匐出走驚惶悼恐白虎生孫蓐收在後居中無咎)棓(集韻普后切公羊傳踊于棓而
闚客何休注凡髙下有絶加躡板曰棓齊人語也)軌(韻補己有切詩濟盈不濡軌雉鳴求其牡太元永不
軌凶亡流於後)止(陟栁切易林神之在丑逆破為咎不利西南商人休止晉文明王皇后哀策文永錫祚允
篤生文母誕膺純和淑慎容止質直不渝體茲孝友)喜(許久切易林折臂踒足不能進酒祠祀濶曠神怒不
喜樂府董逃行服爾神藥莫不歡喜陛下長生老壽四面肅肅稽首)簋(唐韻正古音九易樽酒簋貳用缶納
約自牖終旡咎詩於粲灑埽陳饋八簋既有肥牡以速諸舅埽蘇吼反)晷(韻補己有切王延壽魯靈光殿
賦䓤翠紫蔚礧碨瓌瑋含光晷兮窮竒極妙棟宇以來未之有兮)子(韻補濟口切詩儦儦俟俟或羣或友
悉率左右以燕天子易林仁愛篤厚不以所忿害其所子徙我舊都日益富有漢書叙傳侯王之祉祚及孫子
公侯蕃滋枝葉碩茂茂莫口切)履(力九切太元冠戚䏔履全履䏔音肘)已(已久切易林陟岵望母役事不
已王政靡盬不得相保保補茍切蔡洪圍棊賦或聲手俱發諠嘩躁擾色類不定次措無已再衰三竭銳氣已
朽擾忍九切)起(韻補去九切易林太王為父季歴孝友文武聖明仁政興起旦隆四國載福綏厚参同契
要道魁柄統化綱紐爻象内動吉凶外起徐幹齊都賦羽族咸興毛羣盡起上蔽雲穹下被臯藪)社(陟栁
切易林大喜在後授我龜紐龍喜張口超拜福社)黍(昌九切易林操□鄉𤱔祈貸稷黍飲食充中安和無
咎栁宗元牛賦抵觸隆曦日耕百𤱔往來修直植乃禾黍自種自斂服箱以走)處(昌九切易林衆兔俱走雄
羆在後騎不能進失信寡處韓愈周况妻韓氏墓志銘夫失少婦子失壮母歸咎無處)女(轉注古音音鈕
史記尉佗傳贊其後亡國徴自樛女吕嘉小忠令佗無後易林闗雎淑女賢妃聖偶宜家壽母福禄長久)許
(許久切易林三杞無棗家無積莠使鳩求婦頑不我許棗子茍切)所(蘇后切易林張氏揖酒請謁左右平
時枯槁獨不䝉所)楚(蒼茍切易林四足俱走駑疲任後兩戰不勝敗于東楚)阻(子茍切魏文帝校獵
賦千乘亂擾萬騎奔走經營原隰騰越險阻)宇(云九切子濆詩父兄未許人畏妾事姑舅西墻鄰宋玉窺
見妾睂宇一旦及天聰恩光生户牖)舞(房九切易林鵲笑鳩舞來遺我酒又鼓瑟歌舞惟悦於酒)父(韻補
扶缶切荀卿箴賦簪以為父管以為母易林少孤無父長失慈母栁宗元吕衡州誄邦思其弼人戴惟父善胡
召災仁胡罹咎俾民伊祜而君不壽元稹樂府将進酒酒中有毒酖主父言之主父傷主母蘇轍詩誰來共佳
節但約隣人父生理共艱難一醉陶衰朽鄭俠詩憶昨汝初生時吾心有負以為臣事君即是子事父)虎
(府九切音缶東方朔答客難譬猶鼱鼩之襲狗狐豚之咋虎至則靡耳何功之有)土(天口切音黈易林避
地東走反入虎口制於𤓰牙骨為灰土又君明臣賢鳴求其友顯德之政可以履土)吐(天口切鄭俠詩汝母
歛汝身寒風裂雙肘驅馳僅逾時粗糲不敢吐殘春到貶所歳夘俄及丑)醹(詩經集傳奴口反大雅曽孫維
主酒醴維醹酌以大斗以祈黄耉主當口切)乳(韻補忍九切易林文王四乳仁愛篤厚子畜十男夭折無
有鄭俠詩汝生未三月正當時褓乳雪片落鵞毛霜簷懸凍溜汝母歛汝身寒風裂雙肘溜音栁)弩(耨上
聲易杯嵩融持㦸杜伯荷弩降觀下國誅逐無道夏商之季失福逃走道他口切)數(蘇后切樂府月節折
楊栁歌折楊栁愁思滿腹中歴亂不可數楊苕華詩大道自無窮天地長且久巨石故叵消芥子亦難數水經
注武陽山仙者詠登武陽觀樂數嶺千蕤洋湖口)姥(莫厚切音拇元稹詩君不見隋朝隴頭姥嬌養雙鸚
囑新婦一鸚曽說婦無儀悍婦殺鸚欺主母)五(五口切鄭俠詩是歳真龍躍重明登九五湛恩被遐荒漸
漬到枯朽)斧(方九切鄭俠詩安能冷眼看終不一開口封章更十上夫豈避鼎斧)聚(蒼茍切易林鳯凰在
左麒麟處右仁聖相遇伊吕集聚時無殃咎福為我母)釡(韻補扶缶切蘇轍詩土牛適成象逡巡見屠剖
田家挽䨇角歸里繅絲釡)縷(力久切音綹荀子無帾絲歶縷翣其䫉以象菲帷幬尉也注縷讀為栁鄭俠詩
殘春到貶所歳夘俄及丑汝時年十二稍稍近針縷)部(字典薄口切易林釣日厭部善逐人走十三州志諺
云仕宦不偶值冀部樂府上雲樂簫管鳴前門徒從後濟濟翼翼各有分部鳯凰是老胡家雞師子是老胡家
狗周必大詩速宜倒糟牀走送昔與醙勿學比舍郎夜半招吏部)武(方久切楊萬里詩只今有子似渠長
清夜讀書雪邉牖雲端烽烟半㸃無怪來将軍不好武遺我驪珠三百顆字字鐫鑱未曽茍)苦(苦后切鄭
俠詩書信或徃來知汝無病苦為婦洎為母皆不處人後定當舉家歡相慶酌大斗)浦(蒲口切鄭俠詩湛恩
被遐荒漸漬到枯朽拜命走親庭便道從海浦既見汝姑賢汝乃吳氏婦)主(韻補當口切詩見醹字注老子
受國之垢是謂社稷主易林三竒六耦各有所主太元割鼻食口䘮其息主樂府月節折楊栁歌折楊栁隂陽
推我去那得有定主)甒(韻補方九切禮記君尊瓦甒李軌讀晉書五行志童謡渹如白坑破合集持作甒揚
州破換敗吳興覆瓿甊)莽(音牡梅堯臣詩夜深風浪息月正在南斗逺水生白烟疎螢出荒莽照蟹屢爇
薪張魚未發笱周伯温石鼔賦質損文存庸詔永久後乎此者豈無祖龍之頌功茂陵之封禪亦皆埋仆於榛
莽雖萬一之或傳適足以著其君之無取取蒼茍切)改(舉有切音久揚雄反離騷夫聖哲之不遭兮固時命
之所有雖增欷以於邑兮吾恐靈修之不纍改馮衍顯志賦行勁直以離尤兮羌前人之所有内自省而不慙
兮遂定志而不改)采(韻補此茍切詩采采芣苢薄言采之采采芣苢薄言有之東方朔七諌皇天保其髙
兮后土持其久服清白以逍遥兮偏與乎元英異采漢書叙傳多識博物有可觀采蔚為辭宗賦頌之首)採
(韻補此茍切晉書劉琨傳古語云山有猛獸藜藿為之不採按此則獸字亦作上聲)宰(子茍切漢書叙傳遭
成之逸政自諸舅陽平作威誅加卿宰)殆(豆上聲易林火雖熾在吾後冦雖多在吾右身安吉不危殆)
表(普后切漢書叙傳元后娠母月精見表遭成之逸政自諸舅)鳥(韻補丁栁切漢書叙傳沐浴尸鄉北
面奉首旅人慕殉義過黄鳥)少(韻補如九切歐陽修杜祁公墓誌銘君子豈弟民之父母公雖百齡人以
為少周權詩黄鐘沈聲喧瓦缶良材入爨知多少誰裁鳴鳯千年枝蛇跗龍紋巧蟠紐)擾(韻補忍九切易
杯大吹非主上下渾擾敵人襲戰閔王逃走李尤平樂觀賦飛丸跳劍沸渭囬擾巴渝隈一踰肩相受)愀
(韻註音酒禮記孔子愀然作色而對徐邈讀)夭(韻補於紏切韓愈韋夫人墓誌銘歸逢其良夫夫婦婦獨
不與年而卒以夭歐陽修蔡君謨墓誌銘退之有言死誰謂夭子墓予銘其傳不朽)巧(韻補云九切漢書司
馬遷傳聖人不巧時變是守史記作不朽)飽(韻補補茍切易飲食衎衎不素飽也夫征不復離羣醜也詩牂
羊墳首三星在罶人可以食鮮可以飽易林夢飯不飽酒來入口黄庭經晝日照照夜自守渴自得飲飢自飽
經歴六府藏夘酉蘇轍缸硯賦尾鋭而腹皤長頸而巨口餔糟醊酒終日醉飽)卯(韻補莫厚切詩十月之交
朔日辛夘日有食之亦孔之醜)爪(陟栁切音肘淮南子夫飛鳥之摯也俛其首猛獸之攫也匿其爪)寳
(韻補補茍切史記龜策傳未見其利恐離其咎寡人狐疑安事此寳易林陽低頭隂仰首水為凶傷我寳参同
契巨勝尚延年還丹可入口金性不敗朽故為萬物寳術士服食之夀命得長久)棗(韻補背走切詩八月
剥棗十月穫稻為此春酒以介眉夀稻徒茍切易林春栗夏棗山鮮希有黄庭堅詩實中有么荷拳如小兒手
令我憶衆鄒迎門索梨棗)老(韻補朗口切詩宜言飲酒與子偕老荀卿蠶賦屢化而不壽者與善壮而拙老
者與有父母而無牝牡者與易林漏巵盛酒無以養老春貸黍稷年歳實有黄庭經經歴六府藏夘酉轉陽之
隂藏於九常能行之不知老)好(韻補許厚切詩豈無飲酒不如叔也洵美且好王褒四子講德論毛嬙西
施善毁者不能蔽其好嫫姆倭傀善譽者不能掩其醜)道(韻補他口切易見惡人以辟咎也遇主於巷未
失道也詩順彼長道屈此羣醜楚詞九章精色内白類任道兮紛緼宜修姱而不醜兮易林三癡俱走迷路失
道惑不知歸反入患口太元東西射兕不得其首也凖繩䂓矩乖其道也胡廣侍中箴文公欽若越興周道亦
惟先正克慎左右参同契凝精流形金石不朽審専不泄得為成道)稻(韻補徒茍切詩豳風見棗字注易林
并穫梁稻喜悦無咎)造(韻補此茍切易或躍在淵進旡咎也飛龍在天大人造也詩我龍受之蹻蹻王之造
太元徃述來述遵天之術無或改造遵天之醜)隝(韻補當口切音斗漢書叙傳横雖雄材伏於海隝沐浴尸
鄉北面奉首)禱(韻補當口切詩吉日維戊既伯既禱戊莫口切易林白茅醴酒靈巫拜禱)𢷬(韻補當口
切詩我心憂傷惄焉如𢷬假寐永歎維憂用老老朗口切)抱(韻補普后切司馬相如上林賦長千仞大連抱
夸條直暢實葉葰茂茂上聲易林東行飲酒與喜相抱福為吾家利來從母)討(韻補他口切易林三絲荷
弩無益於輔城弱不守郭君受討)考(韻補去九切詩既醉既飽小大稽首神嗜飲食使君夀考易林鼓翼
大喜行嫁飲酒嘉彼諸姜樂我皇考邉讓章華賦衆變已盡羣樂既考攜西子之弱腕兮援毛嬙之素肘)埽
(韻補蘇后切詩牆有茨不可埽也中冓之言不可道也所可道也言之醜也道他口切)嫂(韻補蘇后切楚
詞天問惟澆在户何求於嫂何少康逐犬而顛隕厥首)保(韻補補茍切易夫征不復離羣醜也婦孕不育
失其道也利用禦㓂順相保也道他口切老子揣而鋭之不可常保金玉滿堂莫之能守漢房中歌加被寵咸
相保德施大世曼夀易杯良夫淑女配合相保多孫夀子懽樂長久蘇轍缸硯賦且其飲子以水也不若飲子
以酒以物汚子也不若使子自保)鴇(韻補補茍切詩叔于田乘乘鴇兩服齊首兩驂如手)草(詩經集傳
此茍反小雅東有甫草駕言行狩狩始茍反易林六蛇奔走俱入茂草驚於長路畏懼啄口邉讓章華賦擕西
子之弱腕兮援毛嬙之素肘形便孅以嬋娟兮若流風之靡草)皁(韻補此茍切詩既方既皁既堅既好不稂
不莠好許茍切揚雄太樸箴廐焚問人仲尼深醜僕臣司駕敢告執皁)栲(韻補去九切詩南山有栲北山
有杻)䴠(文選章句朗口切張衡西京賦逞欲畋䰻効獲麑䴠摎蓼浶浪乾池滌藪上無逸飛下無遺走)瑙
(韻補乃后切王粲瑪瑙勒賦總衆材而課美信莫臧於瑪瑙被文采之華飾雜朱緑於蒼阜)野(房久切易
林髙樓無柱顛僵不久紂失三仁身死牧野)志(陟栁切漢書叙傳崇執言責隆持官守寳曲定陵並有立
志)遇(字彚補五口切與偶同史記天官書氣相遇者使卑勝髙索隠遇音偶)露(郎斗切音簍李賀詩
尊有烏程酒勸君千萬夀全勝漢武錦樓上曉望晴寒飲花露)句(字典古有切淮南子有岐踵民句癭民注
句讀若九)寓(韻補五口切漢書郊祀志木寓龍木寓車馬注音偶)腕(字典與肘同禮記袂之長短反詘之
及肘注肘或為腕)少(如九切音手盧仝詩君莫以富貴輕忽他年少聼我暫話㑹稽朱太守正受凍餓時
索得人家貴傲婦)孝(韻註音吼詩於乎皇考永世克孝考息有切易林譖殺公子賊害忠孝申生以縊重
耳奔走)告(苦后切音口易林不忍王母為失醴酒寃天誰告)下(云久切易林三豕俱走鬬于谷口白
豕不勝死於阪下魏武帝短歌齊桓之功為霸之首九合諸侯一匡天下蘇轍缸硯賦其始也生於黄泥之中
其成也出乎烈大之下尾鋭而腹皤長頸而巨口)堠(胡口切鄭俠詩人生無患難憤厲亦何有况兹尋前
道復見迎賢堠)就(上聲國語見憂字注文同詩雖然一時身暫好其奈千古名常醜丈夫讀書要知道所信
不篤被其誘大張富貴作羅網愚者紛紛以身就鄭俠詩女生必有適二親非終守既嫁又他州安能長相就
幸然汝夫賢純淑真汝偶)授(殖酉切張耒詩見君不能已頗亦陳所有君豈少取之時以佳句授林光朝詩
盧仝孟郊骨已朽眼睛頭顱何人相傳授與君徃還歳月久比來春風入我牖)售(殖酉切蘇軾詩居民偶相
聚三四依古栁負薪出深谷見客喜且售煮蔬為夜餐安識肉與酒徐積詩報漫翁無錢可沽酒青衫典不得
黄卷賣不售借問公田中秫米種幾斗釋惠洪詩見袖字注)秀(韻略忽九切詩實發實秀實堅實好好許
厚切李賀詩見皺字注梅堯臣詩上去至南康嫁妹事箕帚不畏揚瀾險不為廬峯秀二君情義著我送何煩
酒鄭俠詩寧知北郭予三人繼日相從辰到酉龎睂皓髪常温然相見妙齡睂目秀)奏(子茍切張耒詩幽絃
喜有聼清唱慰孤奏如何瞥然去使我不得友)獸(書九切晉書劉琨傳見採字注)鬬(當口切徐積詩蝦蟇
何物敢張口麒麟何故敢爭鬬是何星曜敢侵犯自是其形不可久)漏(郎斗切蘇軾詩惟有當時月依然照
杯酒應憐船上人座穏不知漏樓鑰詩大甎支牀得前段掀倒浮屠全尾首字為十行行十二百十有七二字
漏交螭方壺不復見貞石摧藏松亦朽)陋(郎斗切蘇軾詩誰知深山子甘與麋鹿友置身落蠻荒生意不
自陋今子獨何者汲汲强奔走)狩(韻補如九切詩叔于狩巷無飲酒左傳天王狩於河陽穀梁傳作守易林
鳴鑾四牡駕出行狩合格有獲獻公飲酒班固答賔戲孔終篇於西狩顔師古讀)晝(陟栁切李賀詩公卿
縱不憐寧能鎻吾口李生師太華大坐看白畫逢霜作樸&KR0554;得氣為春栁鄭俠詩朱君貧苦亦好竒接續攜持
窮清晝城中遑遑競趨走覿面草草忘賔友釋惠洪詩石堅捍之不肻受攧雷濺雪喧夜晝千年石骨亦不朽
碎為青紅雜怪醜)茂(韻補莫後切詩荼蓼朽止黍稷茂止易林蜩螗歡喜草木嘉茂百里蕃熾日益庶有
馮衍顯志賦山峨峨而造天兮林冥冥而暢茂鸞囬翔索其羣兮鹿哀鳴而求其友張衡西京賦流長則難竭
柢深則難朽故奢泰肆情馨烈彌茂魏文帝樂府登山而遠望谿谷多所有楩柟千餘尺衆草芝盛茂歐陽修
詩不問竹林主仍攜步兵酒芬芳弄嘉月翠緑相森茂)舊(韻補云九切漢書叙傳三枿之起本根既朽枯
楊生華曷惟其舊徐鉉詩海陵郡中陶太守相逢本是隨行舊乍申拜起已開眉却問辛勤還執手蘇軾詩文
舉與元禮尚得稱世舊淵明吾所師夫子乃其後挂冠不待年亦豈為五斗鄭俠詩頰舌鏘洋言不茍咳唾成
珠須信有兩眼如星照耀人見客偏明儼如舊)胄(除栁切釋惠洪詩千年石骨亦不朽碎為青紅雜怪醜疆
埸久空爛甲胄舉觴天子千萬夀)袖(上聲李賀詩桂開客花名鄭袖入洛聞香鼎門口先將芍藥獻妝臺
後觧黄金大如斗蘇軾詩池中半篙水池上千尺栁佳人如桃李胡蝶入衫袖釋惠洪詩李侯氣如春在栁大
河西虜置懷袖君徒自珍世不□敲門那能易升斗售殖酉切謝翺詩祗今零落三秋霜猶説先朝人物藪道
逢袁家美年少欲挽吳潮歸兩袖自言學出戴君門又説舒君忘年友)褎(韻略徐九切詩實方實苞實種
實褎苞補茍切)岫(上聲梁棟詩淵明無心雲纔出便歸岫東臯半頃&KR1045;所種不常有苦恨無酒錢閒却持杯
手)臭(音朽吳儆詩酣寢喚不醒鼻息春雷吼梅花霜雪姿紙帳蔬筍臭問君何所好甘作老鰥叟)齅
(音朽蘇軾詩瓶開香浮座盞凸光照牖方傾安仁醽莫遣公逺齅要當立名字未用問升斗釋惠洪詩望雲賦
詩劍礙肘徐渉河流馬俯齅下馬得之等瓊玖)豆(正韻當口切李賀詩祗今道已塞何必須白首淒淒陳述
聖披褐鉏俎豆學為堯舜文時人責裒偶黄庭堅詩去日櫻桃初破花歸來著子如紅豆四時驅廹少須臾兩
髩飄零成老醜楊萬里詩誤䝉諸公相俎豆月裏花邉一杯酒又與斗通考工記梓人飲一豆酒注豆當為斗
毛居正曰豆古斗字如左傳豆區釡鍾之類當音斗後人誤讀為俎豆之豆)竇(上聲徐積詩半青籬畔草
半絲畦中韭閒鳥下牛背奔豚穿狗竇潜身猫相雀引啄禽呼偶)溜(力乆切蘇軾詩歳月不可思駛若船
放溜繁華真一夢寂寞兩榮朽惟有當時月依然照杯酒鄭俠詩見乳字注釋惠洪詩烏蘭洲塞夏國口大河
天來箭激溜樓鑰詩王君素出三槐家參坐㑹文真耐久田丁初來獻小硯尋見津津若微溜)透(天口切釋
惠洪詩排空但聞地喘吼勢撞石壁欲穿透石堅捍之不肻受)瘦(蘇后切李賀詩惟見月寒日暖來煎人壽
食熊則肥食蛙則瘦神君何在太一安有蘇軾詩不䝉譏訶子厚疾反更刻畫無鹽醜征西自有家雞肥太白
應驚飯山瘦與君相從知幾日東風待得花開否黄庭堅詩私田苦薄王税多諸弟號寒諸妹瘦扶将白髪渡
江來吾二人如左右手)狖(與久反何夢桂詩河南弔遺黎原野骨未朽北邙望孤陵古木呌猿狖)詬
(韻略當口切元稹詩為欲埽羣雄散作彌天帚自茲失所徃豪英共為詬黄庭堅詩茍從禄仕我邅囬且慰家
貧兄孝友强趨手版汝陽城更責愆期被訶詬張耒詩我生為文章與衆常不偶出其所為詩不笑即嘲詬少
年勇自辯盛氣争可否)糅(韻略人九切謝惠連雪賦雪紛糅而遂多)酎(除栁切晁冲之詩時時載酒來
尚乃好事友吾兄斯人徒性亦嗜醇酎寜知俗士嫌益覺兒女醜吳儆詩利欲醺人心醲如飲醇酎沈湎死不
休寧論千日久豈知糟邱中醒狂亦時有)疚(舉有切鄭俠詩閨門有危難誰不在惸疚推其愛父心誰不得
前剖何夢桂詩杞國天柱傾怠我鞠子疚蒼鵞飛冲天祅星大如斗簾下玉牀移山摧失鼇負)灸(韻㑹己有
切史記倉公傳形弊者不當闗灸鑱石及飲毒藥也)皺(子茍切李賀詩黄昏訪我來苦節青陽皺太華五千
仞辟地抽森秀旁古無寸尋一上戛牛斗秀上聲)戊(詩經集傳莫口反小雅見禱字注)逅(韻註音偶
詩見隅字注張耒詩我行於四方其所急者友鳴呼得之難百不一邂逅人心不可齊若十指於手)輮(集韻
忍九切説文車輞也考工記車人行澤者反輮行山者仄輮)念(轉注古音音狃書凡厥庶民有猷有為有
守汝則念之不協於極不罹於咎皇則受之)服(集韻扶缶切考工記車人牝服二柯鄭康成云牝服謂車
箱服讀曰負)福(方九切音否裴秀詩告成伊何年豐物阜豐禋孝祀介茲景福)穀(通韻乃后切同㝅左
傳楚人謂乳穀謂虎於菟故命曰鬬穀於菟)肉(殖酉切易林獼猴免走腥臊少肉漏巵盛酒利無所有)
速(蘇后切易咸速也恒久也)麴(韻補去九切釋名麴朽也)䔩(集韻蘇户切音叟爾雅菜謂之䔩周必大
詩有漿不待乞似驗歳在酉今日掃風軒明日芼園䔩白衣兩不來徃徃化烏有)縮(唐韻正息酒反釋名
叜縮也)曲(文選章句邱九切司馬相如上林賦西馳宣曲濯鷁牛首登龍臺掩細栁)綠(韻補力九切釋
名綠瀏也荆泉之水於上視之瀏然緑色此似之也)旭(韻補巳有切太元方出旭旭朋從爾醜)物(文選
章句九口切潘岳西征賦乾坤以有親可久君子以厚德載物)踣(蒲口切張九成詩環顧天地間四海惟一
友兩老雖未死二妙已先踣)
秠(韻㑹匹九切黒黍一稃二米)趨(集韻此茍切促也)揄(集韻徒口切引也)娵(集韻此茍切美
女)醅(集韻普九切醉飽)衃(集韻俯九切艸名芘芣荍也或作衃)炰(集韻俯九切火熟物也)猱
(廣韻女久切習也)濤(集韻是酉切&KR1514;水名在蜀或从水)囮(集韻以九切鳥媒也)陾(集韻乃后切衆
也)劉(集韻力九切懰好也或省)遒(集韻在九切近也)牟(集韻莫后切中牟地名)甌(集韻於口
切西甌駱越别種)䬟(集韻力九切緒風謂之䬟)蕕(集韻以九切臭艸)搊(廣韻側九切扇别名)摳
(集韻於口切同毆)□(集韻吉酉切□取也)呦(集韻於糾切鹿鳴)鴀(廣韻方久切□鳩)紑(集韻
孚否切衣潔鮮也)棸(廣韻除栁切姓也)芣(韻㑹小補方久切艸名)諳(集韻他口切言悉也)駷
(廣韻蘇后切馬摇銜走)缿(集韻徒口切受錢器)匭(唐韻正音九)宄(唐韻正音九)鮪(集韻云九
切魚名似鱣長鼻)氿(唐韻正音九)痞(集韻俯九切病也)拊(韻㑹小補方垢切衣上擊也)蓼
(集韻力九切糾蓼相引貌)媿(古音叢目漢𨽻借作醜字)附(集韻薄口切培塿冡也或作附)諭(玉篇他口
切誘也)饇(集韻於口切飽也)柚(集韻羊受切枳屬)佑(集韻云九切助也)侑(集韻云九切勸
也)囿(集韻云乆切苑也)柩(集韻巨九切)姤(集韻狠口切遇也)&KR2874;(集韻牛九切齒差也)恧
(韻㑹小補女久切愧也)噢(集韻於九切痛聲)奭(古音叢目音醜)鼜(唐韻正側九切)
欽定叶韻彚輯卷二十九
