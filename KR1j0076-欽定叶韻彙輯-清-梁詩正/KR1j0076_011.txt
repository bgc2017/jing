欽定叶韻彚輯卷十一
六麻
麻(莫霞切麻紵亦姓廣韻大鼗謂之麻)花(呼𤓰切本作華爾雅云華荂也韻㑹亦作蘤)霞(胡加切赤
氣騰為雲)家(古牙切居也爾雅扆内謂之家又姓)&KR2002;(宅加切春藏葉可以為飲巴南曰葭&KR2002;韻㑹本作荼
今俗作茶)華(戸花切草盛也色也説文作&KR0990;榮也又乎𤓰切)沙(所加切沙汰説文水散石也又姓亦州名
俗作砂按栁宗元八十韻詩沙砂二字分押)車(尺遮切古字考黄帝作車又姓又複姓)牙(五加切牙
齒又牙旗又姓)蛇(食遮切毒蟲又姓)𤓰(古華切説文蓏也亦州名又漢複姓)斜(似嗟切不正也與衺
同又以遮切斜谷説文抒也)邪(似嗟切鬼病又不正也)芽(五加切萌芽通作牙)嘉(古牙切美也善
也)瑕(胡加切玉病也過也又姓)紗(所加切絹屬一曰紡纑也)鴉(於加切烏别名同鵶)遮(正奢切斷
也)叉(初牙切交手)葩(普巴切花也又草花白亦作皅)奢(式車切張也侈也勝也)楂(鉏加切水
中浮木又鵲聲通作查亦作槎)琶(蒲巴切琵琶樂器)衙(五加切縣名衙府又姓)賒(式車切不交也
説文貰買也一曰逺也)涯(牛加切韻㑹水際也或作厓)誇(苦𤓰切大言也韻㑹或作侉通作夸)巴
(伯加切巴蜀又州取國以名焉)加(古牙切増也上也陵也)耶(以遮切亦語助本作邪韻㑹又匈奴號)
嗟(子邪切咨也)遐(胡加切逺也)笳(古牙切笳簫捲蘆葉吹之也)差(初牙切擇也又差舛也)
蟆(莫霞切蝦蟆亦作蟇)蛙(烏𤓰切本作鼃蝦蟆屬也)譁(呼𤓰切諠譁亦作&KR3688;)蝦(胡加切蝦蟇韻㑹蝦
蟲與水母㳺)拏(女加切牽也韻㑹攫也)豭(古牙切豕也説文牡豕也)葭(古牙切葭蘆也説文葦之
未秀者又胡加切)髽(荘華切婦人䘮髻韻㑹麻髮合結)茄(古牙切荷堇)撾(陟𤓰切韻㑹擊也又
掺撾擊鼓也)檛(陟𤓰切箠也或作簻)呀(許加切張口貌)罝(子邪切兎罟也)闍(視遮切闉闍城上重
門)枷(古牙切枷鎻又連耞打穀具)啞(於加切韻㑹啞嘔小兒學語又聲也通作亞)媧(古華切古
女后也)爬(蒲巴切搔也或作把又姓)杷(蒲巴切枇杷木名説文収麥器)蝸(古華切蝸牛小螺)騧
(古華切黄馬黒喙)爺(余遮切韻㑹本作耶俗謂父為爺)芭(伯加切芭蕉)鯊(所加切魚名今之吹
沙小魚是也)窊(烏𤓰切凹也説文汚衺下也)豝(伯加切豕也)緺(古華切青緺綬也)珈(古牙
切婦人首飾)騢(胡切切馬赤白雜色)谺(許加切谽谺谷中大空貌)枒(五加切权枒)釾(以遮切鏌
釾鎁鋣同)驊(戸花切驊騮周穆王馬)赮(胡加切日朝赤色)娃(烏𤓰切韻㑹美女也)哇(烏𤓰切滛
聲)窪(烏𤓰切深也説文清水也一曰窊也又水名)麚(古牙切牡鹿一作䴥)洼(烏𤓰切深也亦渥洼
水名)畬(式車切燒榛種田)丫(於加切象物開之形)苴(鉏加切詩傳云水中浮草也)艖(初牙切小
船名䑡同)汙(烏𤓰切韻㑹禮汙尊抔飲)鴐(古牙切鴐鵞鳥)笯(女加切鳥籠)髿(所加切髪髿垂貌)
蕸(胡加切荷葉)羓(邦加切韻㑹腊屬)&KR3616;(古牙切耕也)鉈(視遮切韻㑹短矛也)舥(普巴切舥
脚船)夸(苦𤓰切奢也)裟(所加切袈裟)瘕(古牙切病也)些(寫邪切少也)跏(古牙切趺坐也)
塗(宅加切塗飾)椏(于加切江東言樹枝為椏杈)杈(初牙切杈杷田器説文杈枝也)樝(側加切似
梨而酸或作柤)㸙(正奢切吴人呼父)痂(古牙切瘡痂)姱(苦𤓰切姱奢貌韻㑹好也)岈(許加切㟏
岈山深之状)鋘(戸花切鋘鍫鏵釫同)蚆(普巴切貝也爾雅曰蚆博而頯郭璞云頯者中央廣兩頭鋭)
溠(側加切水名出義陽)衺(似嗟切不正也)秅(宅加切秭也)荂(枯𤓰切韻㑹榮也華也)哆(敕加
切張口也)碬(胡加切礪石也)&KR2086;(莫霞切&KR2167;&KR2086;似&KR1314;鼊生海邊沙中肉甚美多骨)爹(陟邪切𦍑人呼父也)
椰(以遮切椰子木名出交州其葉背面相似)&KR3745;(以遮切木名皮可為索)□(以遮切竹名生臨海)䔑
(以遮切穂也)□(以遮切枲屬)皻(側加切皰鼻)咤(陟加切達利咤出釋典)䃁(於加切碨䃁地
形不平)齖(五加切䶥齖齒不平正)煆(許加切火氣猛也)㤉(苦加切㤍㤉伏態之貌)蒘(女加
切蕏蒘草)奓(陟加切張也韻㑹開也)幏(古牙切南郡蠻夷賨布)靫(初牙切靫鞲弓箭室也)笆
(伯加切有刺竹籬)樺(戸花切木名)瑘(以遮切琅邪郡名俗作瑘亦作耶)䶥(側加切䶥齖又鉏加
切韻㑹或作齟)颬(許加切吐氣又風貌)䶗(苦加切大齧也)划(戸花切划撥進船也)犌(古牙切牛絶有
力)迦(居牙切韻㑹本作&KR3135;&KR3135;互令不行也)揶(以遮切揶揄舉手相弄廣韻作擨)鍜(胡加切錏鍜韻
㑹頸鎧也)吾(五加切漢書金城郡有允吾縣允音鉛)婼(人賒切婼𦍑西域國名)㢒(鉏加切壊也淮
南子㢒屋之下不可坐也)&KR2489;(子邪切小疫)蒫(子邪切薺實)鎈(初牙切錢異名)䐤(初牙切腵䐤脯
也)&KR2319;(於加切自刎)犘(莫霞切犘牛重千觔出巴州)&KR2168;(莫霞切杯也)鷨(戸花切鳥名似雉)
㲚(所加切□㲚毛衣韻㑹長毛貌)&KR3749;(側加切赤&KR3749;稻名)皻(仍加切以指按也)□(側加切芹楚葵
生水中)浾(側加切棠汁)&KR3068;(苦加切㝞&KR3068;女作姿態)&KR3397;(宅加切瘢&KR3397;瘡痕)䫗(胡加切䫛䫗言
語無度)□(宅加切窊□深貌)&KR3510;(師加切&KR3391;&KR3510;素&KR1919;履也)畖(烏𤓰切畖留地名在絳州)㝞(於加
切㝞□作姿態貌)錏(於加切錏鍜)硨(尺遮切硨磲)袓(子邪切縣名)䣝(宅加切亭名在郃陽)
佘(視遮切姓也)鈀(普巴切方言云江東呼□箭又伯加切兵車)桬(所加切桬棠木名出崑崙山)
&KR2775;(唐書音義迷遮切)
麻叶韻
離(轉注古音畧與嗟叶易日昃之離不鼔缶而歌則大耋之嗟)施(韻㑹小𥙷時遮切詩彼留子嗟將其
来施施)虧(韻注音誇楚詞天問幹維焉繫天極焉加八柱何當東南何虧易林眀徳孔嘉萬嵗無虧)唲
(烏𤓰切淮南子櫼楔唲齵之㕁也注唲音哇)余(韻注音耶史記匈奴𫝊悉逺其累重于余吾水北徐廣注
余一作斜金石録漢楊厥碑褒斜作褒余)輿(似嗟切吕氏春秋今舉大木者前呼輿謣後亦應之髙誘注輿
謣或作邪謣按淮南子作邪許)餘(集韻余遮切荘子緒餘以治天下國家徐邈注緒音奢餘音耶)鉏(韻㑹
小補鋤加切物傍出也考工記玉人注二璋皆有鉏牙之飾)豬(字彚𥙷照迦切左傳宋野人歌曰既定爾
婁豬盍歸吾艾豭)諸(廣韻正奢切風俗通漢有洛陽令諸於南唐書妖賊傳諸祐蘄州獨木人注諸音查)
菹(集韻子邪切孟子驅蛇龍而放之菹丁公著讀)呿(韻注音查荘子口呿而不能合司馬彪讀)涂(字典
音耶史記匈奴傳㑹涿涂山索隱涂以奢反)虞(詩經集𫝊音牙召南彼茁者葭壹發五豝吁嗟乎騶虞史
記東方朔𫝊騶虞作騶牙)株(側加切易林冬生不花老女無家霜冷蓬室競為枯株)殊(韻㑹小𥙷音賒
禮記天髙地下萬物散殊流而不息合同而化下音遐化音花)徒(韻注音茶太元夷其牙或飫之徒)奴
(韻注音拏易朴泉涸龍憂季子為奴干叔隕命殷破其家)吴(韻注音華詩不吴不敖陸徳眀讀注吴譁也山
海經朝陽之谷神曰天吴廣注引談藪當讀華)烏(集韻於加切漢書西域傳烏私國顔師古注烏音一加反
漢鼔吹曲見下字注易林五足孤烏逺離室家)都(韻㑹小補音遮漢郊祀歌元氣之精囘復此都蔓蔓日茂
芝成靈華)圭(韻注音蛙太元破璧毁圭舊竈生鼃天禍以他他陟加切)佳(韻㑹小補居牙切杜甫詩皇天
久不雨既雨晴亦佳出郭眺西郊肅肅春増華歐陽修詩建安太守急寄我香蒻包裹封題斜泉甘器潔天氣
好坐中㨂擇客亦佳孔武仲詩回首未㡬日其成何速耶修然數尺髙秀色蔚以佳陳傅良詩逆水魚兒衝㫁
岸貪泥燕子堕危沙百年喬木参天上一昔平蕪着處佳王炎林霏賦開樓觀之净麗納江山之幽遐疑老仙
之一壺藏萬物之清佳)柴(韻㑹小補鉏加切杜甫詩見崖字注)釵(韻㑹小補初牙切説文笄屬)崖
(牛加切杜甫詩孤舟登瀼西回首望兩崖東城乹旱天其氣如焚柴長影没窈窕餘光散唅呀柴鉏加切栁宗
元詩世惟材是梓人仰驥中驊歘刺苖人地仍逾贑石崖)懐(户花切蘇轍巫山賦亭亭孤峰其下叢木交錯
而不眀兮若有羙人惨然而長嗟歛手危立以右顧兮舒目逺望怳然而有所懐儼峩峩其有禮兮盛服寂寞
而無譁)桓(韻注音華禮記三家視桓楹古墓上桓即華表也漢書尹賞傳瘞寺門桓東注即華表也)歌
(居牙切栁宗元吕衡州誄實閉其閤而撫于家載其樂愉申以舞歌賦無吏廹威不刑加)多(荘加切韓愈裴
少尹墓銘何夀之不遐而禄之不多謂必有後其又信然耶栁宗元吕衡州誄既字其畜亦藝其麻鼛鼔斯屏
人喜其多始富中教興良廢邪)羅(韻㑹小補盧加切賈誼弔屈原文恭承嘉恵兮俟罪長沙側聞屈原兮自
沉汨羅禰衡鸚鵡賦命虞人于隴坻詔伯益于流沙跨崑崙而播弋冠雲霓而張羅雖綱維之備設終一目之
所加)河(胡加切韓愈詩從官百餘座嚼啜煩官家月蝕汝不知安用為龍窟天河赤鳥司南方尾秃翅觰沙)
阿(苦加切張華詩玉珮連浮星輕冠結朝霞列坐王母堂艶體飡瑶華湘妃詠涉江漢女奏陽阿陸機詩適
值時来運與子逰承華執笏崇賢内振纓層城阿畢劉賛文武潘生莅邦家)波(伯加切孫拯詩潛景在淵
龍躍承華既升兩儀誰不允嘉有漼重淵或清其波)何(胡加切韓愈苖参軍墓銘有行以為本有文以為華
恭以事其職勤以嗣其家位卑而無年吁其奈何程俱詩欲歸巷無廬欲駕塗無車而子亦覊滯心事如蓬麻
人生無巧拙命爾将如何)他(韻注陟加切離騷初既與余成言兮後悔遁而有他余既不難夫離别兮傷靈
修之數化化音花易林委蛇循河至北海涯渉歴要荒在世無他盧諶詩義由恩深分隨眤加綢繆委心自同
匪他楊萬里詩春洲細草碧無瑕五牛逺去莫管他隔溪便是羣兒家)苛(韻㑹小補黒嗟切周禮司關注
苛其出入)莎(集韻師加切詩六月莎鷄振羽)摩(莫牙切李綱蓮花賦天地絪緼陰陽盪摩植物得之發為
竒葩葩之甚竒莫如蓮花)酡(宅加切李綱蓮花賦緑水如鏡紅裳影斜乍疑西子臨谿浣紗菡蓞初開朱顔
半酡)渦(古華切劉禹錫楚望賦涵泳之族聱取㰹呀秋水灌盈漩石飄沙流枿軒昻舞于盤渦)靡(集韻
莫加切漢書地理志益州郡屬縣収靡注靡音麻即升麻殺毒藥所出也)渚(韻㑹小補音遮釋名渚者遮也
能遮水使廻也)緒(集韻詩叉切荘子見餘字注)齟(集韻荘加切漢書東方朔傳令壺齟老柏塗伊優亞
狋吽牙顔師古注塗丈加反亞烏加反)堵(字典時遮切爾雅闍謂之臺闍或从土)婐(集韻枯𤓰切女
侍也孟子二女婐)下(字典音鰕禮記見殊字注漢鼔吹曲朱鷺魚以烏路訾邪鷺何食食茄下不之食不
以吐将以問諌者烏音鴉者音遮)者(字典音遮漢鼔吹曲見下字注)雅(韻注音牙書君牙禮記引作君
雅注音牙又與鴉通)冶(古音附録音耶冶由女子笑貌賈誼新書籠䝉視冶由笑)也(以遮切荀子如此者
其求物也養生也粥夀也楊倞注也皆當為耶問之之詞)把(唐韻蒲巴切與爬通漢書貢禹𫝊農夫捽草巴
土注把手掊之也嵇康絶交書把搔無已李善注蒲巴切北齊童謡金作掃帚玉作把净掃殿屋迎西家)假
(韻㑹小補何加切詩假樂君子中庸作嘉禮記天王登假注音遐法言假言周於天地贊于神眀注假作遐)
舍(式叉切薛季宣詩東隣之人揮釣車胎鰾孤□浪屋加鈎綸相投不遑舍聱齖㑹懾歸吾家)庶(韻注
音遮易用錫馬蕃庶鄭康成注庶讀遮蕃庶謂蕃遮禽也)挫(字典祖加切考工記輪人外不亷而内不挫李
軌讀)駕(韻㑹居牙切左傳猶詐晋而駕焉又魯有榮駕鵞注並音加山海經青要之山是多駕鳥注音加鴐
鵞也)罷(韻㑹小補蒲巴切論語欲罷不能陸徳明讀)赦(韻注音賒韓愈詩向觀睥眤處事在不可赦欲
不布露言外口實諠譁)化(正韻呼𤓰切禮記見殊字注離騷見他字注淮南子是故至道無為一龍一蛇
盈縮卷舒與時變化東方朔誡子詩聖人之道一龍一蛇形見神藏與物變化隨時之宜無有常家王褒九懐
乘虹驂蜺兮威靈變化鷦䳟開路兮後屬青蛇邊譲章華賦俯仰異容忽兮神化體迅輕鴻榮曜春華)亞
(韻注音鴉漢書東方朔傳見齟字注)貰(式叉切栁宗元詩秋原被蘭葉春渚漲桃花令肅軍無擾程懸市禁
貰)剌(平聲張光弼詩妖姬二八貌如花留宿不問東西家醉来拍手趂人舞口中含唱阿剌剌)八(伯加
切通雅八八外國語稱巴巴唐書李懐光𫝊徳宗以懐光外孫燕八八為後)若(字典人賖切漢書地理志
若縣屬南郡春秋傳作鄀)
鍦(廣韻視遮切短矛)&KR1265;(韻㑹小補莫霞切廣雅䅸也)茹(集韻女加切)蜍(韻㑹小補視遮切)
&KR0561;(集韻烏𤓰切兒啼)釪(韻㑹小𥙷視遮切兩刃臿也)柧(集韻姑華切棱也)呶(集韻女加切嘮
呶諠也)瘥(集韻咨邪切病也)捼(集韻儒邪切揉也關中語)鴚(韻㑹小補居牙切鴚鵞亦作鴐鵞)
囉(韻㑹小補利遮切囉嗻多言也)吪(集韻呼𤓰切口開)蒍(集韻呼𤓰切博雅譌譁也)姽(集韻吾𤓰
切婢也一曰身弱貌)脞(廣韻醋加切脃也)惹(集韻人奢切博雅拏也)絮(集韻女加切絲紊曰絮)
謯(廣韻子邪切古詛字説文詠也)婭(韻㑹小補幺加切婭□態也)跨(集韻枯𤓰切吴人謂大坐曰跨)
咤(韻㑹小𥙷陟加切)胯(廣韻苦𤓰切兩股間也)帊(韻㑹小補普巴切殘帛)
欽定叶韻彚輯卷十一
