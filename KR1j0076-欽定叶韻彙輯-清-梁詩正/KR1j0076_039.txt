欽定叶韻彚輯卷三十九
十五翰
翰(侯旰切鳥羽也髙飛也亦詞翰説文天雞赤羽也又姓)岸(五旰切水涯髙者)漢(呼旰切水名又
姓)難(奴案切患也)斷(説文徒玩切截也)斷(丁貫切决斷俗作斵断)亂(郎段切理也又兵㓂
也不理也)歎(他旦切歎息同嘆)幹(古案切莖幹又强也又姓或作榦)觀(古玩切樓觀釋名觀者于
上觀望也説文諦視也亦姓)散(蘇旰切分離也布也説文雜肉也)畔(薄半切田界也或作泮)旦
(得案切早也)筭(蘇貫切計也數也説文筭長六寸計歴數者也又有九章術或作算又作笇)玩(五換
切弄也通作翫習也)爛(郎旰切火熟又明也爤同)貫(古玩切事也穿也累也行也又姓)半(博慢切物
中分也)案(烏旰切几屬又察行也考也騐也亦作按)按(烏旰切抑也止也)炭(他旦切火炭又姓)
汗(侯旰切熱汗)贊(則旰切佐也出也助也見也説文本作贊)讚(則旰切稱人之美通作贊)漫(莫半
切大水)冠(古玩切冠束白虎通男子㓜娶必冠又姓也)灌(古玩切水名又聚也澆也漬也又姓)爨
(七亂切炊㸑又姓)竄(七亂切逃也誅也放也藏也匿也)幔(莫半切帷幔)粲(蒼案切鮮好貌又優
也察也明也亦作㛑爾雅餐也飯也又姓)璨(蒼案切美玉又璀璨)換(胡玩切易也)煥(火貫切火光)
喚(火貫切呼也)悍(侯旰切猛悍)扞(侯旰切以手扞又衛也又作捍)彈(徒案切行九)憚(徒案
切難也又忌惡也)段(徒玩切分段也又姓)看(苦旰切視也)判(普半切剖判又分也通作牉亦作泮)
叛(薄半切奔他國)腕(烏貫切手腕亦作捥□)渙(火貫切水散)奐(火貫切文彩明貌又姓)絆
(博慢切羈絆)惋(烏貫切驚歎)雚(古玩切雚雀鳥鸛同)偄(奴亂切弱也又作愞懦)鑽(子算切錐
鑽)縵(莫半切説文繒無文也漢律賜衣者縵表白裏)鍛(丁貫切打鐵)旰(古案切日晚也晏也)閈
(侯旰切里也居也垣也説文閭也)瀚(侯旰切瀚海北海)釬(侯旰切釬金銀令相著亦作銲)骭(古案
切脅也)豻(侯旰切野狗)胖(普半切牲之半體)暵(呼旰切日氣乾)讕(郎旰切逆言)駻(侯旰
切姓也)蒜(蘇貫切葷菜也張騫使西域得大蒜胡荽)鑵(古玩切汲水器也)爟(古玩切烽火説文取
火于日官名舉火曰爟)瓘(古玩切玉升左傳曰瓘斚玉瓚杜預云瓘珪也)酇(則旰切縣名在南陽)&KR2377;
(古案切滮滮&KR2377;&KR2377;水流疾貌)喭(五旰切弔失容)衎(苦旰切樂也)冸(普半切水散通作泮)泮(普半
切泮宫禮記作頖)逭(胡玩切逃也迭也轉也步也周也)祼(古玩切祭名説文祼祭也)漶(胡玩切漫
漶不可知也)墁(莫半切所以塗飾牆與縵同)彖(通貫切易有彖象)毈(徒玩切卵壞)鴠(得按
切䳚鴠鳥名)䍐(呼旰切枹䍐縣在河州亦作罕)榦(古案切楨榦築垣板亦作幹)盰(古案切目多白
又張目也)矸(古案切石浄)謾(莫半切欺也)瀾(郎旰切波也)碫(丁貫切礪石)垾(侯旰切小
堤)攛(取亂切擲也)褖(通貫切后衣)攤(奴案切按攤也)侃(苦旰切正也)&KR3443;(古玩切病也亦
作痯)䮗(五旰切□䮗馬行又馬白頟至脣)悹(古玩切憂也悺同)館(古玩切館舍也)灘(故案切水
奔)晏(烏旰切晚也)盥(古玩切澡手也)燦(蒼案切明浄貌)
十六諫
諌(古晏切諌諍直言以悟人也又姓)鴈(五晏切鳥也)患(胡慣切病也禍也憂也惡也苦也又姓古
作□)澗(古晏切溝澗爾雅山夹水亦作磵𡼏)間(古莧切厠也瘳也代也送也迭也隔也)宦(胡慣切仕
宦亦閹宦又學也)晏(烏澗切柔也天清也又晚也又姓)慢(謨晏切怠也倨也易也一作僈)辦(蒲莧
切具也通作辨)盼(匹莧切美目)豢(胡慣切穀養畜牛馬曰芻犬豕曰豢)鷃(烏澗切爾雅曰鳸鷃郭璞
云今鷃雀或作鴳)棧(士諫切木棧道)慣(古患切習也或作貫)贗(五晏切偽物同偐)輚(士諫切卧
車又寢車同轏)串(古患切穿也習也)轘(胡慣切車裂人)莧(侯襇切菜名)綻(丈莧切衣縫解本作
袒一作䘺)幻(胡辨切幻化)訕(所晏切謗也)丱(古患切𩮰角也㓜稚也)綰(烏患切鉤撃也)骭
(下晏切脛骨)縵(謨晏切緩縵)嫚(謨晏切侮易)謾(謨晏切欺謾)汕(所晏切魚乗水上)疝
(所晏切病也)瓣(蒲莧切𤓰瓠瓣也)薍(五患切菼薍)擐(胡慣切擐甲)篡(初患切奪也逆也)
鏟(初鴈切削木器)槵(胡慣切無槵木名)䍺(胡慣切獸名)䁙(烏澗切目相戯也)覸(古莧切視
也或作瞷)襇(古莧切襇裙)虥(士諫切虎淺毛也)䗃(士諫切馬䗃蟲名)□(五晏切逐獸犬又古
莧切逐虎犬)栅(所晏切籬柵)㝈(生患切雙生子一作孿)粯(侯襇切粉頭粯子)扮(脯幻切打
扮)襻(普患切衣襻)
十七霰
霰(蘇佃切雨雪雜又作䨘□釋名星也氷雪相摶如星而散説文積雪也)殿(堂練切宫殿風俗通曰殿
堂象東井形刻為荷菱荷菱水物所以厭火)殿(都甸切軍在前曰啓後曰殿又殿最)面(彌箭切向也前
也説文顔前也俗作靣)縣(黄練切郡縣也釋文縣懸也懸于郡也古作寰又姓)變(彼眷切化也通也易
也又姓)箭(子賤切箭竹髙一丈節間三尺可為矢)戰(之膳切懼也恐也又姓)煽(式戰切火盛貌
通作扇)膳(時戰切食也)傳(直戀切訓也釋名傳傳也以傳示後人也又丁戀切)傳(知戀切郵馬釋
名傳傳也人所止息去後人復耒轉轉相傳無常人也)見(古電切視也又姓)見(胡甸切露也或作現)
硯(吾甸切筆硯釋名硯研也研墨使和濡也通作研)選(息絹切)院(于願切垣院)練(郎甸切白
練又姓)錬(郎甸切鍊金亦作煉)醼(於甸切□飲古無酉今通用亦作宴又作讌)燕(於甸切𤣥鳥也
作巢避戊己或作鷰)宴(於甸切安也息也通作燕)弮(居倦切曲也又書弮今作卷)賤(才線切輕賤)
電(堂練切隂陽激曜釋名電殄也乍見則殄滅也)䉵(七戀切具食也饌&KR0871;並同)薦(作甸切薦席又薦進
也説文獸之所食草又姓)絹(吉掾切縑也)彥(魚變切美士)掾(以絹切官名)甸(堂練切郊甸書
五百里甸服)便(婢面切利也)眷(居倦切眷屬說文顧也睠同)麫(莫甸切說文麥末也麵同)線
(私箭切線縷也又作綫)倦(渠卷切疲也厭也懈也或作□)羨(似面切貪慕又餘也又姓又于線切延也
進也)堰(於扇切堰埭)奠(堂練切設奠禮注薦也陳也書傳定也)徧(方見切周也説文匝也俗作遍)
戀(力卷力慕也)囀(知戀切韻也又鳥吟)眩(黄練切瞑眩説文目無常主)釧(尺絹切鐶釧)蒨
(倉甸切草盛)倩(倉甸切倩利又巧笑貌)卞(皮變切縣名又姓)汴(皮變切水名亦州名)弁(皮變
切周冠名)拚(皮變切擊手也抃同通作弁)忭(皮變切喜貌)嚥(於甸切吞也咽同)片(普麫切半
也判也祈木也)禪(時戰切封禪又禪讓傳受古作禮)譴(去戰切問也責也怒也讓也亦姓)絢(許縣
切文彩貌)諺(魚變切俗言)縁(以絹切衣縁)顫(之膳切四支寒動也)擅(時戰切專也)援(王眷
切接援救助也亦姓)媛(王眷切淑媛)瑗(王眷切玉名)佃(堂練切營佃)鈿(堂練切寳鈿以寳飾
物)淀(堂練切陂淀泊屬)澱(堂練切澱滓亦藍澱也或作靛)繕(時戰切補也)鄯(時戰切鄯善西
域國名)狷(古掾切褊急又古縣切)罥(古縣切綰也)睊(古縣切視也)煎(子賤切甲煎)旋
(辭戀切遶也)㳬(辭戀切回泉通作漩)瑱(他甸切玉名説文以玉充耳)唁(魚變切弔失國説文弔生
也喭同)穿(尺絹切貫穿)竁(尺絹切穿也)茜(倉甸切草名可染絳色)甗(魚變切甑也)濺
(子賤切濺水又作甸切)楝(郎甸切木名鵷鶵食其實)揀(郎甸切揀擇)纒(持碾切纒繞也)牽(苦甸
切牽挽)先(先見切先後猶娣姒又姓)剸(之囀切切肉貌)衒(黄練切自媒)袨(黄練切好衣)炫
(黄練切明也又火光也)眴(許縣切目動)善(時戰切)繾(去戰切)遣(去戰切人臣賜車馬曰遣
車)研(吾甸切磨研)嬿(於甸切嬿婉並也)猭(丑戀切獸走草)□(呼甸切在背曰□亦作韅)瞑
(莫甸切瞑眩)汧(苦甸切泉出下流)填(堂練切塞填)菣(苦甸切爾雅蒿菣)臶(在甸切重至)
洊(在甸切水荒曰洊亦再也)栫(在甸切圍也左傳栫之以棘)蜆(苦甸切爾雅蜆縊女注小黑蟲赤頭
喜自經故曰縊女)晛(奴甸切日光)贙(黄練切獸名)趼(吾甸切趼骨)㪇(先見切散也)狿
(于線切獌狿大獸名長八尺通作蜒)㴐(莫甸切滇㴐水大貌)孌(力卷切順也)鄄(吉掾切鄄城縣在濮
州)昪(皮變切日光貌)莚(于練切蔓莚不斷通作延)俔(苦甸切罄也譬也)譔(士戀切專教)鬋
(子賤切女鬢垂貌)眄(莫甸切斜視)諓(才線切丐讒貌)衍(于線切水也溢也豐也)榗(子賤切木
名)輾(女箭切水輾碾同)轉(知戀切流轉)綪(倉甸切青赤色)縓(七絹切絳色)偭(彌箭切鄉
也禮記尊壺者偭其鼻)涀(苦甸切水名)僆(郎甸切鷄未成也)餞(才線切酒食送人)扇(式戰
切説文扉也)
翰諫霰叶韻
陴(古案切呂氏春秋有鬼投其陴注陴音楊子愛骭一毛之骭)訑(集韻徒案切音憚慢訑弛縱意荘子
天知予僻陋慢訑郭象讀)煇(集韻呼願切張率舞馬賦在庸臣之方剛有從軍之大願必自兹而展采将同
卑于庖煇)儒(字典與偄同荀子偷儒憚事楊倞注謂懦弱怠惰畏勞苦之人也)烏(集韻於諫切漢書西
域傳烏秺國注鄭氏曰烏秺音鷃挐)需(集韻奴亂切弱也考工記輈人馬不契需釋文需乃亂反)淒(字典
倉甸切通作倩史記司馬相如子虚賦儵眒淒浰徐廣讀漢書文選並作倩浰)甄(集韻規掾切同鄄史記田
敬仲完世家昔日趙攻甄子弗能救正義甄音絹)泯(集韻䁕見切音麫司馬相如大人賦目眩泯而無見)
洵(韻㑹小補翾縣切詩于嗟洵兮釋文洵音絢)㽦(韻註音電墾田貌詩畇畇原隰周禮疏引詩作㽦㽦
釋文堂練切)原(韻註音願論語鄉原徳之賊也注原與愿同)轅(韻註音願左傳使候出諸轘轅陸徳
明讀)樊(字典扶萬切淮南子樊桐在崑崙閶闔之中髙誘註樊音飯)言(韻補魚戰切楊修節逰賦廻旋
詳觀目周意倦御子方舟載笑載言)軒(韻會許建切切肉大如藿葉也禮記麋鹿田豕麕皆有軒鄭康成讀
憲)番(集韻孚萬切音販杜甫詩㑹須上番看成竹獨孤及詩舊日霜毛一番新)潘(韻註音判漢書地理
志潘縣在上谷顔師古讀)安(烏旰切荀子安特将學雜識志順詩書而已耳楊倞注安語助猶言抑也或作
案)壇(韻㑹小補音憚司馬相如子虚賦案衍壇曼史記索隐壇徒旦反)檀(集韻時戰切引春秋傳饔
人檀)彈(韻補徒怨切陸雲詩皎皎彼姝子灼灼懐春粲西城善雅舞總章饒清彈鮑照詩催促時節過逼廹
聚離散美人還未央鳴筝誰與彈孟郊詩觧襟墉房内神鈴鳴璀璨棲景若林柯九絃空中彈)干(集韻居案
切詩公侯干城沈重讀荀子南海則有羽翮齒革曽青丹干焉楊倞注干讀為矸胡旦反)竿(集韻居案切衣
架也爾雅竿謂之箷)欄(集韻郎甸切木名考工記㡛氏湅帛以欄為灰釋文欄音練)刋(轉注古音去聲
揚雄酈商銘横恥愧景刎頸自獻金紫褒表萬世不刋)摶(韻㑹小補柱戀切周禮羽人百羽為摶)懽
(集韻古玩切爾雅懽懽愮愮憂無告也注詩云老夫灌灌懽即灌也)棺(集韻古玩切歛也左傳曹人兇懼為
其所得者棺而出之漢書賈山傳已棺□又董賢傳玉衣珠璧以棺顔師古注並音工喚反)磐(薄半切易
鴻漸于磐飲食衎衎)拌(字典與判通史記龜䇿傳鐫石拌蚌)還(集韻胡慣切禮記遂左還授師徐邈讀司
馬相如上林賦旋還乎後宫郭璞注還還繞也音宦)環(韻補胡玩切周禮環人劉昌宗讀漢書常山憲王傳
環城過市顔師古注環音宦班固西都賦徇以離宮别寝承以崇臺閒館煥若列宿紫宮是環王延夀魯靈光
殿賦連閣承宫馳道周環長途升降軒檻曼延延去聲)寰(韻會小補黄練切穀梁傳寰内諸侯非有天子
之命不得出疏寰音縣)蠻(韻補眠見切郭璞蠻蠻贊其音如吟一脚人面䑕身鼈頭厥名曰蠻)顔(韻註
音雁漢書嚴助傳以逆執事之顔行文穎注顔行猶雁行)獌(集韻無販切音萬説文引爾雅貙獌似貍)前
(韻㑹小補音霰周禮大宰前期十日注前與先字去聲同義釋文徐音昨見反)賢(集韻形甸切音現車大穿
也考工記輪人五分其轂之長去一以為賢劉昌宗讀)絃(廣韻許縣切音絢博雅繩素也今人以為呼煙
切失之矣凡弓弩琴瑟弦皆從弓)蓮(字典連彦切漢書地理志左馮翊蓮勺)田(正韻蕩練切詩無田
甫田釋文無田之田音佃)眠(集韻眠見切音麫博雅眠眩亂也方言凡飲藥傅藥而毒東齊海岱之間謂之
眠或謂之眩)編(韻註音徧禮記編萑以苴之陸徳明讀史記西南夷傳皆編髮)懸(韻補形甸切張衡西
京賦後宫不移樂不改懸門衛供帳官以物辨恣意所幸下輦成燕辨與辦同顔延之詩獻終襲吉即宫廣讌
堂設象筵庭宿金懸謝荘月賦君王廼厭晨懽樂宵宴収妙舞弛清懸沈約詩九功播祧蟬七徳陳武懸展事
昌國圖息兵由重戰)鮮(正韻與獻同禮記天子乃鮮羔開氷注鮮當為獻聲之悞也)延(韻補衍面切漢
書王莽傳遂至延曼連州顔師古注延音弋戰反張衡西京賦閈庭詭異門千户萬重閨幽闥轉相逾延夏侯
惠景福殿賦周步堂宇東西眷眄采色光明燦爛流延素壁皜□赫奕倩練)㕓(集韻直碾切周禮㕓人徐
邈讀)連(集韻連彦切禮記連用湯釋文力甸反淮南子至于連石是為下春髙誘注連讀腐爛之爛班固幽
通賦紛屯亶與蹇連兮顔師古注力善反)宣(韻註音算易巽為寡髮荀奭本作宣髮釋文宣同蒜)捐(韻㑹
小補辭戀切著車衆鐶也爾雅鐶謂之捐注捐去聲)涎(廣韻于線切漢童謡燕燕尾涎涎張公子時相見顔
師古注涎涎光澤貌音徒見反)埏(字典徒按切司馬相如封禪書旁魄四塞雲分霧散上暢九垓下泝八埏)
攣(集韻龍眷切史記蔡澤傳蹙齃膝攣又與戀通漢書外戚傳攣攣惟顧我注攣讀曰戀)戔(韻㑹小補
匹戰切易束帛戔戔劉昌宗讀)豜(集韻倪甸切爾雅麕絶有力豜)开(音繾司馬相如上林賦出入涇渭顔
師古注涇水出安定汧陽开頭山开音口見反)湔(韻註作甸切左傳既而揮之杜預註揮湔也徐邈讀薦)
滇(廣韻他甸切滇㴐大水左思吳都賦滇㴐淼漫)蜒(韻補羊薦切司馬相如子虚賦蟃蜒貙豻顔師古注
蜒音弋戰反張衡七辨應門鏘鏘華闕雙建雕蟲彤縁螭虹蜿蜒)蝝(韻註音瑗春秋冬蝝生徐邈讀)瘨
(集韻丁練切音殿詩胡寜瘨我以卑沈重讀)鄢(去聲春秋夏五月鄭伯克段于鄢音義鄢又于建切)鱄
(集韻龍眷切引春秋傳有衛侯弟鱄)鼉(集韻時戰切引莊子黿鼉魚鼈按鼉亦作鱓史記自序云黿鱓與處
字本以單故可讀去聲)平(字典古與便辯通史記五帝紀便章百姓索隠古文尚書作平平既訓便因作
便章其今文作辯章古文平字亦作便便則訓辯遂為辯章)絣(字典同弁周禮司服凡弔事弁絰服注故
書弁作絣鄭司農讀絣為弁)冥(韻註音而揚雄甘泉賦目冥眴而亡見顔師古注冥莫見反)紀(文選
章句士戀切班固東都賦秦項之災猶不克半書契以来未之或紀)揣(韻㑹小補時釧切方言度髙曰揣賈
誼鵩鳥賦忽然為人兮何足控揣化為異物兮又何足患)洒(集韻先見切音霰禮記屑桂與薑以洒諸上而
鹽之徐邈讀)湣(莫甸切司馬相如大人賦紅杳眇以元湣兮蘇林注湣音麫)簨(韻註七戀知禮記食
于篹者盥鄭康成注篹竹筥也或作簨徐邈讀饌)稹(字典音奠考工記輪人稹理而堅注稹讀為祭奠之
奠)晚(去聲蘇軾颶風賦来髣髴于過目視空中之飛電則向之所謂可懼者實耶虚耶惜吾知之晚也韓
維詩聞君西郊行正值秋風晚清霜卷枯荷碧玉瑩池靣浮空結脩梁涌波抗華殿)苑(集韻紆願切周禮雍
氏禁山之為苑劉昌宗讀王褒四子講徳論省官田損諸苑疏繇役振乏困困苦倦切左思呉都賦遭藪為圃
值林為苑異荂蓲蘛夏曄冬蒨李賀詩兩馬八蹄踏蘭苑情如合竹誰能見夜光玉枕棲鳳凰袷羅當門刺純
綫楊萬里詩不願著脚金華殿不願増巢上林苑只哦少陵七字詩但得長年飽喫飯)返(韻補孚絢切劉
向九歎河水淫淫情所願兮顧瞻郢路終不返兮張衡西京賦重閨幽闥轉相踰延望䆗窱以徑廷眇不知其
所返延去聲張籍詩翠華西去㡬時返梟巢乳鳥蔵蟄燕御門空鎻五十年稅彼農夫修玉殿楊萬里詩初憂
觸危濤不意拾竒觀近歳六暄凉此水三往返未涉每不寧既濟輒復玩)反(韻補孚絢切易剥爛也復反也
詩言笑晏晏信誓旦旦不思其反楊修節逰賦廼旋詳觀目周意倦極歡逰以從容乃棄車而来反范成大詩
上疑縁竹竿下劇滚金彈豈惟蛇退舍飛鳥望崖反稍喜一徑平猶有千石亂又與販同荀子積反貨而為商
賈)坂(韻補孚絢切蘇轍詩諸峯宿霧収草木朝陽絢盎盎雲出山瀏瀏泉垂坂楊萬里詩老鈴偶報事郡
庭集賔贊匆匆換山巾黙黙下林坂)楗(集韻巨建切史記河渠書下淇園之竹以為楗又音倦馬行疲也考
工記輈人終日馳騁左不楗鄭康成讀)婉(韻補烏貫切詩猗嗟孌兮清揚婉兮舞則選兮射則貫兮邉讓
章華賦設長夜之歡飲兮展中情之嬿婉竭四海之妙珍兮盡人生之祕玩)宛(字典於願切詩宛彼鳴鳩
爾雅邱上有邱曰宛邱李廵讀)旱(韻補形甸切史記賈誼鵩鳥賦水激則旱注讀與悍同蘇轍詩宿雪雖盈
尺不救春夏旱吁嗟偏野天不聞歌舞通宵龍一戰鄭侠詩奔逃苟自活父子潜分散以天征不義如以雨蘇
旱簞食迎王師東征西夷怨)暖(韻補乃眷切杜甫詩五十頭白翁南北逃世難疏布纒枯骨奔走苦不腝
已衰病方入四海一塗炭李賀詩野水泛長澗宮牙開小蒨無人栁自春草渚鴛鴦暖蘇軾詩墨突不暇黔孔
席未甞暖安知渭上叟跪石留䨇骭蘇轍詩江流日益深民語漸已變慘慘障氣青薄薄寒日暖黄庭堅詩晁
子已不疑冬寒春自暖繋表知藥言擇友得荀粲)管(韻補扃縣切蘇轍詩居民異風氣自古習耕戰次稱
望諸君術畧亞狐管劉宰詩運河岸丁夫荷鍤聲撩亂紅蓮幕府誰獻言運河洩水由函管)滿(莫半切孟
㫤詩氷肌玉骨清無汗水殿風來暗香滿簾開清月獨窺人欹枕釵横雲髩亂楊萬里詩半篙已湖心一葉恰
鏡靣仰見雲衣開側視帆腹滿劉宰詩函管掘開湏到底運材歸府供薪爨庶㡬一壞不可復民田雖槁河長
滿)短(韻㑹都眷切蘇轍詩江流日益深民語漸已變峯巒苦崖石草木條榦短)緩(韻補熒絹切白居易
詩笑容花底迷酒思風前亂紅凝舞袖急黛慘歌聲緩梅堯臣詩公譬淮隂侯多多自益辦我今聴其談夜去
為扼腕書之俟采詩咨訪不可緩蘇軾詩世豈無作者於我如既盥獨喜誦君詩咸韶音節緩夜光一已多矧
𫉬纍纍貫蘇轍詩回首應懷㣲禹憂歸朝且喜寧親便公知齊楚即為魚勸築宣防不宜緩孔武仲詩尊師况
慈忍善道隂有贊王心或未回師□固宜緩杯珓似見許歸来整檣幔)懶(韻補盧健切蘇軾詩一朝嬰世
故辛苦平多難亦欲就安眠旅人譏客懶蘇轍詩危亭在山腹物景行自變此樂只自知旁人任嫌懶)伴
(廣韻薄半切楚辭九章衆駭遽以離心兮又何以為此伴也同極而異路兮又何以為此援也援音願白居易
詩時光共抛擲人事堪嗟嘆倚棹忽尋思去年池上伴黄庭堅詩鶴鳴九天上肯作家雞伴晁子但愛我品藻
私月旦官閒樂相從棃栗供杯案朱子詩暫逰意已惬獨往身猶絆珍重舍瑟人重来足幽伴楊萬里詩恨身
不如河上雁蘆花作家梅作伴)罕(詩經集傳虚旰反鄭風叔馬慢忌叔發罕忌)澣(韻補形甸切蘇轍詩
割棄何人斯腥臊久不澣區區用戎索久爾縻郡縣)浣(韻補于願切蘇轍詩老傳時已廹塵垢日須浣永慚
舊文書展讀不終卷)蜑(徒案切唐庚詩先君捐館年六十畸三算我今四十三始得幼子蜑餘齡繼前躅蜑
也纔及冠)袒(他旦切音炭栁宗元晉問拳拘喘汗免冑肉袒進不敢降退不敢竄)亶(時戰切荀子相國之
于勝人之勢亶有之矣楊倞注亶讀為擅)篹(韻註音算禮記玉豆雕篹陸徳明讀)眼(韻補語現切李商隠
詩翠襦不禁綻留淚啼天眼寒灰刦盡問方知石羊不去誰相絆韓維詩君誠岩壑徒出宰亦山縣尚喜終南
峯蒼翠不去眼蘇軾詩齊厨養若人無益祗遺患乃知飯後鐘闇黎葢具眼蘇轍詩終勝溪瘴長薰眼典衣共
子成髙讌)板(方見切蘇軾詩何人檥舟臨古汴千燈夜作魚龍變曲折無心逐浪花低昻赴節隨歌板)限
(韻補形甸切歐陽修詩古今重温故官事幸有間乃知讀書勤其樂固無限少而干樂利老用忘憂患蘇轍詩
開軒揖佳客退食事書卷為政曽幾何清風自無限徐積詩河既北浸邊諸塘皆受患亡羊與逸馬孰為之隔
限今雖甚盛時亦防不虞變)滻(初鴈切韓維詩春風吹征車千里渡㶚滻到日勝事繁花光老秦甸)僝
(正韻徐戀切音饌左思魏都賦僝栱木于林衡)莞(烏貫切蘇軾詩雖知燈是火不悟鐘非飯山僧異漂□但
可供一莞胡為二十年記憶作此訕)淺(字典子賤切李賀詩休洗紅洗多紅色淺卿卿騁少年昨日殷橋見
封侯早歸來莫作弦上箭吳融詩賦情更有深繾綣碧甃千尋尚為淺蟾蜍正向清夜流蛺蝶須教墮絲□張
耒詩未欲煩公大作讌老夫自斟㸔深淺楊萬里詩隔水絶荒寒縈雲偏倩□雨滋青彌深日炫紫還淺)典
(都甸切楊萬里詩非我去旁搜皆渠來自獻寄言有山人勿賣亦勿典金多汝安用價重山亦怨)免(集韻
無販切音萬左傳陳侯免擁社徐邈讀楊萬里詩暫勞新不堪遐征舊所嘆松菊豈不懐樊籠何時免瘦籐要
覔閒到了古道院)展(詩經集傳音戰鄘風瑳兮瑳兮其之□也䝉彼縐絺是紲袢也李賀詩晴嘶卧沙馬
老去悲啼展今春還不歸塞嚶折翅鴈)繭(古電切李賀詩平陽花塢河陽花縣越婦榰禨吳蠶作繭菱汀
繫帶荷塘倚扇韓駒詩昔我居錦城屢吃田家飯扶杖自入箐煨此犢角繭後參鶴林禪餽我桑門饌楊萬里
詩住山如冠玉人見我不見世言逰山好一峯足雙繭峯外復有峯歴盡獨能徧)辯(韻註音徧禮記其治
辯者其體具史記五帝記辯于羣神虞書作徧庾信詩心齋愍昏墊樂徹憐胥怨禪河秉髙論法輪開勝辯王
城水□息洛浦河圖獻張耒詩乃知人窮我本不坐神譴人間事苦異未易以言辯)辨(婢面切易見漸字注
白居易樂府靈夏全安誰復辨秦原暗通何處見鄜州驛路好馬来長安藥肆黄蓍賤蘇軾颶風賦均大塊之
噫氣奚巨細之足辨輕耳目之不廣為外物之所變鄭俠詩鏡在臺架上可以照顔面臺架若動揺眉目不可
辨范成大詩東枯駭西潰寸涸驚尺澱嗟予豈能賢與彼亦何辨)篆(持碾切林光朝詩倉史萌芽何所見
要從筆意生秦漢欲將竒字問何人所守一家如小篆)捲(集韻古倦切音眷漢書地理志日南郡西捲縣)
顯(正韻曉見切禮記子顯以致命于穆公釋文顯呼徧反楊萬里詩孤秀呈復逃層尖隠還顯掇入轎中来
置在几上玩劣行兩三驛已閲百千變)踐(才線切葉夢得詩溪湖莽吞吐雲物紛百變乃知十年間尚或
遺勝踐巢成輒棄去我豈秋社燕孫覿詩國恩倘粗酬已責遂焚券驅除竹馬棄狼籍芻狗踐)軟(時戰切音
膳蘇軾詩頽然一榻上勝之以不戰詩翁氣雄抜禪老語清軟我醉都不知但覺紅緑眩楊萬里詩大官蒸羔
壓花片宰大胹蹯削瓊軟豹胎熬出禍胎來貴人有眼何曽見)戩(集韻子賤切音箭爾雅履戩福也孫炎讀)
鉉(黄練切王令詩間逢逞新竒春雲弄晴霰古意終重厚九鼎掛一鉉吾甞笑夫人語富則自願)吮(于線
切王令詩未甘景獨勝思出大句衒狂搜得無竒猛吐復自吮篇成若奴婢氣骨終凡賤)辮(婢面切蘇舜欽
詩每因鉏耨時數得寳玉片今秋雨澤多穀穗宻如辮農惟喜豐稔吾獨憫遷變)泫(黄練切韓維詩蒼蒼
雪壓船齒齒氷著岸離馬聲正悲别臉淚猶泫却望攜手處危檣映林見)雋(作甸切韓駒詩前時過君食欣
逢故人靣那知列仙臞已雜蒯通雋吾寜飽甘肥噴咤那忍嚥)撰(韻註音算周禮大司馬羣吏撰車徒鄭康
成讀)果(集韻與裸通周禮大宗伯大賔客則攝而載果又小宗伯辨六彛之名物以待果将並讀祼)省
(韻註蘇殿切禮記大夫士有大事省於其君釋文省讀霰)幸(韻補叶霰易林疾貧望幸使伯行販開牢擇羊
多得大䍧)簟(堂練切陳樵卧褥香爐賦寒依熊席温隨犀簟初辭露竹之几旋遲五明之扇共君合歡之繡
被藉君象牀之羅薦)漸(讀易韻考叶賤易其所由來者漸矣由辯之不早辯也易曰履霜堅氷至葢言順也
辯音使順音善)範(無販切釋惠洪詩來生空斂眉其室亦喟嘆叢林明白老寰宇洪覺範所至神物䕶爾輩
見不慣)稅(集韻吐玩切音彖與禒同禮記夫人稅衣揄狄)璏(字典通作瑑漢書王莽傳美玉可滅瘢欲
獻其瑑注瑑作璏古字通用)信(韻註音羨詩于嗟洵兮不我信兮洵音絢)印(五晏切班固答賔戯搦朽
磨鈍鉛刀皆能一斷是故魯連飛一矢而蹶千金虞卿以顧盻而捐相印鈍徒玩切)進(字典通作薦楚
詞九章軫石崴嵬蹇吾願兮超回志度行隠進兮)順(韻補食願切易初六之吉順也渙奔其机得願也邉
韶塞賦周則復始乾行健也局平以正坤徳順也)晉(字典子賤切考工記廬人去一以為晉圍釋文晉音
箭陸機詩於皇聖世時文惟晉受命自天奄有黎獻陸雲登臺賦長發惟祥天鑒在晉肅有命而龍飛兮跚重
斯而肇建)釁(韻補詩建切陸機詩天厭霸徳黄祚告釁獄訟違魏謳歌適晉陳留歸蕃我皇登禪晉音荐)
𦙍(韻補羊薦切徐幹齊都賦既墜反升將絶復𦙍昭晰神化瑰巧難徧)迅(韻補息箭切徐幹齊都賦竦長
袖以合節紛翩翾其輕迅徃如飛鴻來如降燕)藺(韻㑹小補郎甸切禮記茘挺出注茘馬藺也)搢(字典
通作薦史記封禪書搢紳者不道索隠鄭衆注周禮云搢讀曰薦故史記諸書亦多作薦字)運(韻補于願
切劉向九歎登逢龍而下隕兮違故都之漫漫思南郢之舊俗兮腸一夕而九運阬瑀歌奕奕天門開大魏應
期運青葢巡九州在西東人怨)暈(於願切范成大詩突如湯鼎沸翕作茶磨旋勢廹中成窪怒霽外始暈已
定稍安慰儵作更驚眩)奮(韻補孚絢切孫楚韓信贊秦失其鹿英雄交戰遂寤明主超然虎奮)分(無販
切范成大詩荆釵勸酒仍祝願願翁尊前且强健君㸔今嵗舊交親大有人無此杯分)韗(廣韻虚願切考
工記韗人為臯陶釋文韗又况萬反)論(韻補盧健切漢書叙傳兵家之䇿惟在不戰營平皤皤立功立論)
恨(韻補叶霰李賀詩菱汀繋帶荷塘倚扇江南有情塞北無恨歐陽修祭范文正公文愈久愈明由今可見
始屈終伸公其無恨薛季宣詩世間元有無窮恨海外棠花宫錦爛燒炙東風春未半濃粧獨立情撩亂)寸
(字典徒玩切范成大詩牽前帶相挽綰後衣盡綻健倒轍尋丈徐行塵分寸上疑縁竹竿下劇滚金彈)困
(韻補苦倦切王褒四子講徳論疏繇役振乏困恤民灾害不遑逰宴)鈍(徒玩切班固荅賔戱見印字注)遜
(韻補須絹切謝荘殷貴妃誄展如之華實邦之媛奉榮維約承慈以遜)巽(韻補蘇貫切釋名巽散也物生
布散也易閑有家志未變也六二之吉順以巽也)噀(蘇貫切范成大詩已定稍安慰儵作更驚眩漂漂浮
沬起疑有潜鯨噀勃勃駭浪騰復恐蟄鼇抃)奥(字典七亂切禮記燔柴于奥注奥當作爨)个(集韻古案
切與幹同射侯舌也考工記梓人為侯上兩个與其身三下兩个半之)涴(集韻紆願切音怨山海經英鞮
之山涴水出焉郭璞讀)癉(韻註音旦山海經翼皇之山有獸名曰讙服之已癉郭璞讀)浪(郎旰切荘
子見孟字注)敬(古電切太𤣥鬼神無靈形不見也燕聚嘻嘻樂淫衍也宗其髙年鬼待敬也)命(武練
切詩奕奕梁山維禹甸之有倬其道韓侯受命王親命之大學舉而不能先命也注命讀為慢易林平國不君
夏氏作亂烏號竊發靈公殞命)盛(時戰切太𤣥徇其勞伐善也靈囊大包不敢自盛也)孟(莫半切荘子夫
子以為孟浪之言向秀讀漫瀾瀾去聲)迸(彼眷切蘇舜欽詩禄山犯宮闕腥羶汚香薦縱火寢廟平揮戈
君臣迸庸嗣忽前醜泚巢復更亂)敻(廣韻許縣切音絢説文營求也商書曰髙宗夢傅說使百工夐求得
之)䌫(郎旰切周必大詩莫攀楊栁濤江岸莫唱陽闗動凄斷行行但祝加餐飯潮落風生牢繋䌫)豔
(胡電切曹植洛神賦覩一麗人于岩之畔廼援御者而告之曰爾有覿于彼者乎彼何人斯若此之豔也郤正
釋譏夫人心不同實若其面子雖光麗既美且豔管闚筐舉守厥所見)驗(韻補叶霰庾敳意賦物咸定於
無初兮候時至而後驗飄颻元曠之域兮深漠畼而靡玩)掞(時戰切淮南子撢掞挻挏世之風俗註掞音善)
劍(古電切徐積詩湘江之竹可為箭呉江之水好淬劍箭射讒夫心劍斫讒夫面陳師道詩初聞橋山送弓
劍寧知玉盌人間見夜光炎炎衝牛斗㑹看太史占星變)遏(字典與按同孟子以遏徂莒詩作以按)頞
(字典烏旰切史記西南夷傳秦時常頞畧通五尺道注頞音案)囋(韻註音賛荀子問一而告二謂之噆楊倞
注噆即讚字)察(通韻叶霰劉向九歎時溷濁猶未清兮世淆亂猶未察欲容與以俟時兮懼年嵗之既晏)
别(韻註音徧變辨别古字通用易君子豹變揚子作豹别禮記辨色始入詩傳作别色)衊(莫半切漢書文
三王傳汚衊宗室孟康注衊音漫)幕(集韻莫半切錢背也漢書西域傳罽賔國錢為騎馬幕為人面)㦸
(文選章句讀若見司馬相如子盧賦建干將之雄㦸左烏號之雕弓右夏服之勁箭)
睼(韻㑹小補他甸切迎視貌)畇(集韻堂練切地名在絳)詵(集韻先見切衆致言也)湮(集韻伊甸
切沒水中也)分(韻㑹小補皮莧切同辨)存(集韻才甸切)餐(集韻蒼案切餠也)丸(集韻胡玩
切同垸以桼和灰而髹也)湍(集韻吐玩切疾瀬也)攢(廣韻則旰切訟也聚也)寛(集韻奴玩切緩也)
讙(集韻呼玩切)□(集韻無販切髮長也)倌(廣韻古患切主駕)鰻(集韻無販切魚名)鐶(韻㑹
小補辭戀切)鰥(集韻古幻切視貌)阡(集韻倉甸切)㳙(集韻縈絹切㳙澴流貌)泉(集韻疾眷
切水原)聨(集韻連彦切不絶也)偏(集韻匹羨切不正也)專(韻㑹小補時釧切小謹也)權(集韻古玩
切同灌木叢生也)騫(集韻祛建切馬腹病也)椽(集韻柱戀切桷也)芊(廣韻倉甸切芊萰艸木相
雜貌)綖(集韻延面切冕上覆)楩(集韻毗面切木名)籛(廣韻子賤切陸終子名)□(集韻詰戰切鹿
有力)箐(集韻倉甸切張竹弓弩曰箐)乗(集韻堂練切同甸)棨(集韻輕甸切㦸屬)晵(集韻輕甸
切霽也)鱒(集韻雛戀切魚名)娩(集韻孚萬切免子也)輓(集韻無販切引車)産(集韻所晏切)
柬(集韻郎甸切擇也)昄(集韻博漫切大也)演(集韻延面切淺流)邲(轉注古音畧音卞)茘
(轉注古音畧音戀)鐓(集韻都玩切柲下銅平底曰鐓)軔(韻㑹小補如戰切礙車木)櫬(韻㑹小補古玩
切同罐汲水器)殉(韻㑹小補以絹切)餕(集韻疾眷切食餘也)汛(集韻先見切灑也)溷(韻㑹小補
胡慣切濁也)錠(集韻堂練切燈有足也)笪(韻㑹小補得按切筥也)妲(集韻得案切妲己紂妃)
冊(韻㑹小補所晏切)栅(韻㑹小補所晏切籬柵)
欽定叶韻彚輯卷三十九
