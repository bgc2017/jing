欽定叶韻彚輯卷四十九
入聲
一屋
屋(烏谷切舍也具也風俗通止也又複姓屋引氏)木(莫卜切𣗳木説文木冒也冒地而生東方之行又姓)
竹(張六切説文冬生草也又姓)目(莫六切説文人眼象形重瞳子也釋名目黙也黙而内識也)服
(房六切服事亦衣服又行也習也用也整也亦姓古作□)福(方六切徳也祐也)祿(盧谷切俸也善也福
也錄也又姓)穀(古祿切五穀也又生也祿也善也説文續也百穀之總名俗作糓)熟(殊六切成也又
作孰)谷(古禄切山谷亦善也窮也又姓又盧谷切漢書匈奴傳有谷蠡王)肉(如六切骨肉俗作□)族
(昨木切宗族)鹿(盧谷切獸名又姓)腹(方六切腹肚)菊(居六切草名禮記季秋之月菊有黄華説
文曰大菊蘧麥也又作蘜)陸(力竹切髙平曰陸又髙也厚也亦陸離參差也又姓)軸(直六切車軸)逐
(直六切追也驅也從也疾也强也走也)牧(莫六切養也放也使也察也司也食也說文養牛人也又姓)
伏(房六切匿藏也伺也隐也歴也又姓)宿(息逐切素也大也舍也説文作㝛止也又姓)讀(徒谷切讀
誦也)犢(徒谷切牛犢)瀆(徒谷切説文溝也一曰邑中溝)牘(徒谷切簡牘)櫝(徒谷切函也又小棺)
黷(徒谷切垢也蒙也黑也)讟(徒谷切謗讟)轂(古祿切車轂)復(房六切返也重也亦州名)粥
(之六切糜也一作鬻義同)肅(息逐切恭也敬也戒也進也疾也又州名亦姓)育(余六切養也長也)六
(力竹切數也)縮(所六切斂也退也短也亂也)哭(空谷切哀聲)幅(方六切絹幅又姓)斛(胡谷
切十斗)戮(力竹切刑戮説文殺也爾雅病也又作剹)僕(蒲木切侍從人也古作䑑)畜(許竹切養也説
文田畜也)蓄(許竹切冬菜也稸同又丑六切本亦作畜)叔(式竹切季父亦姓)淑(殊六切善也)菽
(式竹切豆也本作尗)獨(徒谷切説文犬相得而鬭也又單獨也)卜(博木切卜筮龜曰卜蓍曰筮又姓)
馥(房六切香氣芬馥)沐(莫卜切沐浴説文濯髮也又姓)速(桑谷切説文疾也召也徵也戚也籀文作
遫古文作&KR2684;)祝(之六切巫祝又姓)麓(盧谷切山足穀梁曰林屬于山曰麓)鏃(作木切箭鏃)蹙
(子六切廹也促也近也急也又作䠞)築(張六切擣也)穆(莫六切美也敬也厚也清也又姓)睦(莫六
切親也敬也和穆也亦西胡姓)啄(丁木切啄木鳥或作啅)覆(芳福切反覆又敗也倒也審也)騖(莫卜
切鳬屬)麴(驅匊切麴蘖又姓)禿(他谷切説文無髪也又姓籀文作□)縠(胡谷切羅縠)扑(普木
切打也亦作撲拂著)衄(如六切鼻出血俗作衂又女六切又挫也)鬻(余六切賣也又姓亦作粥)燠(於六
切熱也又作奥)澳(於六切隈也水内曰澳又作隩)輻(方六切車輻)瀑(蒲木切瀑布水流下也)漉
(盧谷切滲漉又瀝也説文浚也一曰水下貌)蓛(桑谷切郭璞云菜茹之總名詩其蓛維何傳謂菜肴也)
恧(女六切慙也)洑(房六切回流)鵩(房六切不祥鳥)竺(張六切天竺國名又姓)筑(張六切筑
似筝十三弦爾雅筑拾也又直六切水名出房陵)簇(干木切小竹)蔟(干木切蠶蔟)暴(蒲木切日
乾也俗作曝)掬(居六切説文撮也本作□)箙(房六切盛弓弩器亦作□通作服)濮(博木切水名出
陳留郡入鉅野亦州名又姓)鞫(居六切説文窮治罪人也本作□亦作□通作鞠)鞠(居六切推窮也
養也告也盈也禮記天子乃薦鞠衣于先帝鄭康成云鞠衣名葢黄桑之服又姓又音麴又渠六切)匊(居六
切物在手)郁(於六切文也又郁郅縣在北地又姓)矗(初六切直貌又丑六切齊也)複(方六切重衣)
簏(盧谷切箱簏説文竹髙篋也亦作箓)蓿(息逐切苜蓿)塾(殊六切門側堂也古今註塾之為言熟也
臣來朝君至門外更詳熟所應對之事或作□)樸(博木切棫樸叢木又音僕樸&KR0554;小木也)蹴(子六切蹋
也又七六切)煜(余六切耀也火光也亦作焴)謖(所六切起也)碌(盧谷切多石貌)娽(盧谷切埤
蒼顓頊妻名説文随從也案史記亦作錄)琭(盧谷切玉名)盝(盧谷切去水也瀝也竭也或作漉)踘
(居六切踘蹋也)醭(普木切醋生白醭)韣(徒谷切弓衣)毓(余六切稚也)舳(直六切舳艫)柚
(直六切杼柚機具)蝠(方六切蝙蝠伏翼也一名仙鼠)楅(方六切束以木逼于牛角不令牴觸人)昱
(余六切日光)菔(房六切蘆菔菜也)轆(盧谷切與&KR2688;同&KR2688;轤圓轉也)朒(女六切朔而月見東方謂
之縮朒)慉(許竹切起也)踧(子六切踧踖行而謹敬)&KR0554;(桑谷切槲&KR0554;木)稑(力竹切後種先熟曰
稑亦作穋)夙(息逐切早也説文早敬也持事雖夕不休早敬者也又姓)蹜(所六切文字音義烏鵲醜其飛
掌蹜在腹下也韻會足廹也)蝮(芳福切蝮蛇又姓乾封元年改武惟良為蝮氏)彧(於六切有文章也亦
作&KR1442;又同稶黍稷盛貌)餗(桑谷切鼎實説文作鬻)柷(之六切柷敔爾雅柷州木髦柔英又昌六切)
匐(房六切匍匐伏地貌)淯(余六切水名出攻離山)觫(蘇谷切觳觫懼死貌)鱐(息逐切魚脂)霂
(莫卜切霡霂)𤞞(古禄切獸如赤豹五尾)僇(力竹切癡行)殰(徒谷切殤胎也)俶(昌六切始也作
也厚也動也)摵(所六切到也)繆(莫六切禮記有繆公又姓)輹(方六切車軸縛也)&KR1139;(盧谷切舟
名)螰(盧谷切螇螰蟲蟪蛄也)䍡(盧谷切罜䍡也)蓼(力竹切蓼莪詩傳蓼長大貌亦作□)倏(式竹
切倏急犬走疾也)熇(呼木切熱貌)鵴(居六切秸鵴尸鳩爾雅作鴶鵴郭璞云今之布穀也)顣(子六
切顣頞鼻頤促貌)澓(房六切澓流又姓)槲(胡谷切木名)&KR1029;(初六切㢘謹貌)觳(胡谷切周禮受
三斗)剭(烏谷切周禮註剭誅謂所殺不於市而以適甸師氏)莤(所六切説文禮祭束毛加於祼圭而灌鬯
酒是為莤象神歆之也一曰榼上塞也)蓫(直六切馬尾草)囿(于六切園囿)梀(桑谷切赤梀木名)
薁(於六切蘡薁也)葍(方六切葍舊爾雅葍䔰又葍藑茅)毣(莫卜切思貌一曰毛濕也)楘(莫卜切屋
架五楘)䐿(於六切鳥胃)&KR1597;(方六切實竹)纀(博木切爾雅裳削幅謂之纀亦作襆)苜(莫六切苜
蓿)䃤(息逐切黒砥石)毱(渠竹切皮毛丸也)儵(式竹切青黑繒)噈(子六切歍噈口相就也)槭
(子六切木可作大車輮)茯(房六切茯苓)洓(桑谷切水名在河東)䎘(所六切鳥飛)睩(盧谷切視
貌)碡(徒谷切碌碡田器)髑(徒谷切髑髏)䛢(他谷切詆䛢狡猾)虙(房六切古伏犧字説文虎
貌又姓虙子賤)栿(房六切梁栿)瘯(千木切瘯瘰皮膚病也)偪(方六切偪陽宋國)鵚(他谷切鵚
鶖鳥也)副(芳福切剖也)勠(力竹切勠力并力也)孰(殊六切誰也)摝(盧谷切振也周禮摝鐸鄭
康成云掩上振之為摝)
二沃
沃(烏酷切灌也説文作□又姓)俗(似足切風俗説文習也)玉(魚欲切寶玉陽精之純又愛也成也
又姓)足(即玉切爾雅云趾足也又滿也止也)曲(邱玉切委曲又姓)粟(相玉切禾子也又姓)燭(之欲
切燈燭也又姓)屬(市玉切附也類也又之欲切付也足也㑹也官衆也儕等也俗作属)錄(力玉切采錄説
文金色也又錄事職官要録云總錄衆事)籙(力玉切圖籙)辱(而蜀切恥辱又汚也惡也又姓)獄(魚欲
切臯陶所造説文确也從㹜從言二犬所以守也)綠(力玉切青黃色)毒(徒沃切痛也害也憎也苦也説
文作□厚也害人之草往往而生)局(渠玉切曹局又分也促也)欲(余蜀切貪欲也)束(書玉切縛也又
姓本自疎氏避難除足姓束)鵠(胡沃切鳥名又姓)蜀(市玉切巴蜀)促(七玉切近也速也至也廹
也古作趣)觸(尺玉切突也一作觕)續(似足切繼也連也又姓)督(冬毒切率也勸也正也説文察也一
曰目痛也又姓)贖(神蜀切貿也)篤(冬毒切厚也)浴(余蜀切洗也説文灑身也)酷(苦沃切虐也説
文酒味厚也)縟(而蜀切文采)矚(之欲切視也)躅(直録切躑躅與䠱同)褥(而蜀切氈褥又内沃
切小兒衣也)旭(許玉切説文日旦出貌一曰明也)蓐(而蜀切草蓐又薦也説文陳草復生也一曰簇
也)慾(余蜀切嗜慾)頊(許玉切顓頊髙陽氏也又謹敬貌)梏(古沃切手械紂所作也)幞(房玉
切帊也又幞頭周武帝所製裁幅巾出四腳以幞頭乃名焉亦曰頭巾襆同)纛(徒沃切左纛)蠋(市玉
切葵中蟲也本作蜀又之欲切螐蠋又直録切□蠋)歜(尺玉切怒氣亦人名或作斶)裻(冬毒切新衣聲
又先篤切)溽(而蜀切溽暑濕熱)斸(陟玉切斫也又钁也同钃)瘃(陟玉切寒瘡也)䒼(丘玉切蠶薄也
一作筁)跼(渠玉切踡跼又曲也俯也促也)挶(居玉切持也)輂(居玉切禹所乘直轅車説文大車駕
馬也一作□)朂(許玉切勉也)醁(力玉切美酒)淥(力玉切淥水名在湘東又姓)逯(力玉切謹
也又姓)騄(力玉切騄駬駿馬名)嚳(苦沃切帝嚳髙辛氏也説文急告之甚也)牿(古沃切牛馬牢也)
襮(博沃切黼領)鄏(而蜀切郟鄏地名)鵒(余蜀切鴝鵒也一作蜼)𤞞(余蜀切獸名)告(古沃
切告上曰告𤼵下曰誥)鋈(烏酷切白金)熇(火酷切熱也)僕(蒲沃切僮僕説文給事者也)
三覺
覺(古岳切曉也大也明也寤也知也)角(古岳切芒也競也觸也又姓)桷(古岳切椽也)捔(古岳
切掎捔也)翯(胡覺切鳥肥澤)珏(古岳切二玉相合為一珏㲄同)較(古岳切車箱又直也畧也)𣙜(古岳
切以木渡水今之略彴也)㩁(古岳切揚㩁大舉也又音確擊也)嶽(五角切五嶽也岳同)樂(五角切説
文五聲總名又姓)鸑(五角切鸑鷟鳯屬俗作□)浞(士角切水濕)灂(士角切瀺灂)汋(士角切激
水聲)鷟(士角切鸑鷟)捉(側角切捉搦也)穱(側角切稻處種麥)穛(側角切早熟穀也)斮(側角
切斬也)娖(側角切辯也)朔(所角切月一日又幽朔北方也又姓)數(所角切頻數)矟(所角切矛
屬通俗文曰矛丈八者謂之矟槊同)箾(所角切以竿擊人又舞者所執)敇(所角切口噏也𠻳同)斲(竹角
切削也)卓(竹角切髙也又姓)諑(竹角切訴也王逸注楚詞云猶譛也)涿(竹角切郡名)噣(竹角
切鳥生子能自食)倬(竹角切大也)琢(竹角切治玉也)嶨(胡角切山多大石)椓(竹角切擊也推
也案説文從木廣韻從手考經典皆從木合依説文)剝(北角切落也削也割也害也)趵(北角切足擊)
爆(北角切火烈)駮(北角切六駮獸名似馬鋸牙食虎豹)駁(北角切馬色不純)邈(莫角切逺也亦
作&KR2398;)瞀(莫角切目不明也)皃(莫角切皃人類狀)眊(莫角切目少精也)雹(蒲角切雨氷也古文
作靁)&KR2172;(蒲角切相&KR2172;也亦作撲)謈(蒲角切嗃謈大呼説文作謈云大呼自冤也)懪(蒲角切煩悶也)
□(蒲角切魚名通作鰒)瓝(蒲角切𤓰瓝也瓟同)&KR1411;(蒲角切獸名似馬一角䮀同)骲(蒲角切骲箭)
𦢊(蒲角切肉胅起也)豰(蒲角切説文小豚也)璞(匹角切玉璞)樸(匹角切木素同朴)墣(匹角
切塊也)颮(匹角切衆多貌)㱿(苦角切皮甲又説文以上擊下一曰素也俗作殻)確(苦角切靳固也
或作碻)□(苦角切謹也善也愿也誠也)埆(苦角切墝埆不平)觳(苦角切盛脂器也)㲉(苦角
切鳥卵也)硞(苦角切固也)鋜(士角切鎻足)濁(直角切不清也又姓)擢(直角切拔也抽也出也)
鵫(直角切白鵫鳥)鐲(直角切似鈴)櫂(直角切爾雅音濁)鸐(直角切山雉長尾)濯(直角切澣
濯又姓)幄(於角切大帷三禮圖曰在上曰帟四旁及上曰帷上下四旁悉周曰幄)□(於角切刑也又
作剭)喔(於角切雞聲又喔咿强顔貌)偓(於角切偓促又姓)楃(於角切説文木帳)葯(於角切白
芷也)握(於角切持也)渥(於角切霑濡)搦(女角切持也)踔(敕角切跛也)㪬(敕角切授也刺
也㪬敊痛也)晫(敕角切明也)逴(敕角切逺也一曰驚走又作趠)犖(吕角切駁犖牛雜色又卓犖也)
學(胡覺切説文與斆同覺悟也又姓)鷽(胡覺切山鵲赤喙長尾知來而不知往)豿(許角切豕聲)
䃗(測角切䃗礫)齱(測角切握齱急促也又作齪)
屋沃覺叶韻
封(韻㑹小補叶屋韻史記秦始皇本紀因封其𣗳為五大夫正義封作復音福)跫(韻註音曲莊子聞人
足音跫然而喜矣司馬彪注跫然喜貌韓氏集韻以跫然屬足音讀丘玉切)褘(字典音鞠禮記再命褘衣
注褘讀為鞠)梳(字典設竹切劉禹錫詩容顔本南國妆梳學西京自注梳音束)驅(詩經集傳居録反秦
風游環脅驅隂靷鋈續張衡東京賦德㝢天覆輝烈光燭狹三王之趢趗軼五帝之長驅)趨(韻㑹小補七玉
切禮記衛音趨數煩志荀子勸教化趨孝弟楊倞注趨讀為促)菰(古岳切陳琳武軍賦序鴻溝參周鹿菰十
里鹿菰即鹿角也)拘(集韻拘玉切與挶通漢書五行志見物如倉狗撠髙后掖註撠謂拘持之也拘音居
足反)賁(集韻力竹切公羊傳楚子伐賁渾之戎釋文賁舊音六左傳作陸韓愈詩皇甫補官古賁渾)髠
(韻註音禿禮記公家不畜刑人注髠者使守積釋文髠讀禿本作完音同)完(字彚補音禿引漢書完為城旦
見古音叢目讀)蕭(韻補息六切釋名蕭墻施于門内蕭肅也將入于此自肅敬之處也字典按周禮甸師祭
祀共蕭茅注鄭讀所六反至杜子春始讀為簫)簫(韻補息六切釋文簫肅也其聲肅肅而清也)椒(韻㑹
小補尺俶切詩有椒其馨沈重讀)燋(集韻音捉禮記主者執燭抱燋釋文燋側角反)夭(集韻烏酷切音
沃山海經軒轅國有諸夭之野郭璞讀)翛(韻補式竹切莊子翛然而往翛然而來徐邈讀)蠨(韻注息逐
切詩蠨蛸在户釋文蠨又讀夙)梢(韻㑹小補所角切爾雅梢梢櫂注梢音朔)敲(韻注音&KR2020;左傳奪之杖以
敲之釋文苦角切)勦(韻註子六切書天用勦絶其命孔穎逹讀)鞄(韻註音雹考工記鮑人注鮑故書作
鞄釋文鞄匹學切)阿(韻㑹小補音屋古詩家中有阿誰)家(詩經集傳音谷召南誰謂雀無角何以穿
我屋誰謂女無家何以速我獄)脩(韻補式竹切釋名腊脯曰脩脩縮也乾燥而縮也詩中谷有蓷暵其脩矣
有女仳離條其歗矣歗息六切)抽(韻㑹小補叶屋韻正俗糾繆引詩中冓之言不可抽也與辱叶韻今本抽
作讀)猶(余蜀切詩匪棘其欲禮記引作匪革其猶)紬(古音叢目音讀史記自序紬石室金匱之書)蚰
(集韻佇六切爾雅疏蛝蟲俗呼馬&KR2209;方言云馬蚿大者謂之馬蚰是也蚰音逐)董(韻註音篤爾雅董督正也
字彚補董正之董讀若督)拱(字典渠竹切音駒廣雅法也)輔(方六切太元往之蹇蹇逺乎福也勤有成
功天所來輔也)底(韻補都木切郭璞山海經贊寫溢洞穴暵昏龍燭爰有大壑號為無底)鳥(韻註音朔
漢書地理志鸞鳥縣在武威郡水經注鳥音朔後魏紀功碑作鸞朔)藐(字典莫角切詩聴我藐藐集傳音邈)
飽(博沃切易林羊頭兎足少肉不飽漏囊敗粟利無所得得都木切)鮑(韻註音朴考工記鮑人劉昌宗
讀)寶(博沃切易林鑿井求玉非卞氏寶名困身辱勞無所得得都木切)隖(韻補都木切司馬相如上
林賦振谿通谷蹇産溝瀆谽呀豁閕阜陵别隖)縞(文選章句呼木切司馬相如子虛賦被阿緆揄紵縞雜纎
羅垂霧縠)屏(文選章句於隩切左思呉都賦紫貝流黄縹碧素玉隐賑崴㠢雜臿幽屏精曜潜穎硩陊山谷)
垢(韻補居六切詩維此良人作為式穀維彼不順征以中垢)慮(正字通盧谷切漢書雋不疑傳毎行縣錄
囚徒還顔師古註錄囚今云慮囚本錄囚之去者耳近俗不曉其意訛為思慮之慮失其源矣)具(楚詞集註
入聲離騷前望舒使先驅兮後飛廉使奔屬鸞皇為予先戒兮雷師告予以未具)句(韻註音局詩章句解
句者局也所以局言也詩不敢不局不敢不蹐説文作句脊)趣(韻註音促禮記趣民收斂漢書張良傳趣
刻印顔師古讀又灌夫傳局趣效轅下駒應劭讀)鑄(字典與祝通禮記封帝堯之後於祝註祝或為鑄淮
南子冶工之鑄器註鑄讀作祝)仆(集韻普木切王褒四子講徳論獲之者張武武張而猛服也是以北狄賔
洽邊不恤寇甲士寢而旌旗仆也)呴(楚詞補註音握王逸九思孤雌驚兮鳴呴呴思怫鬱兮肝切剝)馵
(詩經集傳之錄反秦風文茵暢轂駕我騏馵言念君子温其如玉)擭(集韻胡谷切書杜乃擭徐邈讀)罜
(廣韻徒谷切張衡西京賦設罜䍡註音獨)裔(於六切楊戲輔元弼劉南和贊鎮南粗强監軍尚篤並豫戎任
任自封裔)薜(集韻弼角切考工記旊人髺墾薜暴不入市註薜破裂也劉昌宗讀)喙(韻註音逐易為黔喙
之屬陸徳明讀)頓(徒沃切漢書匈奴傳單于太子曰冒頓註音墨毒)歗(韻註息六切詩有女仳離條其
歗矣條其歗矣遇人之不淑矣)嘯(集韻息六切説文嘯以肅得聲詩條其歗矣釋文歗本亦作嘯)孝(詩經
集傳許六反大雅匪棘其欲遹追來孝禮記孝者畜也)豹(韻註許角切韓愈祭張員外文避風大湖七日
鹿角鈎登大鮎怒頰豕豹臠盤炙酒羣奴餘啄)拗(集韻音郁班固西都賦乃拗怒而少息注於六切)奥
(詩經集傳音郁小雅昔我往矣日月方奥曷云其還政事愈蹙班固答賓戲皆及時君之門闈究先聖之壺奥
婆娑乎術藝之塲休息乎篇籍之囿囿於六切)郜(集韻音梏春秋公敗宋師於菅辛未取郜音義工竺反)
况(字典借作祝漢魯相謁孔廟碑祝基作况其)奏(詩經集傳音族小雅樂具入奏以綏後祿)竇(韻補
徒谷切左傳殺子糾於生竇史記齊世家作笙瀆周禮小宗伯四望註謂五嶽四鎮四竇竇同瀆漢書東方朔
傳口無毛者狗竇也聲謷謷者烏哺鷇也凥益髙者鶴俛啄也)覯(集韻訖岳切史記曹相國世家覯若畫一
或從見通作較)耨(廣韻内沃切引釋典阿耨)僦(子六切淮南子今夫僦載者救一車之任極一牛之力
音蹵)楱(文選章句音促司馬相如上林賦盧橘夏熟黄甘橙楱枇杷橪柿亭柰厚朴)謏(集韻所六切禮
記足以謏聞徐邈讀)日(殊六切荀卿知賦湣湣淑淑皇皇穆穆周流四裔曽不崇日易林墻髙蔽目崑崙翳
日逺行無明不見懽叔)出(韻補張玉切蘇轍墨竹賦風止雨霽山空日出猗猗其長森乎滿谷程俱詩著
書蔵名山會使山鬼哭結廬近三休為米時一出)室(所六切易林猿墮髙木痺踒手足保我金玉還歸其
室漢&KR3258;鳯碑體履柔和溫其如玉修孝友于閨閾執忠謇于王室)疾(似足切易林履泥汙足名困身辱兩
仇相當自為痛疾)吉(居六切易林行不如止直不可曲進不如退可以安吉)率(桑谷切易林飛蚊汙
身為邪所率青□分白真孝放逐)失(式竹切易林折舌閉目不見椎叔三足孤烏逺其無失)畢(韻註
音濁史記天官書註爾雅濁謂之畢孫炎以為掩兎之畢或呼為濁因以名星)瑟(所角切楚詞招魂鏘鐘搖
簴揳梓瑟些集註音朔)匹(字典音木通作鶩禮記庶人之摯匹)宓(字典房六切孟康漢書古文註宓今
伏字皇甫謐云伏羲或謂之宓羲)飋(桑谷切梅堯臣詩渉水到雲林隔岡聞近哭沃酒白楊下悲風何飋
飋雨止棃園殘鳩聲在茅屋)屈(丘玉切易林江南多蝮螫我手足冤繁詰屈痛徹心腹)月(魚欲切馬
祖常詩未央天子香薰骨夫人不貯黄金屋氷銅無光濕秋月㽞得當年舊蛾綠骨音谷)骨(古祿切老子虛
其心實其腹弱其志强其骨)闕(邱玉切漢銅雀詞長安城西雙員闕上有一雙銅雀宿一鳴五穀生再鳴
五穀熟)沒(莫卜切劉長卿詩日月居東西朝昏互出没我來遊其間寄傲巾半幅白雲本無心悠然伴幽
獨)捽(作木切淮南子百族之子捷捽招杼船若左右手註音族)沷(房六切木華海賦乃鏟臨崕之阜陸
决陂潢而相沷啓龍門之岝&KR2249;□陵巒而嶄鑿鑿音族)逹(冬毒切易林鳥飛無翼兎走折足雖不同㑹未
能利逹)活(韻補呼酷切詩播厥百穀實函斯活)渇(空谷切易林内外和睦不憂飢渇韓愈詩禮稱獨學
陋易貴不逺復作詩招之罘晨夕抱飢渇)滅(莫卜切易林延頸見足身困名辱欲隐避仇為害所滅)閱
(余六切易林登髙傷軸上坂棄粟販鹽不利市賈折閲)齕(韻註音梏禮記庶人齕之徐廣讀)藥(胡覺
切蘇舜欽詩浮波穴石恣所樂嫦娥孤坐初不覺玉杵夜無聲無物來捣藥嫦娥驚推輪下天自尋捉)薄
(蒲木切易林鰥寡孤獨祿命苦薄)惡(烏酷切易林兩罝同室兎誰無告與往相觸䝉我無惡太元拂其惡
從其淑䧺黄食肉史記索隐述賛宣縱淫嬖釁生伋朔蒯聵得罪出公行惡歐陽修詩亦嘗歩其巔培塿視四
岳其後竄荆蠻始識岐山惡)略(叶覺韻柳宗元鐃歌王謀内定申掌握鋪施芟夷二主縛憚華戎廓封略
命之瞢畢以斮歸有德唯先覺縛房六切)作(即玉切易林禍走患伏喜為我福凶惡消亡災害不作四民月
令河射角堪夜作韓愈處州孔子廟碑惟此廟學鄴侯所作韓維詩雕弓既出韔勁矢各在握主人揖讓興客
以次序作)樂(韻補盧谷切詩山有苞櫟隰有六駁未見君子憂心靡樂易林年豐嵗熟仁政民樂利以居止
旅人獲福蘇軾詩木固無踵瓦豈有足陶匠自至歗歌相樂)落(呂角切易林東山皋落叛逆不服興師征
討恭于敗覆庾信詩奔河絶地維折柱傾天角成羣海水飛如雨天星落孔平仲詩月行一何速暫上青山還
復落衆星厥弛不肯休參横畢直争頭角)閣(韻補於六切司馬相如上林賦離宮别館彌山跨谷髙廓四注
重坐曲閣華榱璧璫輦道纚属)鶴(韻補胡沃切孟子引詩麀鹿濯濯白鳥鶴鶴史記索隐述賛皮冠射鴻乘
軒使鶴宣縱淫嬖釁生伋朔王禹偁詩長沮既躬耕元禮仍開學王績婦未娶介潔翹孤鶴歐陽修詩無由辨
肩頸有類龜縮殻噫人禀最靈反不如鳬鶴)爵(文選章句即角切揚䧺解嘲析人之珪擔人之爵懷人之
符分人之禄紆青拖紫朱丹其轂班固西京賦凌隥道而超西墉掍建章而連外屬設璧門之鳯闕上觚稜而
棲金爵)弱(於角切歐陽修詩文詞聘新工醜怪極名貌汝士雖多竒汝女少纎弱蘇軾樂府北原有兎老
且白年年養子秋食菽我欲擊之不可得年深兎老鷹力弱白蒲木切得都木切)約(於角切石介詩嘗言
春官氏設官何䠎&KR1029;屑屑取于人辭賦為程約一字競新竒四聲分清濁)幕(莫角切歐陽修詩昨日丁丁斤
且斵今朝朱䦨横翠幕)洛(韻補盧谷切班固東都賦遂超大河跨北嶽立號髙邑建都河洛馬融廣成頌
面據衡隂箕背王屋浸以波溠演以榮洛歐陽修詩山川固已然風氣宜其濁接境化襄鄧餘風被伊雒)壑
(韻補呼酷切丘遲何吏部誄眇望周行式瞻林壑灑汰紛埃積揚流俗歐陽修詩汝山西南險平地猶磽确汝
樹生擁腫根株浸溪壑)索(桑谷切淮南子故逹道之人不苟得不讓福其有弗棄非其有弗索常滿而不
溢恒虛而易足)郭(韻補説岳切史記龜䇿傳有介之蟲置之豁谷收牧人民為之城郭)博(北角切歐陽修
詩既又得楊生羣獸出麟角乃知天下才所識慙未博)錯(側角切石介詩上下馳皇王周旋聘禮樂逺推
灾異源上究星文錯)躍(胡覺切馬融長笛賦䲭視狼顧拊譟踊躍各得其齊人盈所欲皆反中和以美風俗
陸機遂志賦蕭綢繆于豐沛故攀龍于先躍陳頓委于楚魏亦淩霄以自濯伍被刑而伏劍魏和戎而擁樂)
若(如六切王逸九思思靈澤兮一膏沐懷蘭英兮把璚若待天明兮立躑躅王禹偁詩愈風齊捧檄忘味同
聞樂置之向懷裏日夕紛蘭若)縛(房六切柳宗元鐃歌見略字注石介詩一字競新竒四聲分清濁矯矯遷
䧺才動為對偶縛)酌(側角切歐陽修詩况逢秋雨霽濃翠新染濯峰端上明月且可留幽酌)託(叶覺
韻歐陽修詩尤竒十二峰隐見入冥邈人蹤斷攀縁異物宜所託)削(叶覺韻司馬相如子虛賦紆徐委曲
鬰橈谿谷衯衯裶裶揚袘戍削韓愈詩汴泗交流郡城角築場千歩平如削歐陽修詩神功夜催就萬仞成一
削尤竒十二峰隐見入冥邈)灼(竹角切韓維詩中堂豈非佳東圃羅帟幄當亭列射格抗的明灼灼彫弓
既出韔勁矢各在握)鑿(轉註古音音簇易林礛諸攻玉無不宜鑿木華海賦見沷字註)度(叶覺韻歐陽修
祭胡太傅文他人磨礱争出圭角公獨渾然不見其璞廊廟之器誰能測度)橐(叶覺韻歐陽修詩至寶異
常珍夜光驚把握駭者棄諸塗竊拾充吾橐其于獲二生厥價玉一㲄)漠(字典莫卜切嵇康阮籍碑銘怡
神太素簡邁世局隠處虛室反真歸漠)着(側角切蘇舜欽詩彤霞爍石變靈砂白虹貫巖生美璞此乃西
山石乆為月照着)穫(胡覺切韓愈潮州祭神文稻既穟矣而雨不得熟以穫也蠶起且眠矣而雨不得老
以簇也嵗且盡矣稻不可以復種而蠶不可以復育也王禹偁詩黄河波洶涌白徑苔斑駁中條圍解縣五老
煙矗矗此焉為郡副烏敢事隕穫)搏(博木切蘇軾司馬溫公碑銘公如麟鳯不鷙不搏羽毛畢朝䧺狡率
服)藿(叶覺韻歐陽修詩朝廷清明天子聖陽徳彚進羣隂剝大烹養賢有列鼎豈乆師門共藜藿)杓
(側角切王禹偁詩誓將徙窮谷庶可避喧濁先生拜引過為壽開尊杓)酪(呂角切歐陽修詩天姿樸且茂
美不待追琢始來讀其文如渇飲醴酪)廓(苦角切王禹偁詩一聆髙世行罪髮庸可擢忍耻賦三章塵埃
寄寥廓)霍(叶覺韻王禹偁詩苟非秉陶鈞即去持予槊致主比唐虞安邊如衛霍)爍(所角切王逸九
思待天明兮立躑躅雲䝉䝉兮電儵爍王禹偁詩不爾為逸人深居返吾朴胡然自碌碌名節亦銷爍鄭俠詩
大郎性純淑至寶受磨琢二郎姿秀美白璧光閃爍)鑠(所角切班固東都賦盛三雍之上儀修衮龍之法服
鋪鴻藻信景鑠揚世廟正雅樂石介詩有才無其時徒抱此誠慤吾君嗣丕基百王慙景鑠萬物蒙休嘉四夷
奉正朔)恪(苦角切王禹偁詩仍敕京兆府敦諭詞恭恪先生戀板輿純孝心堅確散髮走烟巒拜章謝恩
渥)彴(集韻弼角切爾雅奔星為彴約邢昺讀)爚(胡覺切張衡西京賦天子乃駕彫軫六駿駮戴翠㡌
倚金較璿弁玉纓遺光儵爚)鶚(苦角切歐陽修詩吾竒曾生者始得之太學初謂獨軒然百鳥而一鶚既
又得楊生羣獸出麟角)屩(正字通居六切音匊莊子音義屩以藉鞋下也)濼(集韻盧谷切音祿説文引
春秋傳公㑹齊侯于濼)柝(他谷切韓維詩所賴衆君子濶逹見表襮還家遂酩酊豈復記鳴柝)斫(側角
切王禹偁詩籠禽幸未死尚且謀飲啄米呼村婢舂樵顧山童斫)摸(莫角切王禹偁詩巢由泉滌耳園綺
芝盈握有時上絶頂星斗近可摸)愕(苦角切歐陽修詩荆巫惜遐荒詭怪杳難貌至今清夜思魂夢輙飛
愕)怍(似足切韓維詩平生愛踈放論議鄙齪齪歡來一狂散豈顧醒後怍)堊(於角切孫覿詩諸儒望先
覺坐待成風斵一斤應手揮郢鼻無㽞堊)寞(莫角切王禹偁詩巨材猶在澗大玉不出璞使者遂空回軟輪
何寂寞)玃(古岳切王禹偁詩五城天上開三殿雲間卓重取故衣冠籠裹山猱玃)噱(叶覺韻歐陽修
詩乖離南北殊魂夢山坡邈握手未知期寄詩聊一噱)咢(詩經集傳音岳大雅或歌或咢)&KR2883;(胡覺切王
禹偁詩遭時得一第游宦何齪齪逐羶甚蚍蜉鬭耀同&KR2919;&KR2883;)凙(叶覺韻王逸九思叢林兮崯崯株榛兮岳
岳霜雪兮漼漼水凍兮&KR0982;凙)石(殊六切東方朔七諫悲楚人之和氏兮獻寶玉以為石遇厲武之不察兮
羌兩足以畢斮易林山險難登澗中多石車馳轊擊載重傷軸擔載差躓踠跌右足太元折于株木輆丁砭石)
客(苦沃切易林路多枳棘前刺我足不利旅客為心作毒棘居六切)白(蒲木切易林北陸陽伏不知黑
白王逸九思魁壘擠摧兮常困辱含憂强老兮愁不樂鬚髮薴顇兮顠鬢白思靈澤兮一膏沐樂吕角切)澤
(昨木切易林春多膏澤夏潤優渥稼穡成熟畆穫百斛太元陽躍于淵于澤于田于嶽物企其足)伯(韻補
博木切詩既成藐藐王錫申伯四牡蹻蹻鉤膺濯濯春秋感精記西秦東闚謀襲鄭伯晉戎同心遮之殽谷反
呼老人百里子哭薛綜麟頌懿矣麒麟惟獸之伯世平覿景否則戢足)格(苦角切淮南子兵如植木努如
羊角人雖衆多勢莫敢格)役(韻補余玉切陸機挽詞在昔良可悲魂往一何蹙念我平生時人道多拘役)
帛(蒲木切後漢逺夷懷德歌父子同賜懷抱匹帛傳告種人長願臣僕)獲(胡谷切易林敏㨗亟疾如猿集
木彤弓雖調終不能獲張衡應間昔有文王自求多福人生在勤不索何獲)益(於六切春秋感精記反呼
老人百里子哭語之不知泣血何益)譯(韻補弋汋切張協七命語不傳于輶軒地不被乎正朔莫不駿奔稽
顙委質重譯)嗌(集韻乙角切音渥韓詩外傳疾笑嗌嗌)貊(韻補末角切傅元詩彎我繁弱弓弄我丈
八矟一舉覆三軍再舉殄戎貊張協七命若乃華裔之夷流荒之貊語不傳于輶軒地不被乎正朔)翟(韻補
直角切史記魯世家厲公擢立索隐系本作翟音特角反)覿(韻補徒谷切易臀困于株木入于幽谷三嵗不
覿陸機七微是以元靈感而表應嘉祉繁而畢覿舞唐廷之來儀鳴岐陽之鸑鷟陸雲詩沈機響駭幽神廣覿
和以同人物歸時育)溺(韻補昵角切詩誰能執熱逝不以濯其何能淑載胥及溺莊子大浸稽天而不溺陸
徳明讀陸機遂志賦伍被刑而伏劍魏和戎而擁樂彼殊途而並致此同川而偏溺禍無景而易逢福有時而
難學)戚(韻補于六切釋名戚蹙也斧以斬斷見者皆蹙懼也詩嵗聿云莫采蕭穫菽心之憂矣自貽伊戚漢
書敘傳詭矣禍福刑于外戚髙后首命呂宗顛覆張衡東京賦若乃流遁忘反放心不覺樂而無節後離其戚
一言幾于喪國我未之學也)慼(韻補于六切楚詞九章忽若去不信兮至今九年而不復慘鬱鬱而不通
兮蹇侘傺而含感班固幽通賦雍造怨而先賞兮丁由惠而被戮栗取弔于逌吉兮王膺慶于所慼謝靈運詩
榮悴迭去來窮通成休戚未若長踈散萬事恒抱朴)迪(韻補徒沃切詩維此良人弗求弗迪維彼忍心是顧
是復陸雲詩惟帝思庸大典光迪思媚三靈誕膺天篤)職(之六切杜甫詩事業只濁醪營葺但茅屋上公
有記者累奏資薄祿主憂豈濟時身逺彌曠職)國(韻補古禄切楚詞天問伯昌號衰秉鞭作牧何令徹彼岐
社命有殷國易林安牀厚褥不得乆宿棄我喜宴困於南國徐陵詩上林雜嘉樹紅柑間修竹萬室擬封家千
林挺荆國史記索隐述贊其記已亡其繇後續江使觸網見留宋國張説詩魚游戀深水鳥游戀喬木如何别
親愛坐去文章國蘇軾羅漢贊我觀十方無度量國諸佛陀耶在我掌握)德(韻補都木切易林五嶽四瀆含
潤為德行不失理民受恩福漢書叙傳髙后首命吕宗顛覆薄姬䃍魏宗文産德謝惠連雪賦曹風以麻衣比
色楚謠以幽蘭儷曲盈尺則呈瑞于豐年袤丈則表沴于隂徳史記索隐述贊陳軫挾權犀首聘欲如何三晉
繼有斯德柳宗元佩韋賦劌㧞刃于霸侯兮退匑匑而畏服寛與猛其相濟兮孰不頌兹之盛德)食(如六
切易林太倉積穀天下饒食隂陽調和年嵗時熟太元繘陸陸缾寘腹井潢洋終不得食杜甫詩不應空陂上
縹緲親酒食淫祀自古昔非唯一川瀆干戈浩茫茫地僻傷極目)色(相玉切蔡邕筆賦削文竹以為管加
漆絲之纒束形調摶以直端染元墨以定色杜甫詩清源多衆魚逺㟁富喬木獨嘆楓香林春時好顔色南有
漢王祠終朝走巫祝)力(盧谷切易林四誅不服恃强負力倍道趨敵師徒敗覆杜甫詩别家長兒女欲起慙
筋力客堂叙節改具物對羈束石暄蕨芽紫渚秀盧筍綠)翼(余六切易林孔懷如玉出于幽谷飛上喬木鼓
其羽翼耀光照目)墨(莫卜切史記屈原傳眴兮窈窕孔静幽墨寃結紆軫兮離愍之長鞠程俱詩談詩如
談禪練性如練墨壯心悟龜毛少作豈虬足平生甚元龍未信今伯玉)極(渠玉切易林火之井谷揚芒生
角犯歴天市闚觀太極杜篤論都賦升輿洛邑巡于西嶽推天時順斗極排閶闔入函谷杜甫詩巴鶯紛未稀
徼麥早向熟悠悠日動江漠漠春辭木臺郎選才俊自顧亦已極)息(昔逐切易林雷行相逐無有攸息戰
于平陸為夷所覆杜甫詩洪濤滔天風拔木前飛禿鶖後鴻鵠九度附書向洛陽十年骨肉無消息)直(韻補
厨玉切楚詞九章令五帝以折中兮戒六神與嚮服俾山川以備御兮命臯陶使聴直杜甫詩歌舞散靈衣荒
哉舊風俗髙堂亦明王魂魄猶正直蘇轍詩他年期汝三丈髙獨立仙翁毛髮綠老人自分不及見子孫見汝
知遺直)得(韻補都木切易謙謙君子卑以自牧也鳴謙貞吉中心得也勞謙君子萬民服也老子辠莫大
于可欲禍莫大于不知足咎莫大于欲得易林入市求鹿不見頓足終日至夜竟無所得謝靈運詩可憐誰家
婦縁流洒素足明月在雲間迢迢不可得杜甫詩泉源泠泠雜猿狖泥濘漠漠飢鴻鵠嵗暮窮隂耿未已人生
㑹面難再得)北(博木切白虎通北方者伏方也萬物伏藏也易林登山履谷與虎相觸猬為功曹班奴奔
北史記索隐述贊絳侯佐漢質厚敦篤始擊碭東亦圍尸北杜甫詩死為殊方鬼頭白免短促老馬終望雲南
雁意在北劉長卿詩玲瓏開户牖落落明四目箕星分南野有斗掛簷北張耒詩淮邊落帆汴口宿橋下連檣
南與北)則(即玉切易勞謙君子萬民服也元不利撝謙不違則也利用侵伐征不服也)塞(息逐切杜
甫詩恐泥竄蛟龍登危聚麋鹿枯查卷拔樹礧磈共充塞聲吹鬼神下勢閲人代速)式(易六切漢書叙傳震
我威靈五世來服王莽竊命是傾是覆備其變理為世典式)域(韻補于六切韋元成詩慎爾㑹同戒爾車
服無媠爾儀以保爾域易林退身山足無出邦域乃得完全賴其生福劉琨詩横厲糾紛羣妖競逐火燎神州
洪流華域謝惠連雪賦雪宫建于東國雪山峙于西域岐昌發詠于來思姬滿申歌于黃竹)棘(居六切易
林見客字注太元目穆穆足肅肅乃貫以棘)惑(胡谷切易林西行求玉冀得隋璞反見凶惡使我驚惑史
記索隐述贊及相秦惠先韓後蜀連衡齊魏傾危誑惑陳軫挾權犀首騁欲)黙(韻補莫卜切楚詞九章眴
兮杳杳孔静而幽黙鬱結紆軫兮離慜而長鞠陸雲詩於鑠祈陽誕鍾天篤清輝龍見元猷淵黙)匿(如六
切易林且如驚鹿不能定足室家分散各走䑕匿柳宗元佩韋賦藺竦顔以誚秦兮入降廉猶臣僕吉優游而
布和兮殘萑蒲以屏匿劌拔刄于霸侯兮退匑匑而畏服)稷(張六切詩載震載夙載生載育時惟后稷易林
封豕溝瀆水潦空谷客止宿舍紀塗至腹處無黍稷)克(苦沃切太元帶其鈎鞶自約束也廬金戒渝小人不
克也)測(子六切易林江海變服淫緬無測髙位顛崩寵祿反覆)惻(子六切樂府平陵東顧見追吏心中
惻心中惻血出漉歸告我家賣黃犢)淢(於六切淮南子盤紆刻儼嬴鏤雕琢詭文囬波淌游瀷淢注淢音郁)
纆(韻補莫卜切陸機挽歌五常侵軌儀夕氣牽徽纆情和乏良聘枝駭或鴆毒)踣(房六切杜甫詩蓊匌
川氣黄羣流㑹空曲清晨望髙浪忽謂隂崖踣恐泥竄蛟龍登危聚麋鹿)嗇(息逐切太元不中不督腐蠹之
嗇)愎(房六切文同詩三犬乃子母共卧銜臠肉老胡抱朱旗狀貌何狠愎端然立髙㟁勢若不可觸)翌
(集韻余六切書越翌日乙丑劉昌宗讀按今書文作翼日)邑(於六切易林駕龍出遊東之樂邑天賜我祿與
生為福)急(居六切易林東龍究毒不知所觸南北困窮王子危急)合(胡谷切易林日出温谷照臨萬
國髙明淑人虞夏配合國古祿切又隂陽辨舒二姓相合婚姻孔云生我利福)答(韻補都木切易林黄鳥采
葍既嫁不答念吾父兄思復舊谷)闔(胡谷切易林目不得闔鬼搔我足班固西都賦内則别風嶕嶢眇麗
巧而聳擢張千門而立萬户順隂陽以開闔)洽(余六切班固東都賦至于永平之際重熙而累洽盛三雍
之上儀修衮龍之法服)法(方六切易林長子入獄婦饋母哭霜降旬日嚮晦伏法漢書叙傳纂書刪詩綴
禮正樂彖系大易因史立法)業(如六切班固西都賦都都相望邑邑相屬國藉十世之基家承百年之業
韓愈房啓墓銘既辦萬年命屏容服功緒卓殊氓獠循業)乏(房六切易林九族和睦不憂飢乏太元羡私曲
唐公而無欲差一也而常穀童寡有而度無乏嵇康琴賦下逮謡俗蔡氏五曲王昭梵妃千里别鶴猶有一切
承間造乏鶴胡沃切)
樏(古音叢目呼酷切同輂)鮞(韻㑹小補如六切)淤(轉注古音畧同沃)胊(集韻吁玉切朐衍戎
名在北地)鄜(集韻盧谷切地名)橋(古音叢目呼酷切同輂)巢(古音叢目子六切)哮(集韻黑角
切同豿豕聲)媌(集韻謨沐切好也)磝(集韻逆角切山多小石也)磽(集韻逆角切)跑(廣韻蒲角
切秦人言蹴)𢋫(韻㑹小補似足切古文續字)瘳(集韻力竹切病也)裘(集韻渠竹切皮衣)鯈
(集韻式竹切黑也一曰鯈鯈罹禍毒也)怮(集韻乙六切抑志也)痏(集韻于六切病也)鼓(韻㑹小補
之欲切)取(集韻趨玉切取慮縣名在臨淮)剿(韻㑹小𥙷子六切截也)爪(韻㑹小補居玉切覆手取
物也)玖(古音叢目讀作局)嗾(集韻作木切呼犬聲)銃(集韻昌六切銎也)□(廣韻房六切韋囊歩
靫)溯(集韻色角切同□濯潘也)蚹(集韻歩木切蚹蠃蝸牛也)瑇(韻㑹小補徒沃切)掉(韻㑹尼角
切持也)淖(集韻竹角切姓也)罩(集韻勅角切捕魚器)砲(集韻四沃切聲也)誥(韻㑹小補姑沃
切)瑁(廣韻莫沃切玳瑁)媢(廣韻莫沃切妬也)懊(廣韻於六切貪也愛也)靠(集韻枯沃切相
違也)銼(廣韻昨木切銼&KR1995;釡屬)售(集韻神六切賣也)幼(韻㑹小補於六切小也)構(韻㑹小補
訖岳切)透(廣韻式竹切驚也)籀(古音叢目同讀)縐(韻㑹小補側六切)&KR1280;(集韻竹角切龍尾一
曰東方星名)鱟(廣韻烏酷切魚名)鴪(集韻于六切疾飛貌)不(韻㑹逋沃切)蒻(集韻昵角切□
蒻豆也)寂(韻㑹小補才竺切無聲也)皪(集韻北角切皪犖雜色)磩(集韻側六切礎謂之磩)疈
(集韻芳六切剖也)
欽定叶韻彚輯卷四十九
