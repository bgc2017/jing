欽定叶韻彚輯卷三
四支
支(章移切廣韻度也持也又分也庶也天干地支又姓趙有司空支雄又與枝肢通)枝(章移切說文木
别生條廣韻枝柯也通作支)移(弋支切遷也遺也延也徙也易也說文禾相倚移也又官曹公府不相臨
敬則為移書又姓漢有𢎞農太守移良)為(薳支切說文母猴也爾雅造作也又姓魯昭公子公為之後)
垂(是為切幾也疆也說文逺邊也増韻自上縋下也)吹(昌垂切說文嘘也)陂(彼為切說文阪也一
曰池也書傳澤障曰陂)碑(彼為切被也又悲也宗廟以麗牲墓以下葬後人因之銘勒功徳)竒(居宜
切說文異也又詭也又姓後魏書竒斤氏改為竒氏)宜(魚羈切說文所安也又州名唐置宜州亦姓)儀
(魚羈切度也義也正也法也容也宜也又州名唐置儀州又姓左傳徐大夫儀楚)皮(符羈切皮膚也釋名
皮被也被覆體也又姓)兒(汝移切說文孩子也一曰男曰兒女曰嬰又倪也人之始如木有端倪也)離
(吕支切說文離黄倉庚也廣韻今用鸝為鸝黄借離為離别鄭氏曰近曰離逺曰别又麗也又卦名又水名又
姓離婁之後)施(式支切設也増韻用也加也又州名又姓左傳魯大夫施伯)知(陟離切覺也欲也增
韻喻也)馳(直離切說文大驅也増韻馳騁曰馳左傳注車馬曰馳)池(直離切停水曰池廣韻沼也又
州名唐置池州又姓)規(居隨切說文有法度也一曰正圓之器又求計也又蔽也)危(魚為切說文在高而
懼也廣韻疾也隤也不正也不安也又宿名又姓)夷(以脂切說文平也廣韻猶等也滅也易也韻會東方
之人也又芟也)師(䟽夷切說文二千五百人為師長也範也周禮注帥也又導也習學也公羊注衆也又卦
名又姓)姿(即夷切說文態也)遲(直尼切說文徐行也廣韻久也緩也又姓)龜(居追切說文舊也外
骨内肉者也介蟲之長四靈之一)眉(武悲切說文目上毛也方言東南謂老曰眉一曰媚也又州名西魏
置眉州)悲(府眉切說文痛也)之(止而切說文出也廣韻適也往也間也増韻至也又語助又姓)芝
(止而切說文神草古瑞命記王者慈仁則芝草生)時(市之切說文四時也廣韻辰也又善也中也是也又
水名又姓)詩(書之切說文志也志發於言也釋名之也志之所之也)棊(渠之切說文博棊徐廣曰古通
謂博奕之子為棊亦作棋碁)旗(渠之切釋名熊虎為旗將軍所建象其猛如虎與衆期之於下也又姓漢
有九江太守旗光)辭(似兹切說文告也又訟也與詞通韻會文詞詩詞當作詞言辭訟辭當作辭)詞
(似兹切詳見辭字下)期(渠之切說文會也廣韻信也限也要也又姓風俗通有期思國)祠(似兹切說文春
祭曰祠仲春之月不用犧牲用圭璧及皮幣多文祠也周禮注求福曰禱得求曰祠)基(居之切說文始也廣
韻經也業也址也設也増韻本也)疑(語其切說文惑也廣韻不定也恐也嫌也增韻似也)姬(居之切說
文婦人美稱顔師古漢書注姬本周姓貴于衆國之女所以婦人美號皆稱姬又與之切)絲(息慈切說文蠶
所吐也又一蠶為忽十忽為絲)司(息慈切主也又州名又姓)葵(渠追切說文菜也爾雅翼葵百菜之王味
尤甘滑)醫(於其切說文治病工也増韻療也或作毉後漢書毉之為言意也)帷(洧悲切說文在旁曰
帷幔也一曰圍也)思(息兹切說文念也又語已辭諡法謀慮不愆曰思又州名)滋(子之切說文水名多
也益也一曰蕃也㫖也増韻液也浸也)持(直之切說文握也執也)隨(旬為切說文順也從也卦名又
國名又州名又姓)癡(丑之切說文不慧也)維(以追切豈也隅也持也繫也說文車蓋維車也)卮(章移
切說文飲酒圓器也亦作觚觶古以角為之所以節飲食)麋(武悲切說文鹿屬釋名澤獸也又姓又古字與
眉通)螭(丑之切說文如龍而黄無角北方謂之土螻)麾(許為切說文旗屬本作摩或作戲)墀(直尼
切說文塗地也亦作□)彌(武移切益也長也久也增韻滿也又姓)慈(疾之切說文愛也上安下之辭
増韻柔也又州名)遺(以追切說文亡也餘也廣韻加也増韻失也又陳迹也又便旋也又姓急就章有遺
餘)肌(居夷切說文肉也或作骪列子&KR2024;骨無䃣)脂(旨夷切說文戴角者脂無角者膏釋名砥也著面軟
滑如砥石也又姓魏畧有中大夫脂習)雌(此移切牝也說文鳥母也)披(敷羈切說文旁特曰披一曰分
也開也散也)嬉(許其切博雅戲也增韻美也游也通作娭)尸(式之切說文陳也與屍通又主也古者立
尸主神又利也又姓)貍(里之切說文伏獸似貙廣韻野猫俗作狸)炊(昌垂切說文爨也)湄(武悲切釋
名湄眉也臨水如眉也爾雅水草交曰湄)籬(吕支切藩也漢書作蘺韻會一作杝一作㰚)兹(子之切說
文草木多益徐廣曰藉席之名又此也)差(楚宜切說文次也不齊等也)疲(符羈切說文勞力也廣韻
乏也增韻倦也止也或作罷)&KR1492;(疾資切說文&KR1492;茅蓋屋也韻會宻比也又姓漢有&KR1492;光)卑(府移切說
文賤也通作庳下也又姓)辤(似兹切說文不受也又史記辤決而行)虧(去為切說文氣損也廣韻缺也
博雅少也)蕤(儒隹切說文草木華垂貌)陲(是為切邊也說文危也通作垂)騎(渠羈切說文跨馬也)曦
(許羈切廣韻日光也)歧(巨支切爾雅二塗謂之歧釋名物兩為歧)岐(巨支切說文山名今岐山又州名又
姓古有岐伯)誰(視規切說文何也)斯(息移切此也說文析也又語已辤又姓)私(息移切說文作
厶不公也又禾也又恤也又爾雅女子謂姊妹夫曰私)窺(去隨切說文小視也通作闚)欹(去竒切宗
廟宥坐之器又說文居宜切持去也)熙(許其切說文燥也興也廣韻和也廣也長也又州名)欺(去其切說
文詐也又謾也陵也)疵(疾移切說文病也通作呰)貲(即移切貨也財也韻會通作訾)笞(丑之切說文捶
擊也)羈(居宜切說文馬絡頭也又絆也)彛(以脂切說文宗廟常器也又法也又常也)髭(即移切口上須
本作頾增韻口上曰髭在下曰鬚在頰曰髯)頤(與之切說文頷也廣韻頤養又卦名)資(即夷切說文貨
也助也機也又憑也托也頼也材質也又州名又與齎同周官共財用之幣齎又姓)糜(靡為切說文糝也廣
韻糜粥又與㸏通糜爛也)飢(居夷切說文餓也又姓殷民七族有飢氏)衰(所追切說文寖微也少也弱也
耗也)錐(職追切說文鋭也又器如鑽也)姨(以脂切母之姊妹又爾雅妻之姊妹同出為姨)楣(武悲切廣
韻户楣釋名近前各兩若面之有眉)䕫(渠追切說文獸名一足國語木石之怪䕫罔兩又國名又州名)祇
(巨支切說文地祇提出萬物者也又大也安也周禮作示)涯(魚羈切說文水際也)伊(於脂切廣韻惟也因
也侯也又發語辭增韻彼也又水名又州名又姓)蓍(式之切蒿屬筮者以為䇿)追(陟隹切說文逐也附
也廣韻隨也)緇(側持切說文帛黑紺色也亦作䊷)箕(居之切說文東方宿名廣韻箕帚也又山名又
姓又國名箕子所封又地也)椎(直追切說文擊也又椎鈍也廣韻椎鈍不曲橈亦捧椎也又椎髻亦作槌)
羆(彼為切爾雅羆如熊黄白文)罳(息慈切廣韻屏也)箎(直離切說文管樂也竹為之長尺四寸八
孔或作竾)釐(里之切說文理也又音禧福也)萎(於為切草木枯又蔫也又草名)匙(是支切說文七也亦
作鍉)凘(息移切說文流氷也)脾(符支切說文土藏也文子脾禆也在胃下禆助胃氣之化物)坻(直尼
切說文小渚也一曰水中髙地)嶷(語其切山名亦作疑)治(直之切說文理也)驪(吕支切說文馬深黒
色又姓)媯(居為切木名又姓虞舜居媯汭因以為氏又州名)颸(息兹切風也又疾也)屍(式之切說
文終也)綦(渠之切說文青黒文廣韻履下飾增韻極也)怡(與之切說文和也廣韻悦也又姓北史有
怡峯)尼(女夷切廣韻和也又山名)漪(於離切說文水波也通作猗)纍(力追切說文綴得理也亦作累
漢書作絫廣韻索也亦作縲又姓晉七輿大夫纍虎)匜(戈支切說文盥器有柄可以注水)犧(許羈切說
文宗廟牲色純曰犧全體曰牲)飴(與之切米糵煎也又乾糖也或作&KR0961;)而(如之切說文頰毛也又語助又
汝也)鴟(處脂切說文鷂也又盛酒瓶)推(又隹切說文順遷也一曰窮詰也廣韻排也增韻擇也奬也奉
也尋繹也)縻(靡為切繫也說文牛靷也亦作靡)璃(吕支切廣韻琉璃)祁(渠脂切爾雅徐也廣韻盛
也大也又州名又姓黄帝二十五子之一)綏(息遺切所執轡之總一曰安也又却也左傳注古名退軍為綏)
逵(渠追切說文九達道也廣韻隱也)吚(於脂切强笑語貌)巇(許羈切本作□山相對危險也)酏
(弋支切廣韻酒也韻會飲也賈逵酏為粥清粥而去米也)絺(丑飢切細葛也詩注葛之細者曰絺)羲(許羈
切說文氣也又官名堯有羲和又姓羲黎羲仲之後)羸(力為切說文瘦也)肢(章移切說文本作胑體四
胑也通作支互見)騏(渠之切說文馬青驪色又如博棊)訾(即移切量也又毁也又思也又姓漢有樓
虛侯訾順)獅(疏夷切爾雅狻猊也一名白澤廣韻犬生二子通作師)竒(居宜切亦作踦不偶也隻也又
虧也)嗤(赤之切廣韻笑也)□(房脂切說文人齎也廣韻今作毗通為□輔之□又曰明也厚也又□陵
地名)咨(即夷切說文謀事曰咨亦作諮又嗟也)墮(許規切本作隓俗作隳毁也壞也)萁(渠之切亦
作□廣韻豆萁又韻會萁草如荻)其(渠之切辭也又豈也又指物之辭又姓漢有陽阿侯其石)其(居之
切語辭)醨(吕之切薄酒也通作漓)粢(即夷切說文稷也粢盛也通作齊)睢(息遺切水名亦作濉)
睢(許規切仰目也)漓(吕支切水渗入地又澆漓也)蠡(吕支切瓠勺也)噫(於其切恨聲)騅(職追
切廣韻馬蒼白雜毛又姓左傳晉七輿大夫騅㪜)馗(渠追切與逵同廣韻又鍾馗俗以避惡)葘(側持
切說文不耕田也亦作甾又東楚名缶曰甾)輺(楚持切又側持切義同字林載衣物車前後皆蔽釋名屛
也有邸曰輜無邸曰輧)褵(吕支切婦人褘通作縭)邳(符悲切地名又姓)錡(渠羈切釡屬)胝
(丁尼切廣韻皮厚也)緌(儒隹切說文系冠纓)鰭(渠脂切魚脊上骨也)栭(如之切說文屋楶也)迆(戈支
切義同蛇詳蛇字下)蛇(戈支切後漢書作委佗又作委它韓詩外傳作褘□竝字異而義同)陴(符支切說
文城上女牆睥睨也)淇(渠之切水名)蜊(立依切蛤蜊也)扅(戈支切門關謂之扊扅廣韻户扃也)漦
(俟甾切涎沬也又順流也)媸(赤之切增韻醜也又侮也癡也)湽(側持切說文水名漢書作甾)麗(吕支
切施也又附著也廣韻東夷國名)氂(里之切說文牛尾也又十毫曰氂)瀰(武移切說文大水貌)篩
(疏夷切竹器或作籭神異經南方以為船)纚(吕支切緌也通作縭又通俗文幘裹曰纚)朞(居之切周年匝
四時也通作期)厮(息移切廣韻役也)氏(章移切國名也又姓)痍(以脂切傷也通作夷)榱(所追切說
文椽桷也)娭(許其切倉頡篇婦人賤稱與嬉同)壝(以追切堳埓也廣韻壇也)齍(即夷切廣韻黍稷在
器)蘺(吕支切廣韻蘼蕪别名通作離)轙(魚羈切說文車衡載馬轡者)脽(視規切說文尻也漢書注
臀也又脽邱)蘄(渠之切香草又求也又州名又姓)耏(如之切獸多毛亦作髵又水名又姓)嫠(里之
切說文無夫也通作釐左傳嫠不恤其緯)貔(房脂切豹屬)比(房脂切和也一曰相次也廣韻竝也又比
部官名)椑(府移切木名似柹)僖(許其切說文諡法小心畏忌曰僖)鸃(魚羈切說文鵔鸃也)貽
(與之切遺也通作詒)祺(渠之切說文吉也祥也)葹(弋支切楚辭注形似鼠耳詩人謂之卷耳增韻豆屬)
嘻(許其切噫嘻歎聲)撝(許為切說文裂也又與麾同)鸝(呂支切黃鸝也)瓷(疾資切韻會陶器堅
緻者)鶿(疾之切鸕鶿鳥亦作鷀不卵生口吐其雛又子之切)鈹(敷羈切說文大鍼也廣韻刅戈也一曰劍
如刀裝者或作鉟)䍦(吕之切接䍦白㡌晋書作籬)𤦺(渠羈切玉名一曰□也埤倉瑋也)骴(疾移
切鳥獸殘骨也)洏(如之切涕流貌)疷(丁尼切病也)洟(尤伊切鼻液)騤(渠追切馬行貌廣韻强也
又盛也)髵(如之切獸作鬛貌)唲(汝移切强笑也廣韻曲從貌)&KR1138;(弋支切自得貌)嵋(武悲切山
名蜀有峨嵋山通作眉)怩(女夷切心慚也)欙(力追切說文山行所乗者)駓(敷悲切說文馬黄白雜色)
熹(許其切炙也一曰熾也又諡法有功安人曰熹聲𩔖熹亦熙字)孜(子之切說文汲汲也又勤也廣韻處
也一曰又篤愛也通作孳)台(與之切我也又姓)蚩(赤之切說文蟲也又謹厚貌又姓)罹(吕支切憂
也又遭也通作離)裨(府移切說文接益也廣韻補也與也附也助也又音陴)禆(符支切將之偏副歐
陽氏謂从示不从衣為是又姓)虒(息移切說文似虎有角)魑(丑知切說文魑魅)荽(息遺切說文薑
屬可以香口亦作葰)紕(匹夷切繒欲壊也增韻繪疏也亦作岐)椸(弋支切方言榻前几趙魏之間謂之
椸一曰衣架亦作箷)倕(是為切重也廣韻黄帝時巧人名)丕(敷悲切說文大也又姓亦作㔻)琪(渠之
切玉屬)僛(去其切醉舞貌)□(渠支切說文老也又長也强也至也言至老境也亦作耆)衰(楚危切廣
韻小也減也殺也又所追切)惟(以追切說文思也一曰謀也又獨也又通為語辭)猗(於離切長也倚
也施也又說文犗犬也又詩注加也又與兮同)劑(遵為切券也)絁(式支切繒似布本作䌳說文粗緒也)
□(居宜切旅寓也廣韻寄也)伾(敷悲切說文有力也)薺(疾資切說文蒺藜也作薋通作茨)黧(力脂
切黒色也通作黎)偲(息兹切相切責也)濰(以追切水名在瑯琊郡又州名隋置濰州通作維)提
(是支切羣飛貌)㕧(牛肌切說文唸㕧呻也亦作屎)醿(靡為切増韻重釀酒一曰麥酒不去滓而飲又花名)
塒(市之切說文鷄棲塒也)魌(去其切說文䫏頭也逐疫魌頭亦作倛)犛(里之切說文牛黑色出西
南徼外)鮞(如之切廣韻魚子也)蓰(山宜切韻會物數也五倍曰蓰)祇(㫖夷切說文敬也)&KR1693;(房脂
切魚名)禧(許其切說文福也或作釐)峗(息為切三峗山名通作危)庳(府移切下也)居(居之切語
助也)餈(疾資切說文稻餅也)鬐(渠脂切馬項上鬛也按莊子文選亦與魚鬛之鰭通用)梔(章移切說
文通作支爾雅一名木丹一名林蘭一名薝蔔)澌(息移切韻會氷索也)踦(去竒切隻也說文一足也廣韻
脚跛也)蠵(悦吹切說文大龜)戲(許羈切於戲歎辭又姓又地名)鎚(直追切金槌又權也亦作錘)
蚳(直尼切說文螘子也)畸(居宜切說文殘田也井田為正零田不可井者為畸通作竒)鵻(職追切詩
傳夫不也鄭云小鳩也)戣(渠追切說文兵也㦸屬)劘(靡為切韻會分也)褫(直離切奪衣也說文
蓐衣一名褫氊)椅(於離切廣韻木名梓實桐皮)胹(如之切說文爛也又煑也)榰(章移切說文柱也謂
相榰柱也又榰梧通作枝)埤(符支切附也增也)跜(女夷切虬龍動貌)鉟(符悲切廣韻刅戈也或作
鈹又音丕)磁(疾之切說文石名可以引針又州名隋置磁州)腄(竹垂切說文瘢也)栘(弋支切木名又
成兮切)崥(符支切山足)錍(府移切釡屬)嗺(醉綏切山髙貌)郿(武悲切地名)暆(弋支切説
文日行暆暆也)痿(於為切說文痺濕病也又人垂切兩足不能相及)釃(所宜切廣韻下酒)𩅰(息移
切小雨)桵(丈隹切說文木名)离(丑知切猛獸說文作□山神獸也又吕支切卦名通作離)梩(里之
切載土輿又臿也)謻(弋之切同□别也廣韻冰室門名)貤(余支切韻會移也)貾(直尼切貝名)
孋(吕支切韻會戎國通作驪)剺(里之切說文剝也)隹(職追切說文鳥短尾者總名)齊(即夷切說
文緶也裳下緝又齊縗經典通作齊亦作䄢)簃(弋支切說文閣邊小屋也)錙(側持切說文六銖也)陑
(如之切廣韻地名又䕫險也)雖(息遺切廣韻語助也蟲名似蜥蜴而有文)蚑(巨支切說文蚑蚑蟲行貌)
□(居隨切裁也)郫(符支切地名又姓又符羈切縣名)嚱(許羈切玉篇口聲廣韻作□)鍦(式支
切方言吳越以矛為鍦)耔(子之切雍禾根也)仔(子之切說文克也又任也)觺(語其切角利貌)譆
(許其切廣韻痛聲)寅(以脂切廣韻敬也亦辰名)鄑(即移切地名)蓷(又隹切草名萑也)鰣(市之
切廣韻魚名似魴肥美四月有之)麒(渠之切漢書注牡曰麒牝曰麟)㮰(房之切楣也)茈(疾移切爾
雅藐茈草名)委(於為切)鍉(常支切鑰也與匙同)鴯(如之切廣韻𤣥鳥也詳而下)秠(符悲切廣
韻黑黍一稃二米)蜞(渠之切廣韻蟛蜞似蟹而小)頯(渠追切韻會靣顴也廣韻作頄)蘼(靡為切草
名)軝(巨支切說文長轂之軝也)剞(居宜切韻會剞劂刀也)桋(以脂切說文木名)襹(所宜切毛
羽衣貌)摛(丑知切舒也)箠(竹垂切節也)﨑(去竒切廣韻﨑嶇)嵫(子之切山名)胔(疾移
切廣韻人子腸名又腐肉曰胔)褷(所宜切廣韻與襹同)隋(旬為切廣韻本作隨隋文帝去辵)箄(府移
切廣韻取魚竹器)眵(章移切又尺支也廣韻目汁凝也)黐(吕支切黏也又丑知切)邿(書之切小
國名又地名)齝(書之切說文口吐而噍也又丑知切牛吐食而復嚼)蜲(於為切蜲蛇)噅(許為切口
不言正)㸏(靡為切㸏爛)蛦(以脂切&KR2209;蛦蟲名)娸(去其切醜也又姓)㩼(章移切多也)觶
(章移切本音寘今作奉觶字)樆(吕支切山梨也)媯(是支切姼母也)柅(女夷切廣韻木名)榯(市之
切樹木立也)鼒(子之切小鼎)&KR2935;(靡為切乗輿金飾馬耳)&KR3985;(靡為切穄也)旇(敷羈切麾謂之
旇又旌旗旇靡也)翍(敷羈切張羽)觜(即移切說文䲭奮頭上角觜也又西方宿)䕻(吕支切草木附
地生也)錤(渠之切鎡也鉏也田器)緦(息兹切說文十五升布)厜(姊宜切說文山巔也)鉹(弋支
切方言凉州呼甑)趍(直離切說文趍趙久也)&KR2111;(息移切雅鳥釋名鸒&KR2111;鵯鶋小而多羣)鳲(式之
切鳲鳩鴶鵴今布榖)蘪(靡為切爾雅草從水生曰蘪又蘪蕪蘄芷也根曰芎藭苗曰蘪蕪)柌(似兹切鐮
柄)犪(渠追切犪牛出岷山)萑(職追切說文草多貌一曰草名茺蔚也又名益母)䨨(陟誰切雷也)
甤(儒隹切說文草木實甤甤也)&KR2621;(疾資切廣韻涔&KR2621;久雨)秜(力脂切稻稿來年復生)耛(澄之
切韻會耘除草)豾(敷悲切貍子)怌(敷悲切怌怌恐也又慢也)泜(直尼切水名在常山又㫖夷切)菭
(直尼切水衣)&KR4319;(房脂切說文蒿也)澬(疾資切廣韻水名又音茨)跠(以脂切踞也通作夷)愭(渠脂
切畏也敬也)黟(於脂切說文黑水也又縣名)䆅(疾資切積禾也)瓻(丑飢切盛酒瓶通作鴟)恞
(以脂切爾雅悦也通作夷)䧅(以脂切廣韻隇䧅險阻)峓(以脂切山名書作嵎夷傳曰東表之地)&KR1795;
(以脂切說文行平夷也通作夷博雅&KR1795;&KR1795;行也)鄈(渠追切地名)溈(逺支切說文水名)逶(於為切說
文逶迤衺去貎)耚(敷羈切耕也通作□)藣(彼為切藣簴爾雅旄謂之藣)騩(居追切馬淺黑色)蘲
(力追切盛土籠通作虆)踟(直離切說文踟蹰也)䔟(弋支切廣韻萎䔟草)踑(渠之切廣韻馴跡也)諆
(居之切謀也說文欺也)圯(與之切橋也廣韻土橋名在泗州)瓵(與之切說文甌瓵)覗(息兹切廣
韻覷也)&KR0722;(渠之切說文弁飾也)洢(於脂切水名通作伊)㕒(魚為切厜㕒山峰巉巖貌)倭(於為切順
貌)䴧(於為切□鹿一曰鹿之美者)䥴(許規切鼎也一曰大鐘又日旁氣)&KR2296;(敷羈切割肉也廣韻
開肉也)怟(巨支切爾雅怟怟惕惕憂也)&KR2714;(許羈切韻會蠡也又木名或作□□亦作蟻蟻)燨(許羈
切與㬢同玉篇炎盛也又大也)桸(許羈切韻會勺也亦通作&KR2714;)劙(吕支切廣韻分破也或作□□)穲
(吕支切廣韻穲穲黍稷行列也)宧(與之切說文室東北隅食所居也亦養也)&KR2878;(是支切亦作提)嵯(楚宜
切㠁嵯山不齊貌)罙(武移切說文周行也一曰深入也冐也)䝷(陟離切以財質也)褘(於離切爾
雅美也廣韻珍也)籭(所宜切&KR1847;也)&KR2620;(居隋切鷒&KR2620;鳥名)詖(彼為切辨詞韻會譣詖又慧也佞也)
玼(疾移切玉病)□(力脂切割也與劙同詳劙下)榿(居宜切木名蜀以榿為薪三年可燒)觭(去竒
切說文角一俛一仰)徛(邱竒切說文舉脛有度也爾雅石降謂之徛廣韻作碕去竒切聚石為渡也)䅑
(儒隹切廣韻禾四把也)椔(側持切爾雅木立死曰椔)兹(疾之切)彲(丑之切廣韻獸名)
五微
微(無非切妙也細也少也衰也賤也又無也非也說文隱行也又地名又國名)薇(無非切說文菜也)
暉(許歸切說文光也廣韻日色)煇(許歸切光也通作輝亦與暉通)徽(許歸切說文衺幅也一曰糾繩
也又美也又琴節曰徽又地名隋置歙州宋改徽州)揮(許歸切奮也增韻振也動也灑也指揮也又揮霍也)
翬(許歸切說文大飛也廣韻飛貌又雉五色備也)韋(雨非切說文相背也徐鍇曰柔皮也又姓)圍(雨非
切說文守也廣韻圜也遶也韻會一圍五寸又一抱謂之圍)幃(雨非切說文本禕囊字即今之香囊又單
帳也又許歸切)闈(雨非切宫中門也)違(雨非切離也廣韻背也韻會去之又奔放曰違)霏(芳菲切說
文雰也)菲(芳非切說文芴也又茂貌)妃(芳菲切左傳嘉耦曰妃說文匹也爾雅媲也對也)騑(芳菲
切說文驂旁馬又馬行不止貌)緋(甫微切絳色也一曰赤練)飛(甫微切說文鳥翥也通作蜚又姓)非
(甫微切廣韻不是也責也違也増韻訾也亦姓風俗通有非子伯益之後)扉(甫微切說文户扇也爾雅闔謂
之扉)肥(符非切說文多肉也又國名又姓)腓(符非切腳腨腸也一曰病也又避也)威(於非切說文姑
也今借為威權字廣韻威儀也又姓)祈(渠希切亦作蘄說文求福也又報也告也增韻徐也)旂(渠希切爾
雅有鈴曰旂釋名交龍曰旂旂倚也畫作兩龍有依倚也)畿(渠希切說文天子千里地亦曰圻又門内曰畿)
機(居依切說文王發謂之機又弩牙一曰織具也又巧術也變也要也會也密也)幾(居依切說文微也殆
也廣韻庶幾也韻會尚也期也又渠希切近也)譏(居依切說文誹也一曰譴也廣韻問也增韻誚也伺察曰
譏通作幾)磯(居依切磧也一曰激也增韻石激水曰磯)鞿(居依切繫馬韻會馬絡頭一曰韁在口)璣
(居依切珠不圓者)饑(居依切穀不熟曰饑韻會餓也)稀(香衣切說文踈也集韻通作希)希(香衣切爾
雅罕也廣韻止也望也散也施也俗作稀)晞(香衣切說文乾也方言暴也)衣(於希切上曰衣下曰裳白
虎通衣者隱也所以隱形也又姓)依(於希切倚也增韻憑也附也據也)沂(魚衣切說文水名又州名)
巍(語韋切說文髙也韻會通作嵬)歸(舉韋切廣韻還也增韻入也又依投也說文女嫁也又州名又姓)
褘(許歸切說文本作幃囊也爾雅婦人之褘謂之縭廣韻后祭服)誹(甫微切謗也増韻非議也通作非)
淝(符非切水名在廬江又地名亦作肥)痱(符非切風病也一曰小腫)欷(香衣切歔也亦作唏)豨(香衣
切豕也方言南楚謂之豨)㵟(無非切說文浽㵟小雨也)幑(許歸切說文幟也)楎(許歸切說文橛也爾
雅杙在墻曰楎又犂頭也)餥(甫微切餱也)騛(甫微切說文馬逸也通作飛廣韻騛&KR0693;馬而&KR0693;走)厞
(符非切隱也)蝛(於非切&KR2212;蝛蟲名古通威)葳(於非切葳蕤草木盛貌)肵(渠希切韻會敬也又盛心
舌之爼)鐖(居依切廣韻鈎逆鋩也韻會又大鎌也)刏(渠希切以血塗門也又居依切)耭(居依切韻
會耕也)嘰(居依切說文少食也廣韻口醜)鵗(香衣切爾雅雉北方曰鵗)譩(於希切痛聲)溰(魚衣
切博雅溰溰霜雪貌)犩(語韋切爾雅犩牛郭璞曰即犪牛如牛而大肉數千斤或作□)馡(甫微切香也通
作菲)婓(芳非切說文婓婓往來貌一曰醜也)頎(渠希切說文頭佳貌一曰長貌)碕(渠希切曲㟁也一作
崎亦作圻又去竒切石橋也)圻(渠希切本作﨑曲岸也又書傳為京圻字)禨(居依切祥也増韻祟也)
睎(香衣切說文望也通作希)騩(舉韋切馬黑色也又山名)
支微齊叶韻
魚(韻𥙷魚羈切徐幹七喻大宛之犧九江之魚雲鶬水鵠禽蹯豹胎胎音怡歡聞變歌張&KR0699;不得魚不櫓&KR0699;
空歸君非鸕鷀鳥底為守空池)書(韻畧商之切越采葛婦歌見除字注焦仲卿詩十五彈箜篌十六誦詩書
十七為君婦中心常苦悲阮籍詩昔年十四五志尚好詩書被褐懷珠玉顔閔相與期李白詩邊城兒生年不
讀一字書王炎詩日光玉潔元子辭銀鈎鐵畫顔公書百金不憚買墨本摩挲石刻今見之)舒(韻畧商之
切越采葛婦歌增封益地賜羽竒几杖茵蓐諸侯儀羣臣拜舞天顔舒我王何憂能不移)居(廣韻居之切易
林天之所災凶不可居轉徙獲福留止憂危黄庭經中池有士衣赤衣田下三寸神所居蘇耽化鶴歌翹足髙
屋下見羣兒我是蘇仙彈我何為翻身雲外却返吾居)車(居之切易林吾有驊騮畜之以時東家翁孺來
詣我車沈位經筵賦畢朝會㤀媟娭備法從乗龍車稱啟蹕揚雲旂)輿(文選章句魚羈切司馬相如子虚賦
楚王乃駕馴駮之駟乗雕玉之輿靡魚須之撓㫋曳明月之珠旗揚雄河東賦奮電鞭驂雷輜鳴洪鐘建五旗
羲和司日顔倫奉輿王炎詩朔方天子扶九廟京師父老迎千麾紫袍再拜謁道左上皇萬里旋鑾輿)餘
(以追切左延年秦女休行女休堅辭為宗報讎死不疑殺人都市中徼我都巷西丞卿羅列東向坐女休悽悽
曳梏前兩徒夾我持刀刀五尺餘)胥(先稽切揚雄羽獵賦方椎夜光之流離剖明月之珠胎鞭洛水之宓
妃餉屈原與彭胥胎音怡)疏(韻補山宜切劉章耕田歌深耕穊種立苗欲疏非其種者鉏而去之)虚(文選
章句居宜切易林五鋭鐵頤倉庫空虚賈市無盈與利為仇仇音竒揚雄羽獵賦靡日月之朱竿曳彗星之飛
旗青雲為紛虹霓為繯屬之乎昆侖之虚)嘘(許其切易林車傾馬疲叔伯嗟嘘)廬(吕支切易林病篤難
醫和不能治命終永訖下即蒿廬)驢(吕支切杜篤論都賦馳阬岸獲昆彌虜&KR2847;侲驅驘驢馭宛馬鞭
駃騠)除(韻畧魚羈切越采葛婦歌越王悅兮忘罪除吳王歡兮飛尺書増封益地賜羽竒几杖茵蓐諸侯儀
書音施)如(市之切班固東都賦羙哉乎斯詩義正乎揚雄事實乎相如匪惟主人之好學蓋乃遭遇乎斯
時方岳詩烟霏霏冡纍纍青山良是白骨非欲呼古人呼不醒待呼得醒將何如)墟(許其切易林伯氏殺
牛行悖天時亳社夷燒朝歌邱墟又匿痼不醫亂政生災紂作淫虐商破其墟災牋西切)于(韻註音危儀禮
賄在聘于賄注于讀曰為言當視賔之禮而為之財也)衢(居宜切王禹偁詩蒼黄塵滿目揮灑涕交頤目
斷九重闕魂消八達衢尊親逺扶侍兄弟盡流離)儒(市之切漢書叙傳髙陵修儒任刑養威用合時宜器
周世資)濡(集韻人之切左傳盟于濡上李軌讀又與胹通禮記濡豚濡雞)襦(市之切易林縮緒亂絲手
與為災越畆逐免斷其褌襦災音懠)珠(子之切音兹莊子青青之麥生于陵陂生不布施死何含珠為接其
鬢擪其顪儒以金椎控其頤徐别其頰無傷口中珠)趨(即夷切沈一貫經筵賦爰升法座撫南面而綝縭時
三后八蕃鏘集容與而交進羣工庶尹委蛇雜遝而旁趨金貂玉珥虎賁郎將之官魚麗而雁行麗正集賢道
術博聞之士麟遊而鳯儀)符(無非切易林科得其幾與道合符)雛(徂奚切王炎夏日郊行賦蜩解甲而
效鳴鶯遷喬而載飛雀遶屋而孳尾烏俯巢而哺雛是孰斡其機緘至于日運而不齊也耶)夫(符悲切易
林三婦同夫忽不相思志恒不愁顔色不怡)樞(去其切參同契長子繼父體因母立兆基消息應鐘律升
降據斗樞又硫黄燒豫章泥汞相煉治鼓下五石銅以之為輔樞)厨(韻會小補符羈切歐陽氏曰後漢黨
錮傳八及八厨音皮)駒(居之切易林多言少實命鹿為駒道徳開基君子逢時利以中疑)徒(文選章句
音提揚雄羽獵賦及至獲夷之徒蹶松柏掌蒺藜易林灌頡同徒道頓跌踦)圖(符羈切參同契至聖不過
伏羲畫八卦效天圖文王帝之宗結體演爻詞沈一貫經筵賦故累葉仍懿于無疆而重光起燭于乾曦亶人
主之至樂亦王道之永圖宜率舊章用昭皇熙)奴(武移切王炎詩兩兩為朋四髫齔乳盧隨逐相諧嬉掌中
看珠二少艾捧顋却立鴸鬟奴)都(楚詞集注丁奚反宋玉招魂魂兮歸來君無下此幽都些土伯九約其角
觺觺些王炎詩梳裝淡薄服製古如見永徽貞觀時若非侯家及主第人物無此美且都)臾(與之切徐幹詩
寄身雖在逺豈忘君須臾旣厚不為薄想君時見思)姝(去其切參同契假使二女共室顔色甚姝令蘇秦通
言張儀結媒發辨利舌奮舒美詞推心調諧使為夫妻媒謨悲切)娛(魚羈切皮日休補納夏歌麟之儀儀
不縶不維樂徳而至如賔之娛)蹰(直離切易林季姬踟蹰結衿待時終日至暮百兩不來來音釐)拘(居之
切易林郭叔矩頤為棘所拘參同契舉東以合西魂魄自相拘上弦兊數八下絃亦如之)㡡(直離切王建詩
松樹當軒雪滿池青山掩障碧紗㡡通首用支韻)鮬(韻註音皮小魚也爾雅鱊鮬鱖鯞施乾讀)佳(韻補
堅奚切楚詞大招姱修滂浩麗以佳只曽頰倚耳曲眉規只揚雄反離騷閨中容競淖約兮相態以麗佳知衆
嫮之嫉妬兮何必颺纍之蛾眉樂府長樂佳比翼交頸遊千載不相離偕情欣歡念長樂佳)街(韻補堅奚
切顔延之赭白馬賦惟徳動天神物儀兮于時駔駿充階街兮稟靈月駟祖雲螭兮李庾東都賦御溝接派苑
樹通堤抗鳯樓于内庭矗端門于天街)柴(徂奚切百里奚妻琴歌百里奚百里奚母已死葬南谿墳以瓦
覆以柴又與差通差池揚雄甘泉賦作柴虒)釵(韻補稱脂切繁欽詩何以慰别離耳後玳瑁釵呉均詩君
之情意與我離還君玳瑁金雀釵不忍見此使心危)厓(韻補魚羈切揚雄甘泉賦樵蒸昆上配藜四施東爥
滄海西曜流沙北熿幽都南煬丹崖沙音蓰)崖(韻補魚羈切易林虎齧龍指太山之崖天命不佑不見其
雌班固西都賦曳犀犛頓象羆超洞壑越峻崖何晏景福殿賦赩如宛虹赫如奔螭南距陽榮北極幽崖左思
蜀都賦卭竹緣嶺菌桂臨崖旁挺龍目側生荔枝陶潜詩閒居執蕩志時駛不可稽驅役無停息軒裳逝東崖)
階(韻補堅奚切詩彼何人斯居河之麋無拳無勇職為亂階班固西都賦雖輕迅與僄狡猶愕眙而不能階
攀井幹而未半目眴轉而意迷古詩西北有髙樓上與浮雲齊交疏結綺窓阿閣三重階謝惠連詩美人戒裳
服端飾相招攜簪玉出北房鳴金歩南階)偕(韻補堅奚切顔延之詩采茨葺昔宇剪棘開舊畦物謝時旣晏
年往志不偕)諧(韻補弦鷄切易林擇日髙飛逺至東齊見孔聖師徒我相諧後漢書五行志諧不諧在赤
眉應瑒詩常恐傷肌骨身隕沉黃泥簡珠墮沙石何能中自諧傅元舞歌退若激進若飛五聲協八音諧)骸
(魚羈切參同契心歡意喜悦自謂必延期遽以夭命死腐露其形骸)排(字典邊迷切謝靈運詩心契九秋榦
目玩三春荑居常以待終處順故安排)乖(字典音規漢書叙傳官失學微六家分乖壹彼壹此庶研其幾
王逸九思紛載驅兮髙馳將諮詢兮皇羲遵河皋兮周流路變易兮時乖顔延之詩人神幽明絶朋好雲雨乖
弔屈汀洲浦謁帝蒼山蹊子夜歌常慮有二意歡今果不齊枯魚就濁水長與清流乖)懷(詩經集傳胡威
反小雅死喪之威兄弟孔懐楚詞逺遊歩徙倚而遥思兮怊恍惝而永懷意荒忽而流蕩兮心愁悽而增悲漢
房中歌大海蕩蕩水所歸髙賢愉愉民所懷曹植詩長驅蹈匈奴左顧凌鮮卑棄身鋒刅端性命安可懐顔延
之詩芬馥歇蘭若清越奪琳珪盡言非報章聊用布所懷蘓軾司馬温公神道碑知公于異識公于微匪公之
思神考是懷)淮(字典讀為濰左傳有酒如淮有肉如坻寡君中此為諸侯師應瑒詩言我寒門來將就衡
陽棲往春翔北土今冬客南淮顔延之詩皇聖昭天徳豐澤振沈泥惜無爵雉化何用充海淮)儕(韻補仕之
切王融詩春王玉所府檀林芳所棲庵園無異轍衹舒有同儕韓愈詩猛虎雖云惡亦各有匹儕羣行深谷間
百獸望風低)埋(韻補陵之切左傳萊人歌景公死乎不與埋三軍之事乎不與謀師乎師乎何黨之乎謀
音媒)薶(於為切淮南子夫鑑明者塵垢弗能薶注薶音倭)霾(韻補陵之切顔延之詩雖慙丹雘施未謂
元素暌徒遭良時詖王道奄昏霾)齋(韻補真而切後漢書周澤傳生世不諧作太常妻一年三百六十日
三百五十九日齋一日不齋醉如泥薛季宣詩沙門招提宅谷西金仙宫殿雲漢齊撞鐘擊磬禮耶毗予欲詣
之持清齋)娃(韻補涓畦切江淹空青賦楚之夏姬越之西施趙妃節后秦娥吳娃)皆(韻補堅奚切漢書儒
林傳蜀人趙賔好小數書以為氣亡箕子箕子者萬物方荄兹也顔師古注荄音皆古皆荄與箕音同)喈
(韻補堅奚切詩維葉萋萋黄鳥于飛集于灌木其鳴喈喈徐幹齊都賦磬管鏘鏘鐘鼓喈喈制度之妙非衆所
竒)湝(韻補弦鷄切詩鼓鐘喈喈淮水湝湝憂心且悲)槐(魚為切苻秦闗隴歌長安大街夾樹楊槐下走
朱輪上有鸞棲英彦雲集誨我萌黎)䃶(胡威切司馬相如大人賦鑽羅列聚叢以蘢茸兮衍曼流爛壇以陸
離徑入雷室之砰磷鬱律兮洞出鬼谷之崫礨嵬䃶按史記作崫礨嵬䃶漢書作崛礨崴魁)灰(許為切漢
鼓吹曲推燒之當風揚其灰從今已往勿復相思魏武帝樂府神龜雖夀猶有竟時騰蛇乗霧終為土灰)魁
(去為切司馬相如大人賦見䃶字注易林南行載鎧登履九魁車傷牛罷日暮嗟咨)回(詩經集傳乎為切小
雅憂心且悲淑人君子其徳不回漢安世房中歌豐草葽女蘿施善如何誰能回鮑昭白苧舞歌珠履颯沓紈
䄂飛凄風夏起素雲回車殆馬煩客忘歸)廻(乎為切劉向九歎顧屈節以從流兮心鞏鞏而不夷寧浮沉而
馳騁兮下湘江以邅廻揚雄甘泉賦陳衆車於東阬兮肆玉軑而下馳漂龍淵而還九垠兮窺地底而上廻東
華靈妃歌左拔員靈曜右掣丹霞暉流金煥絳庭八景絶烟廻)徊(乎為切楚詞逺遊雌蜺便娟以增撓兮鸞
鳥軒翥而翔飛音樂博衍無終極兮焉乃逝以徘徊易林過時不歸道逺且迷旅人心悲使我徘徊班固西都
賦大輅鳴鸞容與徘徊集乎豫章之宇臨乎昆明之池張衡南都賦獻酬旣交率禮無違彈琴擫籥流風徘徊
古詩誰能為此曲無乃杞梁妻清商隨風發中曲正徘徊)枚(詩經集傳謨悲反豳風我東曰歸我心西悲制
彼裳衣勿士行枚)梅(詩經集傳莫悲反曹風鳲鳩在桑其子在梅淑人君子其帶伊絲栢梁臺詩柱枅欂
櫨相枝持枇杷橘栗桃李梅)媒(詩經集傳謨悲反衛風匪我愆期子無良媒離騷苟中情其好修兮又何
必用夫行媒說操築于傳岩兮武丁用而不疑易林以緡易絲抱布自媒棄禮怠情卒罹悔憂憂於希切)雷
(楚詞集注音纍九歌駕龍輈兮乗雷載雲旗兮委蛇張衡西京賦複陸重閣轉石成雷礔礰激而增響磅礚象
乎天威王逸九思時昢昢兮旦旦塵莫莫兮未晞憂不暇兮寢食吒増歎兮如雷)罍(刀追切王粲詩髙會
君子堂並坐䕃華榱嘉肴充員方旨酒盈金罍管絃發徽音曲度清且悲)頽(許䂓切東方朔七諌内自省而
不慙兮操愈堅而不衰隱三年而無決兮歲忽忽其若頽劉向九歎登山長望中心悲兮菀彼青青泣如頽兮
王逸琴思楚歌冬夏更運去若頽寒來暑往難逐追形容減少顔色虧亦作隤易林元黄虺隤行者勞罷役夫
憔悴處子猥衰揚雄解嘲夫蕭規曹隨留侯畫策陳平出竒功若泰山響若坻隤)催(又隹切蘇伯玉妻盤
中詩還入門中心悲北上堂西入階急機絞抒聲催長歎息當語誰)摧(集韻遵綏切詩乗馬在廐秣之摧之
君子萬年福祿綏之王逸九思蟲豸兮夾余惆悵兮自悲佇立兮忉怛心結縎兮折摧魏武帝詩羊腸阪詰屈
車輪為之摧樹木何蕭瑟北風聲正悲謝惠連祭古冡文捨畚悽愴縱鍤漣洏芻靈已毁塗車既摧)嵬(字典
音巍楚詞九章余㓜好此竒服兮年旣老而不衰帶長鋏之陸離兮冠切雲之崔嵬四皓採芝操皓天嗟嗟深
谷逶迤樹木莫莫髙山崔嵬易林雄狐綏綏登山崔嵬張衡南都賦園廬舊宅隆崇崔嵬御房穆以華麗連閣
煥其相徽)開(韻補袪其切息夫躬絶命詞虹蜺曜兮日微孽杳冥兮未開揚雄甘泉賦蠖略蕤綏灕乎襂纚
帥爾陰閉霅然陽開班固幽通賦精通靈而感物兮神動氣而入微養流睇而猨號兮李虎發而石開左思蜀
都賦宣化之闥崇禮之闈華闕雙邈重門洞開謝惠連詩裁用笥中刀縫為萬里衣盈篋自予手幽緘自君開)
哀(韻補於希切詩行道遲遲載渴載饑我心傷悲莫知我哀宋玉九辨靚杪秋之遥夜兮心繚冽而有哀春
秋逴逴而日髙兮怨惆悵而自悲易林䜛言亂國覆是為非伯竒乖離恭子憂哀)埃(韻補於希切史記龜
䇿傳若為枯旱風而揚埃蝗蟲暴生百姓失時鮑昭詩素帶曳長颷華纓結逺埃日中安能止鐘鳴猶未歸)
臺(韻補田黎切詩見萊字注史記叙傳成臯之臺薄氏始基栢梁臺詩周衛交㦸禁不時總領從官栢梁臺
參同契素無前識資因師覺悟之皓若褰帷帳瞋目登髙臺陸機挽歌翼翼飛輕軒駸駸䇿素騏按轡遵長薄
送子長夜臺)才(韻補前西切詩思無期思焉斯才焦仲卿詩年始十八九便言多令才阿母謂阿女汝可
去應之陸雲詩咨子頑矇蕞爾弱才沈曜元渚挹庇雲淇陶潜詩情欣新知歡言詠遂賦詩感子漂母惠愧我
非韓才)材(韻補前西切栢梁臺詩日月星辰和四時驂駕駟馬從梁來郡國士馬羽林材來音釐劉歆列
女贊妻往說公陳其幹材列言勞苦公遂釋之)財(韻補前西切舜南風歌南風之時兮可以阜吾民之財兮
史記龜䇿傳天地合氣以生百財隂陽有分不離四時張衡東京賦草木蕃廡鳥獸阜滋民忘其勞樂輸其財
百姓同於饒衍上下共其雍熙參同契邂逅不遭值耗火亡貨財據按依文說妄以意為之)裁(韻補前西
切賈誼惜誓黄鵠後時而寄處兮䲭梟羣而制之神龍失水而陸居兮為螻蟻之所裁班固東都賦匪唯主人
之好學蓋乃遭遇乎斯時小子狂簡不知所裁旣聞正道請終身而誦之)來(韻補陵之切詩瞻彼日月悠悠
我思道之云逺曷云能來素問恬憺虚無真氣從之精神守内病安從來楚詞九歌折芳馨兮遺所思路險難
兮獨後來易林衛侯東遊惑于少姬亡我考妣久迷不來漢書匡衡傳無說詩匡鼎來匡說詩解人頤陸機挽
歌帷袵曠遺影棟宇與子辭周親咸奔凑友朋自逺來)萊(韻補陵之切詩南山有臺北山有萊樂只君子
邦家之基臺田黎切郭璞詩京華遊俠窟山林隱遯棲朱門何足榮未若託蓬萊)哉(韻補牋西切詩反是
不思亦已焉哉史記龜䇿傳此無他故其祟在龜後雖悔之豈有及哉栢梁臺詩和撫四夷不易哉刀筆之吏
臣執之)災(韻補牋西切賈誼鵬賦請問于鵬余去何之吉乎告我凶言其災史記龜䇿傳十有二月日至
為期聖人徹焉身乃無災栢梁臺詩三輔盜賊天下危盜阻南山為民災易林三徳五材和合四時陰陽順序
國無咎災班固幽通賦震鱗漦于夏庭兮匝三正而㓕姬巽羽化于宣宫兮彌五辟而成災)猜(韻補千西
切鮑昭詩日中安能止鐘鳴猶未歸夷世不可逢賢君信愛才明慮自天斷不受外嫌猜才音齊)胎(韻補
盈之切漢郊祀歌衆庶熙熙施及夭胎羣生啿啿受春之祺張衡東京賦取之以道用之以時山無槎枿畋不
麌胎草木蕃廡鳥獸阜滋)孩(韻補弦雞切郭璞詩嫦娥揚妙音洪厓頷其頤升降隨長煙飄飄戯九垓竒齡
邁五龍千歲方嬰孩)崔(韻會小補遵綏切詩南山崔崔雄狐綏綏魯道有蕩齊子由歸)裴(廣韻符非切漢
書地理志魏郡屬縣即裴應劭注裴音非)駘(詩紀盈之反左傳朱儒誦臧之狐裘敗我于狐駘裘渠之反)
垓(韻補堅奚切郭璞詩見孩字注道藏歌玉皇命玉真飛軒浪大垓諸天驩且恱瓊音自愴凄)皚(韻補
魚其切班彪北征賦風猋發以漂遥兮谷水灌以揚波飛雲霧之杳杳渉積雪之皚皚波班麋切劉楨詩凉風
吹沙礫霜氣何皚皚明月照緹幕華燈㪚炎輝)脢(韻註音微易咸其脢陸法言讀)唉(集韻音僖史記項羽
紀亞父受玉斗置之地㧞劍撞而破之曰唉索隱唉虚其反)鮐(集韻盈之切爾雅鮐背夀也)隗(韻註
音逵隗䕫古通用左傳楚人滅䕫公羊傳作隗)咍(楚詞集註呼其反九章忠何辜以遇罰兮亦非余之所志
也行不羣以顛越兮又衆兆之所咍也志音之)魋(集韻傳追切漢書陸賈傳尉佗魋結箕踞服䖍曰魋音椎
歐陽修祭丁學士文受侮被謗無如仲尼巍然衮冕不祀桓魋)茵(於脂切四皓採芝操樹木莫莫髙山崔巍
岩居穴處以為幄茵曄曄紫芝可以療飢)人(韻補如之切吳子三軍之衆百萬之師張設輕重在于一人荀
子請布基慎聖人愚而自專事不治治平聲易林游戯山隅市空無人陶朱白圭善賈息資朱子梅花賦方娉
婷而自喜兮友明月以為儀歘浮雲之來蔽兮四顧莾而無人悵寂寞其凄凉兮泣回風之無辭)濵(府移
切朱子梅花賦悵寂寞其凄凉兮泣回風之無辭立何乆乎山阿兮歩何躊躇于水濵忽舉目而有見兮恍顧
盻之足疑)春(韻補川隹切左貴嬪楊后誄懸名日月垂萬春焉嗚呼庶妾感四時焉)民(韻畧鄰溪切夏
禹襄陵操洪水滔天下民愁悲上帝愈咨三過吾門不入父子道衰嗟嗟不欲煩下民)純(集韻莊持切緇
或作純周禮純帛無過五兩禮記以共純服史記五帝紀黄収純衣並與緇同)甄(字彚古奚切春秋命歴叙
神農甄四海白阜脉山川注白阜人名甄讀如稽考之稽佛經甄明之甄亦作稽)歅(集韻烟奚切莊子九
方歅善相馬李軌讀)釿(韻補渠希切黄庭經天庭地闕列斧釿靈䑓盤固永不衰)勤(集韻渠之切耄勤老
稱也詩行葦傳耄勤稱道不亂者通作期)訢(集韻虚其切禮記天地訢合陰陽相得注訢讀為熹猶蒸也疏
言天地之氣蒸動猶若人之熹也)昕(集韻虚其切禮記大昕鼓徴王柏讀若晞)賁(韻註音肥史記黥布
傳中大夫賁赫徐廣讀漢書地理志東海郡屬縣㐮賁應劭讀)蕃(韻註音皮漢書地理志魯國屬縣蕃應劭
讀又古今人表有司徒皮顔師古注即詩所謂蕃維司徒是也)渾(韻會小補許歸切淮南子渾然而往注渾
音大珠揮揮之揮)難(轉注古音音臡汲冡周書旁隊外權隳城堙溪老弱单處其謀乃難)先(楚詞集注
音私宋玉招魂與王趨夢兮課後先君王親發兮憚青兕兕音詞參同契將欲養性延命却期審思後末當慮
其先)蠲(集韻涓畦切書圖厥政不蠲烝馬融音圭儀禮哀子某圭為哀薦之饗注引詩吉圭為饎圭今作蠲
揚雄太常箴我祀斯秪我粢孔蠲匪愆匪忒君子攸宜)鮮(唐韻正古音犀尚書大傳西方者何鮮方也漢
書匈奴傳黄金犀毗一顔師古注犀毗胡帶之鈎也亦曰鮮卑楚詞大招小腰秀頸若鮮卑只注鮮卑衮帶頭
也此即師古所云犀毗亦曰鮮卑者也爾雅釋畜疏引魏時西卑獻千里馬西卑即鮮卑)蟬(集韻田黎切漢
書地理志樂浪郡縣黏蟬服䖍曰蟬音提)焉(正韻延知切周禮行夫焉使則介之劉昌宗讀夷注夷使使于
四夷則行夫主為之介)媊(廣韻即移切甘氏星經太白上公妻曰女媊居南斗食厲天下祭之曰明星)
蚈(胡雞切吕氏春秋腐草化為螢蚈髙誘注蚈讀如蹊徑之蹊)郊(居之切易林干旄旌旗執幟在郊雖
有寳珠無路致之)陶(弋支切易林鎡基逢時稷契臯陶)陶(文選章句田黎切司馬相如上林賦梬棗
楊梅櫻桃蒲陶隱夫薁棣荅還離支)牢(轉注古音音籬戰國䇿亡羊而補牢未為遲也)逃(韻補田黎切易
林良夫孔姬負悝登臺昆季不扶衛輙走逃臺音題劉歆列女贊衛君不聽後果遁逃許不能救女作載馳)
螵(韻注音禆爾雅不過蟷蠰其子蜱蛸疏蜱蛸一名螵蛸孫炎讀螵為毗)歌(韻補居支切楚詞逺遊二
女御九韶歌使湘靈鼓瑟兮令海若舞馮夷淮南子良馬易道使人欲馳飲酒而樂使人欲歌易林明不處暗
智不履危終年卒歲樂以笑歌揚雄反離騷既亡鸞車之幽藹兮焉駕八龍之委蛇臨江瀕而掩涕兮何有九
韶與九歌)多(韻補章移切詩是響是宜降福旣多揚雄冀州箴仰覽前世厥歴孔多初安如山後崩如崖故
治不忘亂安不忘危崖音宜應瑒慜驥賦慜良驥之不遇兮何屯否之𢎞多抱天飛之神號兮悲當世之莫知
何晏景福殿賦赩如宛虹赫如奔螭南距陽榮北極幽崖任重道逺厥庸孔多)羅(韻補凌之切易林設網張
羅捕魚園池太元窽枯木丁衝振其枝小人有䎡三郄鈎羅)河(唐韻正入脂微韻司馬相如大人賦徧覽
八紘而觀四海兮朅度九江越五河經營炎火而浮弱水兮抗絶浮渚渉流沙奄息葱極汜濫水娭兮使靈媧
鼓瑟而舞馮夷沙山宜切易林戴璧秉珪請命子河揚雄羽獵賦于是禽殫中衰相與集于靖冥之館以臨珍
池灌以岐梁溢以江河)和(胡威切吳子諸侯未會君臣未和溝壘未成禁令未施史記叙傳依之違之周
公綏之憤發文徳天下和之淮南子故子夏心戰而臞得道而肥聖人不以身役物不以欲滑和易林宫商旣
和聲音相隨)波(韻補班麋切楚詞逺遊擥彗星以為旍兮舉斗柄以為麾叛陸離其上下兮遊驚霧之流
波司馬相如上林賦日出東沼入于西陂其南則隆冬生長涌水躍波其獸則㺎旄貘犛沈牛塵麋易林歴險
登危道逺勞疲去家自歸困渉大波揚雄反離騷淑周楚之豐烈兮超旣離乎皇波因江潭而&KR1081;記兮欽弔楚
之湘纍)柯(韻補於離切易林鷹棲茂樹候雀往來一擊獲兩利在枝柯來音釐黄庭經丹青紫條翠靈柯
七蕤玉籥閉兩扉)鵞(文選章句魚羈切司馬相如子虚賦微矰出纎繳施弋白鵠連駕鵞雙鶬下元鶴加
怠而後發遊於清池加居之切)何(詩經集傳音奚豳風親結其褵九十其儀其新孔嘉其舊如之何嘉居宜
反楚詞天問受殷天下其位安施反成乃亡其罪伊何邯鄲渟曹娥碑在洽之陽大禮未施嗟喪慈父彼蒼伊
何樂府孟珠曲將歡期三更合㝠歡如何走馬放蒼鷹飛馳赴郎期石介詩子固與我同一體相間豈復有毛
皮顧子之親即吾親吾親凍餒無奈何)沱(弋支切張鏡觀象賦測水旱于未然占方來之安危陰精乗箕
則大飈暮鼓西南入畢則淫雨滂沱譬猶晉鐘之應銅山風雲之從斑螭)峩(韻補魚羈切司馬相如上林賦
九嵕嶻嶭南山峩峩岩陀甗錡摧崣崛崎劉向九歎懷芬香而挾蕙兮佩江蘺之菲菲握申椒與杜若兮冠浮
雲之峩峩)莎(集韻宣佳切司馬相如上林賦糅以蘪蕪雜以留夷布結縷攅戾莎馬融廣成頌鎮以瑶臺純
以金堤樹以蒲柳被以綠莎)摩(集韻忙皮切漢有施摩神荆巫所祠按漢書作施麋顔師古曰其先常施
設麋鬻者也)頗(集韻蒲糜切引左傳楚有薳頗按左傳作薳罷公羊乃作薳頗頗音皮太元陽氣汜施不
偏不頗物與争訟各遵其儀)鄱(集韻蒲麋切史記自序戹困鄱薛彭城徐廣注鄱音皮)家(居之切易
林東行賊家鄭伯失辭)沙(韻補山宜切司馬相如子虚賦涌泉清池激水推移外發夫容蓤華内隱巨石
白沙揚雄甘泉賦見厓字注)蛇(韻補余支切詩惟熊惟羆維虺維蛇楚詞招魂仰觀刻桷畫龍蛇些坐堂
伏檻臨曲池些莊子無譽無訾一龍一蛇與時俱化而無肻專為易林褒后生蛇經孝曰微追跌衰老復滅黄
離揚雄羽獵賦獵䝉蘢轔輕飛屨般首帶修蛇張衡南都賦其水蟲則有蠳龜鳴蛇潜龍伏螭)邪(轉注古音
音移尚書考虚為秋候昻為冬期陰氣相左徳乃不邪易林迷行數邪不知東西漢鼓吹曲上邪我欲與君相
知)嘉(韻補居之切易鞏用黄牛不可以有為也巳日革之行有嘉也楚詞天問簡狄在臺嚳何宜元鳥致
貽女何嘉按楚詞今本作喜韻補引作嘉後漢禮儀志引此亦作嘉易林明徳孔嘉萬歲無虧)奢(息遺切史
記叙傳晏子儉矣夷吾則奢齊桓以覇景公以治)加(韻補居之切詩弋言加之與子宜之三畧柔有所設
剛有所施弱有所用强有所加兼此四者而制其宜楚詞天問幹維焉繫天極焉加八柱何當東南何虧)鯊
(韻補山宜切徐幹齊都賦罛鱣鮷綱鯉鯊拾蠙珠籍蛟蠵或作魦馬融廣成頌魴鱮鱏鯿鰋鯉鱨魦樂我純徳
騰躍相隨)羮(居夷切古詩中庭生旅榖井上生旅葵烹榖持作飯采葵持作羮羮飯一時熟不知貽阿誰)
嬴(字典與媯通國語反及嬴内以無射之上宫注嬴内同溈汭)能(韻補年題切成王冠頌嗇于時惠于
財親賢使能財前西切韓子矜而好能下之所欺荀子堯授能舜遇時尚賢推徳天下治楚詞九章登髙吾不
悦兮入下吾不能固朕形之不服兮然容與而狐疑陸機挽歌殉没身易亡救子非所能含言言哽咽揮涕涕
流離)尤(韻補盈之切易鼎有實慎所之也我仇有疾終无尤也詩大夫君子無我有尤百爾所思不如我所
之楚詞九章信讒諛之溷濁兮盛氣志而過之何貞臣之無辜兮被離謗而見尤秦之罘刻石辭職臣遵分各
知所行事無嫌疑黔首改化逺邇同度臨古絶尤)郵(詩經集傳于其反小雅亂我籩豆屢舞僛僛是
曰旣醉不知其郵班媫妤自悼賦陳女圖以鏡鑒兮顧女史而問詩悲晨婦之作戒兮哀襃閻之為郵)憂
(韻補於希切易鼓萬物而不與聖人同憂盛徳大業至矣哉哉音懠易林佩玉纍纍無以繫之孤怨獨處愁哀
相憂)流(文選章句延知切班彪北征賦遂舒節以逺逝兮指安定以為期渉長路之綿綿兮逺紆回以樛流
過泥陽而太息兮悲祖廟之不修釋余馬于彭陽兮且弭節而自思修音西)由(韻補延知切馮衍顯志賦
往者不可攀援兮來者不可與期病没世之不稱兮顧横逝而無由)遊(韻補延知切易林冠帶南遊與福喜
期班彪遊居賦望常山之峩峩登北岳以髙遊嘉孝武之乾乾親釋躬于伯姬或作游司馬相如上林賦拖蜺
旌靡雲旗前皮軒後道游)猷(韻補延知切卞蘭太子賦超古人之遐迹崇先聖之宏基耽八素之秘奥遵二
儀之大猷)悠(韻補延知切梁竦悼騷賦彼皇麟之髙舉兮熙太清之悠悠臨岷川以懷恨兮指舟海以為期)
牛(韻補魚其切易无妄之災或繫之牛行人之得邑人之災災音懠詩我任我輦我車我牛我行旣集蓋云
歸哉哉音懠楚詞九章吕望屠于朝歌兮寗戚歌而飯牛不逢湯武與桓繆兮世孰從而知之易林齊景惑疑
為孺子牛)修(文選章句讀若西班彪北征賦見流字注)周(韻註音癡班媫妤自悼賦美皇英之女虞兮榮
任姒之母周雖愚陋之靡及兮敢舍心而忘兹歴年嵗而悼懼兮閔蕃華之不滋)柔(弋支切詩絲衣其紑
載弁俅俅自堂徂基自羊徂牛鼐鼎及鼒兕觥其觩㫖酒思柔不吳不敖胡考之休集傳此詩或紑俅牛觩柔
休并叶基韻)邱(韻補祛其切易渙有邱匪夷所思詩送子渉淇至于頓邱左傳史蘇占車脱其輻火焚其
旗不利行師敗于宗邱戰國䇿齊謡大冠若箕脩劍拄頤攻狄不能下壘枯邱楚詞九章曼余目以流觀兮冀
壹反之何時鳥飛返故鄉兮狐死必首邱易林蹇驢不材駿驥失時筋勞力盡疲于沙邱)休(許其切詩見柔
字注易林興役不休與民争時牛生五趾行危為憂憂音衣)求(韻補渠之切班媫妤自悼賦歴年歲而悼
懼兮閔蕃華之不滋痛陽禄與柘館兮仍襁褓而離災豈妾人之殃咎兮將天命之不可求災音菑曹大家東
征賦貴賤貧富不可求兮正身履道以俟時兮)裘(韻補渠之切詩取彼狐狸為公子裘禮記良冶之子必學
為裘良弓之子必學為箕列女傳臧文仲書斂小器抜諸台食獵犬組羊裘琴之合甚思之易林蔡候兩裘久
苦流離)仇(韻補渠之切詩肅肅兔罝施于中逵赳赳武夫公侯好仇漢趙王歌為王餓死兮誰者憐之吕
氏絶理兮託天報仇)浮(韻補符非切楚詞逺遊指炎神而直馳兮吾將往乎南疑覽方外之荒忽兮沛罔象
而自浮)謀(詩經集傳謨悲反邶風有懷于衛靡日不思孌彼諸姬聊與之謀荀子聖智不用愚者謀前車
已覆後未知楚詞天問浞娶純狐眩妻爰謀何羿之䠶革而交吞揆之史記李斯傳時乎時乎間不及謀嬴糧
躍馬唯恐後時賈誼鵩賦天不可預慮兮道不可預謀遲速有命兮焉識其時易林驪姫讒嬉與二孽謀王褒
九懷意曉陽兮燎寤乃自診兮在兹思堯舜兮襲興幸咎繇兮獲謀)侯(字典叶支韻史記樂書髙祖過沛詩
三侯之章索隱即大風歌也侯語辭兮亦語辭沛詩有三兮故云三侯也按兮侯古韻通蘇軾詩渠成如神民
始不知問誰為之邦君趙侯)婁(韻註音羸漢書段會宗傳即留所發兵墊婁地鄭氏讀)虯(韻補渠伊
切司馬相如上林賦乗鏤象六玉虯拖蜺旌靡雲旗揚雄甘泉賦登鳯凰兮翳華芝駟蒼螭兮六素虯)肬
(韻補盈之切楚詞九章竭忠誠而事君兮反離羣而贅肬忘儇媚以背衆兮待明君其知之)訧(韻補盈之
切詩綠兮絲兮女所治兮我思古人俾無訧兮太元徯禍介介與禍期也禍不禍非厥訧也)絿(渠之切韻
會絿或作䊵李商隱劍州重陽亭銘伯氏之宜仲氏之思厥弟承之繩而不䊵)觩(渠之切詩見柔字注)俅
(唐韻正渠之切詩見柔字注)罘(韻補貧悲切秦東觀刻石文常職旣定後嗣循業長承聖治羣臣嘉徳祇
頌聖烈請刻之罘(三一)柏梁臺詩走狗逐免張罝罘齧妃女脣甘如飴揚雄羽獵賦荷垂天之畢張竟野之罘
靡日月之朱竿曳彗星之飛旗曹植七啟于是磎填谷塞榛藪平夷縁山置罝彌野張罘)紑(唐韻正匹之切
詩見柔字注)禽(韻會小補龍支切三國志和洽傳子禽注音離)纖(韻註音斯漢書文帝紀服大紅十五
日小紅十四日纖七日釋服紅讀功纖讀緦)覘(字彚補公低切蘇遡朝覲壇頌覘虞氏)棓(字典蒲縻
切史記天官書紫宫右三星曰天棓索隱音皮)諟(韻註音提書先王顧諟天之明命鄭康成注禮記大學諟
或作題)是(韻補市之切蔡邕釋誨予惟悼哉害其若是天髙地厚跼而蹐之)枳(集韻章移切爾雅枳
首蛇歧蛇也)砥(韻會章移切禮記砥礪廉隅一音脂)靡(集韻忙皮切通作縻易我有好爵吾與爾靡之
莊子喜則交頸相靡怒則分背相踶易林左指右麾邪侈靡靡)毁(韻補翾規切太元減其疾不至危也瀏漣
之減生根毁也)伎(詩經集傳音祁小雅鹿斯之奔維足伎伎雉之朝雊尚求其雌)徙(集韻相支切抵徙擬
手期尅也又蜀郡縣名漢書張騫傳發間使四道並出出駹出筰出徙卭出僰顔師古曰徙音斯)弛(集韻
商支切通作施周禮斂弛之聯事注弛讀為施)揣(集韻朱惟切老子揣而鋭之注治繫也梁簡文讀錐)美
(韻會小補叶支韻馮衍顯志賦攅射干雜蘼蕪兮搆木蘭與辛夷光扈扈而煬燿兮紛郁郁而暢美又音儀禮
記言語之美朝廷之美並讀儀)兕(楚詞集注音詞宋玉招䰟見先字注)喜(集韻虛其切末喜有施氏女名
楚詞天問簡狄在臺嚳何宜元鳥致貽女何喜易林心願所喜乃今逢時樂府鑿石見火居代幾時為當歡樂
心得所喜)紀(居宜切史記叙傳幽厲之後周室衰微諸侯專政春秋有所不紀而譜諜經畧五覇更盛衰又
獵儒墨之遺文明禮義之統紀絶惠王利端列往世興衰)跪(韻註音危莊子跪坐以進之司馬彪讀)俾
(集韻賔彌切漢書地理志安定郡屬縣安俾孟康注俾音卑)子(韻註音兹易箕子之明夷荀&KR1065;作荄滋又
與慈通禮記易直子諒之心油然生矣韓詩外傳子諒作慈良)屎(廣韻喜夷切詩民之方殿屎則莫我敢葵)
壘(字典倫追切魏文帝詩野雉羣雊猴猿相追還望故郷鬱何壘壘)沚(字典諸池切楚詞九懷觀中宇
兮浩浩紛翼翼兮上躋浮弱水兮舒光淹低徊兮京沚屯余居兮索友覩皇公兮問師按楚詞今本作沶注直
尸切)祀(字典祥兹切參同契異土立壇宇朝暮敬祭祀鬼物見形象夢寐感慨之)里(吕支切易林見廬字
注)起(去其切易林盈滿减虧瘯□腯肥鄭昭失國重耳興起)跂(廣韻巨支切易林五鳥六䲭相對蹲
跂)矣(詩經集傳於姬反音伊小雅徹我墻屋田卒汙萊曰予不戕禮則然矣萊音釐)滓(平聲史記屈原
傳皭然泥而不滓者也索隱泥音湼滓音淄楊萬里詩舟行將一月恨速不恨遲山雲來未已江月皎無滓開
懷放之入出語頗似之)蒍(集韻驅為切方言楚鄭謂□曰蒍)跬(韻註音窺莊子而敝跬譽無用之言
李軌讀)旎(韻補年題切揚雄丼泉賦騰清霄而軼浮景兮夫何旟旐之旖旎流星旄以電爥兮咸翠蓋而
鸞旗)狔(集韻女夷切宋玉髙唐賦猗狔豐沛李善注狔於危切)佹(集韻俱為切幾似貌引列子佹佹成
者)倚(集韻於宜切書倚乃身徐邈讀依荀子倚魁之行注倚讀竒偶之竒)底(詩經集傳都黎反小雅謀
之不臧則具是依我視謀猷伊于胡底)巋(集韻邱追切爾雅山小而衆巋)橤(韻註音兮禮記立視五嶲
注嶲一本作橤古字通用)陒(同巇漢書杜欽傳賛業因勢而抵陒顔師古曰陒讀與戯同音許宜反戯亦險
也鬼谷子有抵戯篇)尾(韻畧符非切淮南子鞭噬狗䇿蹏馬而欲教之雖伊尹造父弗能化欲害之心亡于
中則飢虎可尾化虎為切易林履虎躡尾貶損我威太元白黑菲菲二禽一角同尾)葦(集韻於非切爾雅葦
醜艻謝嶠讀作平聲焦仲卿詩君當作磐石妾當作蒲葦蒲葦紉如絲磐石無轉移沈約詩山變兮青薇水折
兮黄葦秋鴻兮疎引寒鳥兮聚飛)扆(集韻於希切爾雅户牖間謂之扆郭璞讀衣禮記天子負斧依)偉
(文選章句平聲王褒洞簫賦故知音者樂而悲之不知音者怪而偉之)煒(集韻呼韋切本作煇漢書王莾
傳青煒登平服䖍曰煒音煇如淳曰青氣之光煇也)斐(集韻匪微切左傳初斐豹𨽻也)匪(集韻芳微切禮
記車馬之美匪匪翼翼又同騑匪匪馬行不止貌)氐(詩經集傳都黎反本也小雅尹氏大師維周之氐秉
國之鈞四方是維)邸(韻註音馳考工記弓人絲三邸俞廷椿讀)觝(都奚切吳均詩雜虜客來齊時余在
角觝掦鞭渡易水直至龍城西日昏笳亂動天曙馬争嘶)眯(集韻民卑切莊子播糠眯目文子䝉塵而欲無
眯不可得絜)駭(轉注古音音怡韓愈詩官今行自到那遽妄問為不虞卒見困汗出愧且駭)灑(韻補
山宜切劉向九歎曽哀悽欷心離離兮還顧髙邱泣如灑兮庾闡揚都賦獸則騊駼狻猊鋸牙披蹄登重巘蹲
嶫嶬噫氣則風生噴沫則雨灑)待(楚詞集註徒竒反易往蹇來譽宜待也王臣蹇蹇終无尤也往蹇來反内
喜之也尤音怡離騷路修逺以多艱兮騰衆車使徑待路不周以左轉兮指西海以為期)怠(韻𥙷盈之切易
萃聚而升不來也謙輕而豫怠也來音釐秦之罘刻石文皇帝明徳經理宇内視聽不怠作立大義昭設備器
咸有章旗(三句一韻)易林積徳不怠遇主逢時揚雄羽獵賦丞民乎農桑勸之以弗怠儕男女使莫違劉向列女傳
齊姜公正言行不怠勸勉晉文反國無疑)近(唐韻正音祈周禮大司馬乃以九畿之籍施邦國之政注故書
畿為近鄭司農云近當言畿莊子彼近我死而我不聽近蘄也)瑑(集韻直離切周禮典瑞瑑圭璋璧琮)楗
(文選章句音旂宋玉風賦被麗披離衝孔動楗眴煥粲爛離㪚轉移)抱(古音餘魚其反淮南子扶揺紾抱注
音嶷)火(字典音微廣東瓊州西郷音謂一年為一火易林乗船渡濟載水逢火頼得免患我有所持又質疑
蓍龜孰可避火)我(韻補魚羈切太元出我入我吉凶之魁注我音如台小子之台魁音虧)妥(唐韻正古
綏字漢書武五子傳薰鬻徙域北州以妥)禍(胡威切國語不禋于神而求福焉神必禍之不親于民而求用
焉民必違之荀子論臣過反其施尊主安國尚賢義距諫飾非愚而上同國必禍義音宜史記叙傳崇疆禄産
諸侯謀之殺隱幽友大臣洞疑遂及宗禍謀音眉易林潼頓東徙道路跛踦日辰不良病為身禍)久(韻會
小𥙷音朞易東鄰殺牛不如西鄰之時也實受其福吉大來也濡其首厲何可久也來音釐)否(韻補普悲
切楚詞九章君含怒以待臣兮不清徹其然否蔽晦君之聰明兮虛惑誤又以欺)缶(字典與垂通漢書髙
帝紀上破布軍于會缶蘇林音垂顔師古注此字本作□而轉冩誤為缶耳黥布傳則正作垂字)黝(廣韻
於脂切與黟同漢書地理志丹陽郡黝縣注本作黟其音同)事(字典逝支切易元吉无咎下不厚事也或
益之自外來也益用凶事固有之也書翕受敷施九徳咸事俊乂在官百僚師師易林嗛囁噱㘗昧㝠相持多
言少實語無成事蔡邕碑詞帝曰休哉公命三事乃耀柔嘉是式有司)地(楚詞集注音低天問啟棘賔商
九辨九歌何勤子屠母而死分竟地歌音基)意(字典於宜切漢書韓信傳項王意烏猝嗟)志(楚詞集注
音之易和兊之吉行未疑也孚兊之吉信志也九章昔君與我成言兮曰黄昏以為期羌中道而回畔兮反旣
有此他志太元狂衝于冥翕其志雖欲逍遥天不之兹)字(集韻津之切養也周禮地官注小國貢輕字之
也易林羔裘豹衣髙易我字君子維好至老無憂憂音衣)義(韻補魚羈切易理財正辭禁民為非曰義宋玉
登徒子好色賦目欲其顔心顧其義揚詩守禮終不過差史記叙傳末世争利維彼奔義讓國餓死天下稱之
王逸九思濿滄海兮東逝沭盥浴兮天池訪太昊兮道要云靡貴兮仁義)利(韻畧音梨古樂府雨雪霏霏雀
勞利長觜飽滿短觜飢)戱(楚詞補注音希王逸九思且從容兮自慰玩琴書兮遊戯廹中國兮迮陿吾欲
之兮九夷)次(韻補才資切劉向九歎念余邦之横䧟兮宗鬼神之無次閔先祀之中絶兮心惶惑而自悲)
累(集韻倫追切求子牛禮記乃合累牛騰馬遊牝于牧荀子世之衰讒人歸比干見剖箕子累)偽(字典
位悲切讀作帷禮記素錦禇加偽荒)智(韻補珍離切六韜將不智則三軍大疑將不明則三軍大傾)異
(字典延知切詩自牧歸荑洵羙且異匪女之為美美人之貽)備(韻補貧悲切荀子堯不徳舜不辭妻以二
女任以事大人哉舜南面而立萬物備事平聲)試(韻補申之切易可貞无咎固有之也无妄之藥不可試也
詩舟人之子熊羆是裘私人之子百僚是試裘音其)媚(字典武悲切韓愈詩一朝奪印付私黨懔懔朝士何
能為狐鳴梟噪相署置䁑睒跳浪相嫵媚)易(韻補余支切詩爾還而入我心易也還而不入否難知也)議
(韻補魚羈切詩或出入諷議或靡事不為東方朔七諫髙陽無故而委塵兮唐虞㸃灼而毁議誰使正其真是
兮雖有八師而不可為張衡西京賦婁敬委輅幹非其議天啟其心人惎之謀謀音麋)翅(韻註音時莊子
陰陽于人不翅于父母徐邈讀)誼(匡謬正俗音宜書無偏無陂遵王之誼按洪範今本作義)帔(集韻攀麋
切方言帬陳魏間謂之帔)嗣(詩經集傳音祠周頌載用有嗣實維爾公允師)恣(五音集韻千咨切咨睢自
得貌秦會稽刻石文作資)被(敷羈切左傳被苫蓋徐邈讀戰國䇿借車者馳之借衣者被之楚詞九歌靈衣
兮被被玉佩兮陸離壹陰兮壹陽衆莫知兮余所為)懿(韻註音伊詩懿厥哲婦箋懿傷痛之聲釋文於其切)
庇(韻會小補房脂切周禮圉師夏庌馬注廡也所以庇馬凉也庇又音私)躓(集韻張尼切胝或作躓趙
岐孟子注禹稷駢躓)嗜(韻會小補音時詩神嗜飲食注嗜又巨之切)杘(集韻抽遲切博雅墨杘欺也墨
音眉列子墨杘單至嘽喧憋懯四人相與遊于世皮日休反招魂上曖昧而下墨杘)异(轉注古音畧音怡書
岳曰异哉孔安國讀)諉(集韻邕危切爾雅諈諉累也謝嶠讀逶)㰎(集韻遵為切春秋傳越敗吳于欈李)
畏(韻補於非切古文尚書天威匪忱禮記引詩徳威惟威今皆作畏詩亦可畏也伊可懷也懷胡威反易林
路宿多畏亡其騂騅)魏(韻註音巍古魏巍通用莊子魏然而已矣陸徳明讀又與微通史記殷本紀微子啟
注孔子家語云微或作魏讀從微音)緯(韻補呼韋切劉向九歎慶忌囚于阱室兮陳不占戰而赴圍破伯牙
之號鍾兮挾人筝而彈緯)諱(韻補呼韋切東方朔七諫願承間而效忠兮恐犯忌而干諱卒撫情以寂寞兮
然怊悵而自悲)庶(式支切韋元成詩誰謂華髙企其齊而誰謂徳難厲其庶而)制(韻略章移切法苑珠
林頌若干之色欲而興于怒癡有志不放逸寂㓕而自制)濟(韻補牋西切班固幽通賦懿前烈之純淑兮窮
與逹其必濟咨孤矇之眇眇兮將圯絶而罔階階音稽蘇軾詩君不見李侍中雪夜入蔡州縳取吳元濟又不
見襄陽孟浩然長安道上騎驢吟雪詩)契(去其切易林言無要約不成劵契殷叔季姬公孫争之)戻
(詩經集傳郎之反小雅樂只君子天子葵之樂只君子福祿膍之優哉游哉亦是戻矣)繫(集韻牽奚切說
文繫褫也今惡絮古音餘凡漢書繫獄皆作稽首)諦(詩紀音提詩疏引齊諺斫檀不諦得繫迷迷迷尚可
得駮馬)嚌(韻補牋西切班彪北征賦鴈雝雝以羣翔兮鵾雞鳴以嚌嚌逰子悲其故郷兮心愴悢以傷懷
懷音而)挂(集韻涓畦切引莊子變更易常以挂功名)賣(武悲切王逸九思覽往昔兮俊彦亦詘辱兮係
纍管束缚兮桎梏百貿易兮傳賣遭桓繆兮識舉才徳用兮列施)壊(詩經集傳胡威反大雅無俾城壞無
獨斯畏畏音威國語周詩有之天之所支不可壞也其壞亦不可以支也易林天之所壊不可强支)曬(集韻
抽知切漢書中山靖王傳白日曬光幽隠皆照)佩(詩經集傳蒲眉反鄭風青青子佩悠悠我思縱我不往子
寧不來來音釐秦風我送舅氏悠悠我思何以贈之瓊瑰玉佩)載(轉注古音畧讀作菑詩俶載南畝鄭康成
説俶戴作熾菑)態(楚詞集注土宜反離騷忳鬰邑余侘傺兮吾獨窮困乎此時也寧溘死以流亡兮余不忍
為此態也)戴(韻會小補莊持切左傳疏引地理志曰梁國甾縣故戴國古者甾戴聲相近故鄭康成讀詩俶
載為熾菑戴可讀甾是其証也)沬(韻補謨悲切離騷惟兹佩之可貴兮委厥美而歴兹芳菲菲而難虧兮芬
至今猶未沬)耐(集韻人之切與耏同漢書髙帝紀令郎中有罪耐以上請之應劭曰輕罪不至于髠完其
耏故曰耏古耐字從彡顔師古曰依應氏之說耐當音而)磑(韻註音機宋玉髙唐賦盤㟁巑岏振陳磑磑磐
石險峻傾崎崖隤巖嶇參差從横相追太元陰陽相磑物咸彫離若是若非)運(韻補於非切淮南子畫隨
灰而月運闕注運讀如闈)汶(韻註音麋楚詞漁父新沭者必彈冠新浴者必振衣安能以身之察察受物之
汶汶者乎寧赴湘流葬于江魚之腹中安能以皓皓之白而䝉世俗之塵埃乎埃於希切)獻(韻註音儀周禮
司尊彝鬱齊獻酌鄭衆讀漢書王莾傳建華蓋立斗獻顔師古註音犧)貫(文選章句讀近圭揚雄羽獵賦
論者云否各亦並時而得宜奚必同條而共貫則泰山之封焉得七十而有二儀)竅(文選章句祛其切左
思魏都賦岩岡潭淵限蠻隔夷峻危之竅也)譙(字典視隹切史記衛綰傳景帝立歲餘不譙呵綰索隱譙
音誰呵音何)過(韻註音規荀子見禍字注)和(詩經集傳户圭反鄭風蘀兮蘀兮風其吹女叔兮伯兮倡
予和女)罷(集韻蒲糜切楚詞大招舉傑厭陛誅譏罷只直嬴在位近禹麾只杖乗七發險險戱戱崩壊陂
池決勝乃罷揚雄解嘲獨可抗疏時道是非髙得待詔下觸聞罷)化(楚詞集注虎為反易神而化之使民
宜之老子道常無為而無不為侯王若能守萬物將自化莊子物之生也若驟若馳無動而不變無時而不移
何為乎何不為乎夫固將自化離騷固時俗之流從兮又孰能無變化覽椒蘭其若兹兮又况揭車與江離三
畧變動無常因敵變化不為事先動而輒隨陳琳大荒賦越洪寧之蕩蕩兮追元漠之造化跨五三其無偶兮
邈卓立而獨竒)疚(唐韻正音基漢書叙傳安昌貨殖朱雲作娸博山惇慎受莾之疚)又(詩經集傳音怡
小雅賔載手仇室人入又酌彼康爵以奏爾時仇音其)粥(韻註音麋左傳鬻拳漢書古今人表作粥拳賈
逵讀麋權三國時麋竺其後也)鬻(集韻忙皮切左傳見粥字注)質(唐韻正音支太元豐牆之峭崩不遲
也大終以蔑小為大質也)出(唐韻正赤知反西王母白雲謡白雲在天邱䧙自出道里遼逺山川間之)疾
(唐韻正音齊春秋衛世叔齊出奔宋左傳作太叔疾杜預注疾即齊也)一(文選章句音伊揚雄甘泉賦于
是欽柴宗祈燎薰皇天臯揺泰一舉洪頤𣗳靈旗參同契白者金精黑者水基水者道樞其數名一)吉(居依
切周憲王詩獨木凉亭錫宴時年年廵幸孟秋歸紅粧小伎頻催酌醉倒花前阿剌吉)失(唐韻正音尸白
虎通尺之為言失也)栗(唐韻正力題反莊子犁然有當于人之心司馬彪注犁然猶栗然)恤(唐韻正息
兹反釋名私恤也有所恤念也)堲(集韻才資切說文以土増大道上引書朕聖讒說殄行)血(唐韻正呼
笄反太元親附疏割犯血遇逢難裝候時事自竭養自兹)銕(集韻延知切書宅隅夷釋文尚書考靈曜作禺
銕)婼(集韻如支切漢書西域傳出陽關自近者始曰婼羗服虔曰婼音兒)役(唐韻正營基反詩君子于
役不知其期)辟(集韻賔彌切通作紕禮記天子素帶朱裏終辟)歴(轉注古音畧音驪汲冡周書正西崑
崙請令以江歴龍角為獻江歴珠名即江驪也)析(集韻相支切周禮醢人饋食之豆其實脾析史記五帝紀
析支渠□索隱作鮮支渠搜鮮析音相近古讀鮮為斯司馬相如子虛賦其髙燥則生葴析苞荔蘇林曰析音
斯)酈(韻註音離左傳公子友帥師敗莒師于酈注酈力知反公羊傳作犁)蜤(廣韻息移切爾雅蜤螽蜙
蝑鄭樵注蜤音斯)國(讀易韻考音䂓歐陽修許待制墓銘志方甚壯兮力則先衰行著于家兮勞施于國
永悶于幽兮銘以哀之)徳(文選章句平聲淮南子萬民猖狂不知東西含哺而遊鼓腹而熙交被天和食
于地徳揚雄羽獵賦于是醇洪鬯之徳豐茂世之規)力(唐韻正林之反易林鶴鳴九臯處子失時載土販鹽
難為功力)墨(集韻旻悲切博雅見杘字注)息(唐韻正相夷反漢書地理志司吾莽曰息吾水經注楚執
鍾吾子以為司吾縣王莽更之息吾也)側(唐韻正音菑公羊傳以人為菑何休注菑周埓垣也今大學辟
雍作側字)稷(唐韻正音□爾雅粢稷也)識(唐韻正音之莊子侗乎其無識儻乎其怠疑萃乎芒乎其送往
而迎來乎來音釐)抑(唐韻正音噫詩抑此皇父箋抑之言噫噫是皇父疾而呼之)邑(文選章句平聲
史記叙傳子弟衆多無爵封邑推恩行義其勢銷弱徳歸京師張衡西京賦及帝圖時意亦有慮乎神祗宜其
可定以為天邑)
樗(集韻超之切樗里地名在秦)鞋(集韻元圭切系也)該(古音叢目堅兮切)瞋(集韻稱脂切張
目也)顰(韻會小補房脂切顰蹙也)胂(集韻延知切夾脊肉)芹(集韻渠希切水草)鶤(集韻吁韋切鷄
三尺曰鶤)擩(廣韻儒隹切)圌(廣韻是為切山名)麽(集韻忙皮切小也)鹺(韻會小補士宜切鹽
也河内語)洼(集韻烏雖切方言洿也)些(韻會小補即移切唶也)仍(集韻人之切因也闗中語)陾
(韻會小𥙷如支切同陑地名)艽(廣韻渠追切埤蒼云逺荒也)只(韻會小補支移切專辭)妓(廣韻
居宜切妓姕態貌)豕(古音叢目讀與豨同)俟(廣韻渠希切万俟複姓)戺(韻會小補弋枝切本作□
長也羙也古文作戺今為階戺之戺)娓(集韻旻悲切順也)偯(集韻於其切痛聲)梐(廣韻邊兮切門
外行馬也)躧(集韻鄰知切舞履也一曰歩也)匯(韻會小補去為切水回為澤也)辴(廣韻丑飢切笑貌)
听(集韻魚其切听嗞口開貌)阮(集韻語韋切石山戴土)鬐(集韻翾規切髪落也)驥(集韻居宜切良
馬)惎(集韻居之切毒也意也)穉(集韻陳尼切幼也一曰自驕矜貌)咡(廣韻如之切吻也)示
(古音叢目音時人姓)伺(廣韻息兹切伺候)饎(集韻充之切酒食)糦(集韻虛其切饎或作糦)瀡
(集韻髓隨切滑也)咥(集韻馨夷切大笑也)亟(集韻丘其切屢也)蒔(集韻市之切艸名)係(古音
餘音稽)砅(集韻鄰知切履石渡水也)鱖(集韻居逵切魚名)揥(廣韻都奚切指也)礙(集韻魚其
切礙&KR2957;青石)配(古音叢目即妃字)賚(集韻陵之切賜也)耒(集韻倫追切田器)軔(集韻人之
切礙車)縉(韻會小補即移切帛赤色)搢(集韻牋西切揷也)沐(古音叢目音獼沐猴即獼猴)摵
(集韻緜批切□批也或从手)鷅(唐韻正音梨同鸝)䝟(韻會小補烏兮切)楶(唐韻正音咨說文楶
从木咨聲)赫(古音畧音倪赫蹏小薄紙也)億(集韻於其切噫恨聲或作億)籋(集韻緜批切䇡竹)
欽定叶韻彚輯卷三
