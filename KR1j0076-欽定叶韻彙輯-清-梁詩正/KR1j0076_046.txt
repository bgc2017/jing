欽定叶韻彚輯卷四十六
二十六宥
宥(于救切寛也)候(胡遘切伺候又姓)堠(胡遘切封堠也古作候)就(疾僦切成也迎也即也説
文就髙也又姓)授(承咒切付也又姓)售(承咒切賣物出手)壽(承咒切壽考)秀(息救切出也榮
也)繡(息救切五色備也又姓一作綉)宿(息救切星宿亦宿留)奏(則候切進也)富(方副切豐于財
也又姓)獸(舒救切説文守備者字林兩足曰禽四足曰獸)鬬(都豆切鬬競説文遇也又姓)漏(盧候
切漏刻説文漏以銅受水刻節晝夜百刻又泄也)陋(盧候切疏惡也阸狹也)守(舒救切太守)狩
(舒救切冬獵按尚書作守)晝(陟救切日中又姓)宼(苦候切鈔也暴也又姓)茂(莫候切卉木盛也古
作懋)懋(莫候切美也勉也)舊(巨救切故也亦姓)胄(直祐切介胄説文兠鍪也古作□)胄(直祐
切胄子國子也説文裔也又姓)宙(重祐切宇宙)袖(似祐切衣袂同褏一作褎)褎(余救切服飾盛貌)
岫(似祐切山有穴曰岫)柚(余救切似橘而大)覆(敷救切葢也又扶富切伏兵曰覆)復(扶富切又
也返也往來也安也白也告也)救(居祐切䕶也止也又姓)廏(居祐切馬舍也釋名聚也生馬之所聚也
又姓俗作廐)臭(尺救切凡氣之總名一作殠腐臭)齅(許救切以鼻取氣亦作嗅)㓜(伊謬切少也)
佑(于救切佐也助也一作右)祐(于救切神助也)右(于救切左右)侑(于救切勸食爾雅曰酬酢侑報
也)囿(于救切説文曰苑有垣一曰禽獸有囿)豆(田候切榖也物理論云菽者衆豆之名又姓一作梪
籩豆古食肉器也)脰(田候切項脰一作豆)竇(田候切空也穴也水竇也又姓)逗(田候切逗遛又住也止也)
溜(力救切水溜一作霤)霤(力救切中霤神名)瘤(力救切赤瘤腫瘤)廇(力救切屋梁杗也)留(力救
切宿留停待也)構(古候切架也合也成也葢也通作搆)遘(古候切遇也)媾(古候切重婚)覯(古候切見
也)冓(古候切數也)購(古候切購贖)透(他候切跳也)瘦(所祐切瘦損説文臞也一作瘳)潄(所祐
切口潄也)瘷(蘇奏切欬瘷𠻳同)呪(職救切呪咀一作祝説文曰祭主贊詞)鏤(盧候切彫鏤書傳云鏤剛
鐵也又姓)貿(莫候切交易也市賣也又姓)鷲(疾僦切鳥名黑色多子)走(則豆切疾趨曰走)副(敷救
切貳也佐也又姓)狖(余救切獸名似猨狖同)詬(苦候切罵又巧言又盧候切怒也一作訽)糅(女救切雜
也)酎(直祐切三重釀酒)究(居祐切窮也深也謀也盡也)湊(倉奏切水會也聚也)謬(靡㓜切誤
也詐也差也欺也)繆(靡㓜切紕繆又姓)籀(直祐切宣王太史名)疚(居祐切病也)灸(居祐切灼
也)彀(古候切張弓)畜(丑救切六畜一作嘼)槈(奴豆切説文薅器也鎒耨同)雊(古候切雉鳴亦
作呴)鷇(苦候切鳥子亦作□生而須哺曰鷇自食曰雛)柩(巨救切尸柩禮注曰在牀曰尸在棺曰柩古作
匶)繇(直祐切卦兆辭也)驟(鋤祐切馬疾步也奔也)甃(側救切井甃)首(舒救切自首前罪)
皺(側救切面皺)縐(側救切衣不申又絺之細者)戊(莫候切辰名)句(古候切句當又姓俗作勾)
袤(莫候切廣袤東西曰廣南北曰袤)鼬(余救切蟲名似䑕)僦(即就切僦賃)瞀(莫候切瞉瞀)
咮(陟救切鳥口)窌(力救切地名)蹂(人又切蹂踐)姆(莫候切女師説文作娒)&KR1280;(都豆切&KR1280;
尾)漚(烏侯切久清也)姤(古侯切卦名遇也又偶也)廖(力救説姓也)腠(倉奏切膚腠)蔟(倉奏
切大蔟律名)又(于救切又猶更也)鱟(胡遘切郭璞山海經注鱟形如車文青黑色十二足悉在腹下
長五六尺似蟹雌常負雄漁者取之必得其雙子如麻子南人為醬)餾(力救切餾飯)鷚(力救切雞子一
曰鳥子)輳(倉奏切輻輳亦作湊)逅(胡遘切邂逅)蔻(呼漏切豆蔻)伏(扶富切鳥菢子)簉(初救
切簉倅一曰齊也䔏同又草根)蜼(余救切似獮猴鼻露向上尾長四五尺有岐兩則自縣于樹以尾塞鼻)
槱(余救切積薪燒之)收(舒救切穫多)狃(女救切習也就也又狐狸也)嗾(蘇奏切使狗又倉奏
切)鍑(方副切釡而大口一曰小釡)猶(居祐切獸如麂善登木又余救切)餖(田候切飣餖)瘻
(盧候切瘡也)後(胡遘切方言云先後猶娣似)油(余救切雚子桐花曰油)雺(莫候切地氣發天不
應)仆(敷救切前倒又匹候切踣同)鞣(人又切柔皮)后(胡遘切皇后也)伷(直祐切系也)厚
(胡遘切厚薄)扣(苦候切扣擊)琇(息救切玉名)譳(奴豆切䛠譳)酭(于救切報也)楱(倉奏
切橘屬又才奏切&KR1564;楱鐵齒杷名)愗(莫候切怐愗)㝅(古候切説文乳也一曰㝅瞀也)酘(田候切酘
酒)擩(奴豆切搆擩不解事)塯(力救切瓦飯器也)鍭(胡遘切爾雅曰金鏃翦羽)吼(呼漏切聲也)
僽(鉏祐切僝僽惡言詈也)輮(人又切車輞)綬(承呪切綵衣貌)䔰(方副切䔰葍)讀(大透切韻
㑹句讀也)&KR2452;(居祐切文字音義云止也禁也助也)懤(直祐切愁毒)椆(職救切木椆船篙木也)㤱
(敷救切小怒)輻(方副切輻輳競聚)飂(力救切髙風又古國在南陽湘陽)櫾(余救切木名)輶
(余救切輶車)睺(胡遘切半盲)簆(苦候切織具)鄮(莫候切縣名在會稽亦姓)楙(莫候切爾雅曰
楸木𤓰實如小𤓰味酢可食)䓮(莫候切細草叢生)謏(蘇奏切諵謏怒言也)僂(盧候切僂佝短醜貌)
宥叶韻
微(韻註居祐切淮南子黄哀微髙誘注楚大夫衰讀維䋲之維徵讀救滅之救)鬚(息救切釋名鬚秀也
物成乃秀人成而鬚生也)愉(集韻他候切周禮大司徒以俗教安則民不愉鄭衆讀)區(韻註口豆切漢
書五行志區霿無識顔師古讀)駒(韻註音冓孟子緜駒處于髙唐孫奭讀易林三子成駒折損轅軸軸音胄)
需(韻㑹補息救切鄭康成易注需讀為秀陽氣秀而不直逹畏上坎也)窬(集韻大透切禮記儒有蓽門圭
窬釋文窬音竇論語其猶穿窬之盜也與皇侃讀)孚(韻補敷救切太元鼎血之蕕九宗之好乃後其孚蕕
去聲好許候切)郛(韻補敷救切張衡西京賦量徑輪考廣袤經城洫營郭郛)牏(集韻大透切史記萬石君
傳取親中裙厠牏身自浣滌徐廣注一讀牏為竇)稌(音豆蘇軾詩渠來奕奕如赴如湊如雲斯積如屋斯
溜嗟唐之人始識秔稌)莓(廣韻亡救切爾雅葥山莓鄭樵讀)葷(韻㑹小補尺救切王恒正始之音葷
與臭同音古者齋戒不茹葷葷謂葱韭薤及胡荽皆草之臭者也)朝(韻補直祐切韋孟詩微微小子既苟
且陋豈不牽位穢我王朝易林白雉群雊慕德貢朝)哨(韻註音宥口不正也禮記某有枉矢哨壺釋文哨余
救切)猱(集韻乃豆切詩無教猱升木沈重讀)陶(韻略徒候切詩清人在軸駟介陶陶左旋右抽中軍作好
軸音胄抽敕救反好許候反)牢(字典力救切淮南子牢籠天地注牢讀屋霤之霤楚人謂牢曰霤)&KR1060;
(韻補居候切詩彤弓弨兮受言&KR1060;之我有嘉賔中心好之好許候切)憂(集韻於救切詩雲漢序百姓見憂徐
邈讀國語商之衰也其銘有之嗛嗛之徳不足就也不可以矜而祗取憂也)流(韻補力救切傅元詩宏道
興化實在良守悠悠建平皇澤未流朝選于衆乃子之授)旒(韻補力救切皮日休補九夏歌何以樂之金石
九奏何以賜之龍旗九旒)羞(韻補息救切張協七命繁肴既闋亦有寒羞商山之果漢皋之楱)詶(廣韻
承呪切梅堯臣詩庭前枯石榴寒雀竝清晝逍遥獨詠歌寄□與報詶)醻(詩經集傳市救反小雅君子信
讒如或醻之君子不惠不舒究之)讎(韻補承呪切詩無言不讎無徳不報報敷救切史記髙祖本記留飲
酒讎數倍漢書蒯通傳賛忠不終而詐讎注並同售易林良房美謀無言不讎克厭帝心君子𫉬祐)抽(韻畧
敕救反詩見陶字注)搜(集韻先奏切莊子王子搜逃乎丹穴徐邈讀後漢書董卓傳卓縱放兵士剽虜資物
謂之搜牢注二字皆去聲)騶(集韻才候切禮記車驅而騶至于大門注騶音驟荀子騶中韶濩楊倞讀漢書
鼂錯傳材官騶𤼵蘇林讀)侔(集韻莫侯切考工記輪人凡為輪行山者欲侔劉昌宗讀)投(韻補大透切馬
融長笛賦觀法于節奏察度于句投李善注投與逗古字通樂府常林歡宜城投酒今行熟注投音豆)鉤
(集韻居候切詩以爾鉤援釋文古候反)溝(韻會小補丘候切溝瞀無知也荀子愚陋溝瞀楊倞讀)韝
(韻註音冓禮記以纓拾矢可也注拾謂射韝釋文韝古豆切)耰(韻補於救切史記龜䇿傳耕之耰之鉏之
耨之)瀏(韻註音溜左思吳都賦䬀瀏颼颲張銑讀)猶(韻畧于救反詩我龜既厭不我告猶謀夫孔多是用
不集𤼵言盈庭誰敢執其咎如匪行邁謀是用不得于道集疾救反咎巨又反道徒候反左思呉都賦輕禽狡
獸周章夷猶狼跋乎紭中忘其所以腅暘失其所以去就)蕕(韻畧去聲左傳繇曰一薰一蕕十年尚猶有臭
太元見孚字注)揉(廣韻汝又切詩揉此萬邦陸德明讀考工記輪人揉輻必齊李軌讀樓鑰詩立朝凜大節
論事幾及霤𤼵言必體國平生無矯揉藜藿為不採風采照宇宙)蒐(集韻所救切爾雅蒐聚也施乾讀)
紬(集韻直祐切漢書司馬遷傳紬史記石室金鐀之書顔師古注紬音胄)鍪(韻會小補莫候切博雅釜
也)軥(等韻公候切漢書游俠傳乘不遇軥車晉灼注軥音工豆反)螻(字典音漏周禮内饔馬黑脊而
般臂螻干寳讀去聲禮記作漏)璆(集韻力救切書厥貢璆鐵銀鏤砮磬釋文璆閭㓜反)鞻(韻註音漏周禮
鞮鞻氏劉昌宗讀)蟊(集韻莫候切引洪範曰蟊曰尅劉昌宗讀)盩(集韻直祐切音胄詩傳諸盩大王古
公父名)棓(敷救切太元逺之□近之棓迎父迦逅)講(唐韻正古音媾史記項羽本紀業已講解漢書
作媾又甘茂傳樗里子與魏講罷兵索隱鄒氏曰講讀曰媾)缿(集韻下遘切漢書趙廣漢傳又教吏為缿
筩)傋(集韻居候切荀子愚陋傋瞀俗本譌作溝)宄(唐韻正同究漢酸棗令劉熊碑貪宄革情宄作究李
邕歙州刺史葉慧明碑追究往事究作宄)子(則候切鄭俠詩舉足念其身行幽如白晝又當夙夜間警戒其
君子神靈依正直惟仁孝是祐)祀(承呪切易林行如桀紂雖禱不祐命衰絶周文君乏祀紂直祐切又鬼泣
哭社悲商無後甲子昧爽殷人絶祀)處(尺救切王逸九思起奮迅兮奔走□羣小兮謑訽載青雲兮上昇適
昭明兮所處)所(所祐切易林仲春巡狩東見羣后昭徳允明不失其所)乳(韻補如又切易林胎卵胞
乳長大成就君子萬年動有福祐)腐(敷救切劉向九嘆誠惜芳之菲菲兮反以兹為腐也懷椒聊之蔎蔎
兮乃縫紛以罹詬也)侮(韻補莫候切詩敦弓既彀既挾四鍭四鍭如𣗳序賔以不侮太元震震不侮濯潄其
訽)聚(韻補組救切易林桀紂無道民散不聚背室棄家君孤出走道田候切班固西都賦毛羣内闐飛羽
上覆接翼側足集禁林而屯聚)取(韻註音僦易勿用取女釋文取七臭切漢書蕭何傳周書曰天予不取反
受其咎咎去聲)醢(胡遘切劉向九嘆背玉門以奔騖兮蹇離尤而干詬若龍逢之沈首兮王子比干之逢醢)
殆(田候切易林火雖熾在吾後㓂雖多在吾右身安吉不危殆)沼(文選章句直祐切班固東都賦外則
因原野以作苑填流泉而為沼發蘋藻以潛魚豐圃草以毓獸)愀(字典七救切馬融廣成頌山谷蕭條原野
&KR2665;愀上無飛鳥下無走獸梅堯臣詩君子聆法音充爾溢膚腠嘗期躡屐過吾儕色先愀)道(詩經集傳徒候
反小雅見猶字注班固幽通賦固行行其必凶兮免盗亂為賴道形氣發于根柢兮柯葉彚而零茂)稻(田候
切易林黍稷盛茂多獲藁稻)造(韻畧徂候反詩我龍受之蹻蹻王之造受去聲大元龍出于中見其造也
庳虛無否不能大受也)考(詩經集傳袪候反周頌閔予小子遭家不造嬛嬛在疚於乎皇考永世克孝造
徂候反孝呼候反)埽(所祐切班固封燕然山銘然後四校横徂星流彗埽蕭條萬里野無遺寇)草(韻註
音茂穆天子傳穄麥之所草郭璞注草古茂字)昊(韻畧許候反詩有北不受投畀有昊受承呪反)夭(許救
切韓愈李元賔墓誌銘生而不淑孰謂其夀死而不朽孰謂之夭李庾西都賦年榖比登未極于富人庶稍蕃
未臻于夀動植小遂猶有枯夭)有(集韻尤救切書朞三百有六旬有六日詩不日有曀注有又也樓鑰詩公
心信如水古井波不皺榮觀處超然軒冕亦何有翩翩欲賦歸排雲屢騰奏)手(去聲黄庭堅詩私田苦薄
王税多諸弟號寒諸妹瘦扶将白髪渡江來吾二人如左右手張耒詩又思理難常功業亦邂逅豈令匠石斤
常縮袖間手樓鑰詩撫民過嬰兒閭里息爭鬬奸胥及强使時用霹靂手人誦南山判情通理亦究)口(音冦
蘇軾詩天生烝民為之鼻口美者可嚼芬者可嗅美必有惡芬必有臭張耒詩韓生丹青寫天廐磊落萬龍無
一瘦豈知車下骨如墻飢齧草根刺傷口釋惠洪詩烏蘭洲塞夏國口大河天來箭激溜排空但聞地喘吼勢
撞石壁欲穿透崔伯易感山賦孰要于邇孰閉其後記省在目陳説在口慿軾結靷忿豢去就)母(韻會小補
莫候切韓愈唐充妻盧氏墓誌銘率其先猷令徳是茂爰歸得家九子一母)柳(韻註音溜禮祀池視重霤
疏池者柳車之池柳車以象宫室之霤柳讀霤)斗(都豆切皮日休藍田關銘難圖其形莫状其秀雙扉未開
天地如斗晁補之詩河流之所濡一斛泥數斗我莊當水窮乃比石田瘦尚無東陵𤓰况有南山豆何夢桂詩
把國天柱傾哀我鞠子疚蒼鵞飛冲天祅星大如斗)狗(集韻許候切本作□熊虎子名爾雅熊虎醜其子狗)
久(字典居祐切儀禮幂用疏布久之注久讀為炙塞也蘇軾詩丈夫自重貴難售兩翁今與青山久後來太
守更風流要伴前人作詩瘦樓鑰詩義命孰不知踐履或差謬惟公見善明力行真耐久有時相與言心同蘭
茝臭)醜(去聲黄庭堅詩去日櫻桃初破花歸來著子如紅豆四時驅迫少須臾兩髩飄零成老醜釋惠洪詩
攧雷濺雪喧夜晝千年石骨亦不朽碎為青紅雜怪醜疆場久空爛甲胄朽許救切)受(韻畧承呪反詩見造
字註崔膺金鏡賦乍見紅顔之外透忽驚粉壁而中漏待物以虛無大不受蘇軾詩我無天游六鑿交鬬鶩而
不反跬歩商受偉哉先師安此微陋張耒詩耽然老于蕘舉歩安不驟目光逈雙射怒吻呀欲受釋惠洪詩𫝑
撞石壁欲穿透石堅捍之不肯受攧雷濺雪喧夜畫樓鑰詩揚旗鳴鼓吹賁此蓬蓽陋清談不及私翁歸况不
受)牖(於救切樓鑰詩公退入家塾諸生後生秀吏卒不識面洛誦出牕牖幾年南塘路來往困僵仆)偶
(廣韻五遘切張耒詩俗儒昧事實文字工綵繡可觀不可用章甫冠土偶子能獨不然渾樸謝雕鏤崔伯易感
山賦憑軾結靷忿豢去就所過之邑鸇視狼吼詰無不講嚮無不偶)阜(韻註音覆詩田車既好四牡孔阜東
有甫草駕言行狩梁鴻詩惟季春兮華阜麥含英兮方秀哀茂時兮逾邁愍芳香兮日臭歐陽修詩吾思夷陵
山山亂不可究東城一堠餘髙下漸岡阜崔伯易感山賦行野者非樂其野逐獸者非即其獸徘徊陵陸踰跇
陂阜)咎(韻畧巨又反詩見猶字注梅堯臣詩遂乖真諦言茲亦甘自咎中頂㑹幾望凉蟾皓如晝)藪(集韻
千候切車轂空也考工記輪人以其圍之阞捎其藪李軌讀)舅(巨救切樓鑰詩我歸公亦來門户託雲覆
黄堂間參語惟我甥與舅揚旌鳴鼓吹賁此篷蓽陋)朽(字典許救切李賀詩桂露對仙娥星星下雲逗凄凄
梔子落山璺泣清漏下有張仲蔚披書案将朽歐陽修詩當時留賞雖邂逅後世傳之因不朽釋惠洪詩見醜
字注)臼(巨救切楊敬之華山賦起者似人伏者似獸坳者似池洼者似臼)肘(陟救切釋惠洪詩李侯横
槊千騎後望雲賦詩劍礙肘徐渉河流馬俯齅)牡(韻註音茂禮記修鍵閉注鍵牡閉牝也徐邈讀崔伯易感
山賦孰方孰圓孰牝孰牡衝輪孰敏沮雁孰懋)掊(韻註音副莊子自掊擊于世俗徐邈讀史記吕后本紀掊
兵罷去徐廣讀)苟(古候切樓鑰詩少年塲屋聲六藝飽芳潄一行起作吏所立已不苟立朝凜大節臨事幾
及霤)玖(居祐切釋惠洪詩徐渉河流馬俯齅下馬得之等瓊玖)紂(直祐切易林見祀字注)綹(力救
切沈佺期詩上有仙人長命綹中看玉女迎歡繡)蚴(集韻伊謬切方言燕趙謂䗬小者曰蚴蛻)事(文選
章句如又切班固東都賦盛娛游之壯觀奮泰武乎上囿因茲以威戎夸狄耀威靈而講武事)記(居祐切宋
玉神女賦目畧微盼精彩相授志態横出不可勝記意離未絶神心怖覆)四(所祐切李庾西都賦予在人上
歴祀三四年榖比登未極于富)熾(陟救切易林雲夢苑囿萬物蕃熾犀象玳瑁荆人以富)遇(余救切易
林羔裘豹褎東與福遇)露(通韻遇韻通宥韻李賀詩尊有烏程酒勸君千萬夀全勝漢武錦樓上曉望晴
寒飲花露)度(韻註音豆易林節情省欲賦歛有度家給人足公劉以富皇甫湜與李生書讀書未知句度古
音附錄度音句讀之讀)具(韻補忌救切張衡東京賦奢未及侈儉而不陋規遵王度動中得趣于是觀禮
禮舉義具趣千侯切馬融廣成頌上無飛鳥下無走獸虞人植旍獵者効具車弊田罷旋入禁囿)數(韻補
先奏切陸機詩篤生我后克明克秀體輝重光承規景數韓愈盧處士墓誌銘貴兮富兮如其材得何數兮)
務(韻註音茂王逸九思進惡兮九旬復頋兮彭務擬斯兮二蹤未知兮所投投音豆)霧(韻註莫候切釋
名霧冐也氣蒙亂覆冐物也冐莫候切)騖(韻補莫候切陸雲詩巍巍先基重䂓累構炎炎重光遐風激騖)
附(集韻扶富切説文引春秋傳附婁無松栢夏侯惠景福殿賦曾櫨外關榱桷内附或因𫝑以連接或邪詭
以盤構)注(集韻陟救切與咮通考工記梓人以注鳴者釋文注音晝史記律書西至于注索隠注咮也音
丁救反)裕(韻補余救切陸機詩篤生我后克明克秀茂德淵冲天姿玉裕)訴(所祐切蘇軾屈原廟賦託
江神以告冤兮馮夷教之以上訴歴九關而見帝兮帝亦悲傷而不能救)懼(忌救切易林獨宿憎夜嫫母畏
晝平王逐建荆子憂懼)趣(韻補千候切張衡東京賦見具字注)鑄(韻補職救切淮南子今夫冶工之鑄
器髙誘註鑄讀如唾呪之呪)哺(韻補蒲候切易林烏鵲食鷇張口受哺蒙被恩德長大成就)赴(韻補
敷救切傅咸燕賦逮來春而復旋意眷眷而懷舊一委身乃無二豈改適而更赴)欬(苦候切張耒詩我友
居淮濵領德昔自幼豈期羈旅問及獲聞□欬嗟君如美玉外徹中乃厚)喙(韻註同咮史記天官書柳為鳥
注索𨼆案漢書天文志注作喙正義啄丁救切)縵(韻註示豆切禮記不學操縵不能安弦陸徳明讀)笑
(字典音秀江總詩玉臉含啼還自笑若使琴心一曲奏)叫(集韻古幼切莊子叫者譹者郭象讀)少(韻補
舒救切歐陽修蔡君山銘父不哭子老不哭少嗟夫君山而不得夀)孝(韻補許候切釋名孝畜也畜丑救切
詩見考字注)較(韻補居候切歐陽修祭尹子漸文其生未始以一齊其死宜其有夭夀茍百年者亦死則
短長之何較)報(韻註敷救切詩見讎字注國語改葬共世子國人誦之曰貞之無報也孰是人斯而有是
臭也)盜(田候切易林南風召冦呼我北盜間諜内應與我争鬬)竈(音奏崔伯易感山賦孰為龍首孰為
天竈向背孰從草木孰遘器械孰便憑倚孰厚)告(韻補居候切屈原九章道思作頌聊以自救兮憂心不遂
斯言誰告兮)誥(居候切李庾西都賦太傅在前少傅在後載言載筆出納謨誥)好(韻補許候切詩羔裘
豹褎自我人究究豈無他人惟子之好屈原九章晉申生之孝子兮父信讒而不好行婞直而不豫兮鯀功用
而不就易林春生孚乳羽毛成就舉不失宜君臣相好)到(都豆切易林望幸不到文車未就)冒(韻補
莫候切釋名眸冒也相裹冒也史記律書牛者冒也言地雖凍能冒而生也)悼(田候切王安石祭曾博士
文公今有子能隆公後惟彼生者可無甚悼)播(彪去聲謝翺樂府皇風播平瞉霿星辰起皆北走注播協
畢后反走音奏)罄(文選章句讀覆左思魏都賦若此之屬繁富夥夠非可單究是以抑而未罄也夠音逅)
福(集韻敷救切史記龜策傳邦福重寶徐廣讀)糓(集韻居候切論語三年學不至於糓皇侃讀左傳楚
人謂乳糓注糓與㝅同漢書五行志書序曰亳有祥桑糓共生顔師古注糓音彀)肉(韻補如又切釋名肉
柔也爾雅肉倍好謂之璧釋文肉如授反易林獼猴兎走腥臊少肉)族(韻補千候切白虎通族者凑也恩愛
相流凑也又與蔟同漢書律歴志一曰黄鐘二曰太族又與奏同漢書嚴安傳調五聲使有節族)陸(唐韻
正音溜隂符經天發殺機移星易宿地發殺機龍蛇起陸)軸(韻補直祐切釋名軸抽也入轂中可抽出也詩
見陶字注易林見駒字注)逐(集韻直祐切易良馬逐音義一音胄山海經夸父與日逐郭璞讀)牧(集韻
莫候切書萊夷作牧釋文音茂禮記牧之野劉昌宗讀)瀆(集韻大透切左傳鄭伯有自墓門之瀆入杜預
注瀆與竇同史記齊太公世家遂殺子糾于笙瀆索隠瀆音豆按左傳作生竇)育(韻註音㓜説文引書教育
子古音畧育讀幼後轉作胄)僇(唐韻正音溜後漢書段熲傳羌封僇良多滇那等注僇音力救反)鏃
(集韻千候切傳雅鏃砮鏑也)築(韻補職救切潘岳西征賦考土中于斯邑成建都而營築既定鼎于郟鄏
遂鑽龜而啟繇)啄(正韻音晝與味同韓詩外傳鳥之美羽句啄者鳥畏之漢書東方朔傳夫口無毛者狗竇
也聲謷謷者鳥哺鷇也凥益髙者鶴俛啄也顔師古注啄音竹救反)朴(韻註音副宋祁筆記朴字古音平豆
切司馬相如上林賦于是乎盧橘夏熟黄甘橙楱枇杷橪柿亭柰厚朴)舳(集韻余救切小爾雅船頭謂之
舳)孰(唐韻正殊溜反史記呉世家王夀夢世本作孰姑宋衷曰夀孰音相近)毒(唐韻正胡救反淮南
子令民知所避就當此之時一日而遇七十毒)篤(唐韻正胡救反老子致虛極守静篤萬物並作吾以觀其
復復音扶究切)蠋(韻㑹小補叶宥韻詩鞗革金厄傳厄烏蠋也詩詁金厄乃接轡之環形似烏燭以金為之
注蠋沈音晝)敕(廣韻蘇奏切與𠻳同周禮疾醫冬時有𠻳上氣疾注𠻳亦作敕)噣(唐韻正同咮詩小星
傳三心五噣釋文噣張救切史記楚世家射噣鳥于東海索𨼆噣音晝韓愈詩天空浮修眉濃緑畫新就孤撑
有巉絶海浴褰鵬噣崔伯易感山賦東西孰廣南北孰袤為蛇孰尾為鸛孰噣)殻(韻補丘候切張協七命商
山之果漢皋之楱析龍眼之房剖椰子之殻芳旨萬選承意代奏)濁(轉注古音畧音咮星傳柳為鳥濁字
本作噣古字借用耳)渥(韻註於候切考工記㡛氏渥淳其帛釋文渥同漚)穸(字彚補借作究字漢樊敏
碑貫穸道度無文不覩)踣(廣韻匹候切與仆同莊子申徒狄因以踣河梅堯臣詩尹子體雄恢攀緣逾習
狃歐陽稱壯齡疲軟屢顛踣競歡相扶持芒屩恣踐蹂)集(韻略疾救反詩見猶字注)
俞(廣韻丑救切姓也)渝(集韻大透切水名)靁(集韻力救切龜名左倪靁)□(韻㑹小補力救切)
佃(韻㑹小補力救切田百畆)嘐(韻㑹小補眉救切)牟(集韻莫候切昏也)疣(集韻于救切顫也)
鏐(集韻力救切黄金之美者一曰弩牙)颼(集韻所救切風聲)賕(集韻巨救切以財相謝)惆(集韻
即就切悲也)痏(集韻尤救切顫也)杼(集韻莫候切果名)赳(集韻祁幼切赳螑龍甲頸行貌)目
(唐韻正音茂)熟(唐韻正殊溜反)六(唐韻正音溜北人讀六為溜)扑(集韻匹候切擊也)衄(唐韻
正女溜反)匊(唐韻正音究)複(廣韻扶富切重複)蹴(唐韻正七秀反)蓫(唐韻正直救反)洓(韻㑹
小補蘇奏切同潄濯生練也)勠(韻㑹力救切併力也)玉(古音附録欣救切篆玉工也)襡(廣韻都豆
切衣袖)握(集韻於候切䘮束手者)不(集韻方富切弗也)
欽定叶韻彚輯卷四十六
