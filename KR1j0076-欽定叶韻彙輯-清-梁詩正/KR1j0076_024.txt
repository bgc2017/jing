欽定叶韻彚輯卷二十四
十七篠
篠(先鳥切細竹也)小(私兆切微也)表(陂矯切明也亦箋表釋名下言於上曰表説文作□上衣也又
姓)鳥(都了切説文長尾禽總名也象形)了(盧鳥切慧也訖也)曉(馨皛切曙也明也慧也知也)
少(書紹切不多也)擾(而沼切亂也順也説文擾煩也)繞(而沼切纒繞又姓)遶(而沼切圍遶)嬈
(而沼切亂也又奴鳥切苛酷也又擾戯弄也)紹(而沼切繼也又姓)杪(亡沼切梢也木末也)秒(亡沼
切禾芒也)沼(之少切池沼)眇(亡沼切説文一目小也)矯(居夭切詐也説文揉箭箝也又姓)蓼
(盧鳥切辛萊)皦(古了切明也皎也又珠玉白貌)皎(古了切月光又晈同光明也)瞭(盧鳥切目睛明
也)&KR2344;(盧鳥切袴也)朓(上了切月行疾出西方)窱(土了切窈窱深逺貌)杳(烏皎切冥也深也寛
也)窅(烏皎切深目貌)窈(烏皎切窈窱深也静也)嬲(奴鳥切戲相擾)嫋(奴鳥切長弱貌)㒟(奴鳥
切偠㒟)褭(奴鳥切騕褭)裊(奴鳥切)皛(胡了切明也)㵿(胡了切水渺㵿貌)窕(徒了切美
色曰窕詩注窈窕幽閒也)挑(徒了切挑戰亦弄也輕也)掉(徒了切揺尾又動)湫(子了切湫隘)肇
(治小切始也正也敏也長也)旐(治小切爾雅長尋曰旐郭璞曰帛全幅長八尺)䍮(治小切)駣(治小
切馬四嵗)鮡(治小切魚名似鮎而大)勦(子小切勞也从力又絶也从刀)慓(苻少切急性)摽(苻少
切落也又拊心也字統云合作&KR2299;)麨(尺沼切糗也)縹(敷沼切青黄色)醥(敷沼切清酒)篻(敷沼
切實中竹名)渺(亡沼切渺㵿水貌)緲(弭沼切㣲也)訬(亡沼切擾也一曰訬獪)藐(亡沼切字
書藐逺又亡角切)淼(亡沼切大水)佋(市沼切佋介)袑(市沼切袴上)蟜(居夭切山海經野人
身有獸文説文蟲也又姓後漢有蟠慎字彦仲)撟(居夭切説文舉手也一曰撟擅也)嬌(居夭切女字)
譑(居天切多言)䚩(居夭切角長)蹻(居夭切驕也又欺虐也)褾(方小切袖端)標(方小切標
杪木末)㟽(方小切峰頭)殍(平表切餓死)溔(以沼切浩溔大水貌)鷕(以沼切雉鳴也)悄(親小
切悄悄憂貌)愀(親小切容色變也)釥(親小切好也又浄)繚(盧鳥切繚繞纒也)僚(力小切朋
也)麃(滂表切鳥毛變色本作皫又經典釋文徐房表切劉普保切)昭(止小切明也)夭(於兆切屈
也)佻(徒了切)燎(力小切説文放火也)趙(治小切少也久也字林趍也亦州名又姓)兆(治小切十
億曰兆説文分也)
十八巧
巧(苦絞切好也能也善也)飽(博巧切食多也)卯(莫飽切辰名太歳在卯曰單閼一作丣)昴(莫飽
切星名)狡(古巧切狂也猾也疾也健也説文少狗也又獸名)爪(側絞切丮也覆手曰爪象形丮音㦸
古作㕚手足甲也)鮑(薄巧切鮑魚又姓出東海泰山河南三望本自夏禹之裔因封為氏)撓(奴巧切亂
也)攪(古巧切亂也手動也)絞(古巧切縛也又姓)拗(於絞切手拉)茆(莫飽切鳬葵也説文作&KR1732;)
佼(苦絞切庸人之敏説文交也又古巧切女字)姣(古巧切妖媚也)齩(五巧切齧也俗作咬)炒(初爪
切熬也與煼同一作鬻或作&KR3399;)䝤(張絞切夷别名或作獠)泖(莫飽切水名在吳華亭縣)媌(莫飽切好
貌)鉸(古巧切鉸刀)筊(古巧切竹索也)狕(於絞切獸名)瑵(側絞切玉名説文車葢玉瑵)
十九晧
晧(胡老切光也明也日出貌或作顥又作皜)寳(搏抱切珍寳又瑞也符也道也亦姓古文作珤)藻(子皓
切文藻亦作薻水草也)早(子皓切晨也通作蚤)棗(子皓切果名又姓)老(盧皓切耆老亦姓)好
(呼皓切善也美也)道(徒皓切理也路也直也衆妙皆道也説文所行道也一達謂之道)稻(徒皓切秔
稻又姓)造(作早切作也)腦(奴皓切頭腦或作堖亦作&KR1120;)惱(奴皓切懊惱)島(都皓切海中徃
徃有山可依止又作隝隯)倒(都皓切仆也)禱(都皓切請也求福也)𢷬(都皓切築也俗作搗)抱(薄皓
切持也説文引取也)討(他浩切治也誅也)考(苦浩切校也成也引也亦瑕釁又古文作攷)燥(蘇老
切乾燥)埽(蘇老切埽除同掃)嫂(蘇老切兄嫂本作□俗作㛐)槁(苦皓切木枯説文作槀)潦
(盧皓切雨水)䝤(盧皓切西南夷名或作獠)保(博抱切任也安也守也説文作保飬也亦姓)葆(博抱
切草盛貌又羽葆)堡(博抱切堡障小城本作堢)褓(博抱切襁褓亦作葆)鴇(博抱切鳥名亦作䳈□䳰)
稾(古老切禾稈又稾本草剏之本又藁槀通)草(采老切説文作艸百卉也經典相承作草)暤(胡老切明
也旰也曜也亦大暭通作昊又姓)昊(胡老切昊天説文作昦通作皡漢書鄭崇傳作顥)浩(胡老切浩
汗大水貌又姓)顥(胡老切大也又天邉氣説文曰白貌)鎬(胡老切鎬京今案國語又作鄗)鄗(胡老切光
武立處邑名亦作□)懆(采老切憂心又慅同)滈(胡老切水名)繰(子皓切紺色曰繰)璪(子皓切玉
名)皁(昨早切皁𨽻又槽屬黑繒通作皂)襖(烏皓切袍襖)繅(子皓切雜五綵文)駣(徒皓切馬
三嵗)&KR2275;(子皓切齧人跳蟲又蚤同古借為蚤暮字)澡(子皓切洗澡)薧(苦浩切乾魚亦作槁)灝(胡老
切灝溔水勢逺也)栲(苦浩切木名山樗也)䕩(盧皓切乾梅)媪(烏皓切女老稱)䴠(烏皓切麋子)
蝹(烏皓切蟲名如猿常地下食人腦)夭(烏皓切又於矯切)杲(古老切日出又明白也)暠(古老
切明白也)縞(古老切素也)橑(盧皓切屋橑簷前木又曰蓋骨又欄也説文椽也)轑(盧皓切車軸也)
夰(胡老切説文放也昦奡字從此本音杲)䆃(徒皓切禾一莖六穗)恅(盧皓切愺恅心亂也)芺(烏皓
切苦芺)&KR2756;(蘇老切薂&KR2756;草)菒(古老切乾草)蓩(武道切毒草又地名)栳(盧皓切栲栳栁噐也)碯
(奴皓切碼碯寳石又作瑙)□(他皓切□長也俗作套)璅(子皓切石似玉者)艁(昨早切艁舟以舟為
橋説文云古文造)媢(武道切夫妬婦也)澇(盧皓切水名)燠(烏皓切甚熱)
篠巧晧叶韻
憹(集韻乃老切與㛴同説文汝南人有所恨曰㛴)莩(廣韻平表切與殍通孟子野有餓莩又通摽王應麟
詩考莩有梅莩零落也)禂(韻㑹覩老切音倒與禱通周禮甸祝禂牲禂馬皆掌其祝號杜子春注禂禱也)
簫(字典同篠馬融長笛賦林簫蔓荆注簫與篠通)驕(五音集韻音矯荘子僨驕而不可係者其惟人心乎
音義驕居表反)橈(奴皓切梁簡文帝詩髙樓闢左扇廻望依蘭橈晚風䬙颺來落照参差好)杓(唐韻貂上
聲史記天官書杓雲如繩索隠丁了反)橋(韻註音矯荘子於是橋起陸徳明讀荀子橋泄者人之殃楊倞
讀揚雄河東賦萬騎屈橋顔師古讀)漻(集韻下巧切音攪博雅清也一曰凍也)藨(唐韻平表切音殍儀
禮䘮服傳疏屨者藨蒯之屝也張衡南都賦其草則藨苧薠莞)葽(集韻伊鳥切爾雅葽繞棘蒬注逺志也葽
音杳)簝(韻會盧皓切受肉籠周禮牛人凡祭祀共其牛牲之互與其盆簝以待事劉昌宗讀)荍(集韻巨夭
切音矯引爾雅荍蚍□按今本作蚍衃)剽(韻㑹匹沼切飄上聲末也荘子有長而無本剽者宙也荀卿箴
賦此夫始生鉅而成功小者耶長其尾而鋭其剽者耶頭銛逹而剽趙繚者耶)緢(集韻莫飽切音夘説文旄
絲也周書曰惟緢有稽字典按書吕刑作貌薛季宣書古文訓作緢)膠(韻㑹音絞動撓貌荘子膠膠擾擾兮
音義交卯反)苞(字典上聲詩實方實苞叶下實堅實好禮記苞屨扱衽厭冠不入公門鄭康成讀縹)茭
(集韻下巧切芰根也爾雅筠茭註今江東呼藕經緒如指空中可啖者為茇茭即此類)咬(集韻吉巧切荘
子宎者咬者)漅(韻㑹子小切後漢書明帝紀漅湖出黄金郭璞江賦雲夢雷池彭蠡青草具區洮滆朱滻
丹漅極望數百沆瀁皛溔)抓(唐韻側巧切音蚤博雅搔也荘子有一狙焉委蛇攫抓見巧于王)樔(正韻
子了切音勦漢武帝悼李夫人賦命樔絶而不長)摎(集韻女巧切擾也太元死生相摎萬物乃纒)獶
(玉篇奴巧切禮記獶雜子女)桃(集韻直紹切與㸠同博雅板也)搔(字典側絞切與蚤同儀禮士虞禮沐
浴櫛搔翦通作爪)騷(正韻蘇老切音掃史記李斯傳竈上騷除黥布傳大王宜騷淮南之兵注與埽通)
洮(韻註音兆左傳衛夫人南子召宋朝㑹于洮徐邈讀)慅(集韻采早切音草詩陳風見受字注字彚補讀
作澡荀子墨黥慅嬰注當為澡)芼(五音集韻武道切蘇軾詩詩書膏吻頰菽水媚翁媪飢寒天隨子把菊自
擷芼慈孝董邵南雞狗相乳抱)櫜(韻註音杲周禮巾車木車蒲蔽犬&KR0860;尾櫜疏飾劉昌宗讀)英(韻註音了
蓼國皋陶之後史記夏本紀封皋陶之後于英六正義英蓋蓼也)留(韻註音卯史記律書北至於留索𨼆
留即卯也毛傳亦以留為昴)劉(轉注古音畧子小切詩勝殷遏劉)搜(韻註音稍王褎洞簫賦攪搜㶅
捎李善注搜所卯切韓愈詩炎風日搜攪注騷上聲)愁(韻註音悄易晉如愁如鄭康成讀)虯(集韻巨小
切王延夀魯靈光殿賦騰蛇蟉虯而遶榱)耰(字典爾晈切音擾梁武帝詩公卿秉耒耜庶氓荷鉏耰一人慙
百王三推先億兆)謅(集韻楚晈切音炒或作訬馬融廣成頌輕謅趬悍注謅輕㨗也)冡(文選章句讀若
沼張衡西京賦隠轔鬰律連岡乎嶓冡抱杜含鄠欱澧吐鎬)恥(子晧切漢書叙傳疏克有終散金娛老定
國之祚于其仁考廣徳當宣近於知恥)處(尺沼切易林文山紫芝雍梁朱草生長和氣王以為寳公尸侑
食福禄求處)楚(韻補初絞切漢書叙傳太上四子伯兮蚤夭仲氏王代斿宅於楚戊實淫缺平陸廼紹)
姥(盧皓切劉宰詩争似石翁携石姥年年對峙夾岡道人歸人去我何心雨沐風餐人自老)解(古了切音
皎蘇轍缸硯賦餔糟醊酒終日醉飽外堅中虚膚宻理解偶與物鬬脅漏内槁)笴(韻㑹古老切音杲考工記
妢胡之笴注讀若槀)有(烏皎切易林久隂霖雨塗行泥潦商人休止市空無有)酒(詩經集傳子小反大
雅顛覆厥徳荒湛於酒女雖湛樂從弗念厥紹淮南子愛熊而食之鹽愛獺而飲之酒雖欲飬之非其道易林
六月采芑征伐無道張仲方叔克勝飲酒参同契皮革煮成膠兮麴蘗化為酒同類易施工兮非種難為巧)
首(通韻通皓韻詩假寐永歎維憂用老心之憂矣疢如疾首管子百姓無寳以利為首韓子用一之道以名
為首淮南子飛鳥之摯也俛其首猛獸之攫也匿其爪韋應物詩孤雲忽無色邉馬為回首曲絶碧天髙餘聲
散秋草)手(書紹切音少詩執子之手與子偕老淮南子故行險者不得履繩出林者不得直道夜行瞑目
而前其手)友(烏皎切易林三姦相擾桀跖為友上下騷離隔絶天道)守(通韻通晧韻管子一以無貳是
謂知道將欲服之必一其端而固其所守國語上帝不考時反是守黄庭經伏於老門候天道近在於身還自
守精神上下開分理通利天地長生草韋應物詩曲絶碧天髙餘聲散秋草徘徊帷中意獨夜不堪守思逐朔
風翔一去千里道韓愈劉統軍碑公曾祖考為朔州守)否(呼皓切葉適詩母年七十兒亦老有孫便與當
壚否後街新買雙白泥凖擬設媒傳婦好)醜(尺沼切易初六童觀小人道也闚觀女貞亦可醜也荀子君子
能亦好不能亦好小人能亦醜不能亦醜淮南子桀有得事堯有遺道嫫母有所美西施有所醜王褒四子講
徳論故毛嬙西施善毁者不能蔽其好嫫母倭傀善譽者不能掩其醜苟有至道何必介紹楊雄太僕箴廐焚
問人仲尼深醜孟子葢惡夫廐多肥馬而野有餓殍僕臣司駕敢告執皁)受(韻畧時倒切詩舒懮受兮勞心
慅兮慅音草宋玉笛論八音相調成稟受兮善善不衰為世保兮太元龍出於中見其造也庳虚無因不能受
也)牖(唐韻正烏皓切老子不窺牖見天道韋應物詩綺樓何氛氲朝日正杲杲四壁含清風丹霞射其牖)
耦(烏晧切王逸九思遂踢逹兮邪造與日月兮殊道志閼絶兮安如哀所求兮不耦)阜(唐韻正浮巧切
易林倬然逺咎辟害髙阜田獲三狐巨貝為寳咎時倒切桓驎七説超絶壑踰懸阜馳猛禽射勁鳥王粲馬瑙
勒賦總衆材而課美信莫臧於馬瑙被文采之華飾雜朱緑與蒼阜左思魏都賦晧獸為之育藪丹魚為之生
沼矞雲翔龍澤馬於阜山圖其石川形其寳)九(居夭切音矯黄庭經出月入日是吾道夭七地三回相守
升降五行一合九玉石落落是吾寳守音少)咎(韻畧時倒切易幹父之蠱意承考也幹母之蠱得中道也
幹父之蠱義无咎也韓子不自操事而知拙與巧不自計慮而知福與咎史記龜䇿傳未見其利恐離其咎寡
人狐疑安用此寳素問謬言為道更名自巧妄用砭石後還身咎易林狗吠非主狼虎夜擾驚我東西不為家
咎韓愈路應碑銘凡代大家維難其保既顯既願戒於終咎)舅(唐韻正通晧韻詩錫爾介圭以作爾寳往
近王舅南土是保石勛作費鳯詩中表之恩情兄弟與甥舅樢與女蘿性樂松之茂好)朽(唐韻正馨杳切
新語徳沛天地光被四表功垂於無窮名傳於不朽)肘(子晧切音早邉讓章華賦歸乎生風之廣夏兮修黄
軒之要道携西子之弱腕兮援毛嬪之素肘形便娟以嬋媛分若流風之靡草)韭(韻補舉夭切詩四之日其
蚤獻羔祭韭)剖(博抱切劉禹錫問大釣賦倮鱗飛走灌莽苞皁乃牙乃甲乃殈乃剖陽榮隂悴生濡死槁)
牡(莫飽切詩並驅從兩牡兮揖我謂我好兮國語凡陣之道設右以為牝益左以為牡早宴無失必順天道)
缶(唐韻正音寳詩坎其擊缶宛邱之道)酉(唐韻正五巧切史記律書酉者萬物之老也淮南子酉者飽也
参同契青龍處房六兮春華震東邜白虎在昴七兮秋芒兑西酉)狃(唐韻正而沼切左傳公山不狃論語
作公山弗擾)糗(韻註音炒書峙乃糗糧禮記糗餌粉酏注並音昌紹反王褒聖主得賢臣頌羮藜唅糗顔
師古讀)莠(唐韻正通皓韻詩既方既好既堅既好不稂不莠)紂(唐韻正通皓韻越絶書㣲子去者痛
殷道也比干死者忠於紂也史記龜䇿傳是無仁義之名而有强暴之道江河為湯武我為桀紂)糾(詩經
集傳音矯陳風舒窈糾兮勞心悄兮周頌其笠伊糾其鎛斯趙以薅荼蓼)杻(唐韻正都了切詩山有栲隰有
杻子有廷内弗洒弗埽子有鐘鼓弗鼔弗考)懰(韻畧胡老切詩月出皓兮佼人懰兮)&KR2825;(唐韻正音卯常
衮崔汪墓誌銘全柩巴江歸魂蜀道田横舊曲季布餘&KR2825;一閉泉扃千秋蔓草)慘(韻補采早切詩舒天紹兮
勞心慘兮開元五經文字作懆)署(韻補聲烏切班固西都賦周以鈎陳之位衛以嚴更之署總禮官之甲科
羣百郡之亷孝按此孝字亦當作上聲)饇(韻註音飽詩如食宜饇劉光逺讀)笑(先鳥切盧仝詩我有
嬌靨待君笑我有嬌蛾待君埽鶯花爛漫君不來及至君來花已老蘇轍缸硯賦偶與物鬬脅漏内槁棄於路
隅瓦礫所笑張耒詩一葉横江凌浩渺李君見我迎門笑楊萬里詩猶自忘了愁而况記得老客來談世事欲
笑還懶笑)照(側絞切淮南子冥冥之中獨見曉焉寂寞之中獨有照焉李賀詩旱雲二三月岑岫相顛倒誰
揭頳玉盤東方發紅照春熱張鶴蓋兔目官槐小王建詩酒多夜長夜未曉月明燈光兩相照後庭歌聲更窈
窕歐陽修詩槎危欲欹岸花落多依草擊汰玩㳺鯈倒影看飛鳥留連爱芳杜漸下四峰照蘇軾詩相将古寺
行軟語頽晚照公家有畸人虚縁能自保)廟(亡沼切謝翺樂府錦韉道賜帶盤鵰方物南來進龍腦願陪郊
祀依日先供帳歸朝親奉表勲階邑食及𨽻人移鎮徐戎作家廟)妙(韻㑹小補弭沼切蘇軾詩但記寒巖
翁論心秋月皎黄香十年舊禪學参衆妙楊萬里詩故交了無改乃似未見寳貌同覺神異舊玩出新妙琱空
那有痕滅跡不須掃又與眇通漢三老袁君碑朕以妙身襲表繼業)詔(韻註音紹禮記故禮有擯詔鄭康成
讀)調(徒了切程俱詩平生清真翠嵓老泉石膏肓偶同調嵗寒落落見孤松不忍低眉寜枯槁)弔(上聲
蘇軾詩可憐原巨先放蕩今誰弔平生嗜羊炙識味肯輕飽)嶠(音矯蘇軾詩蠻唱與黎歌餘音猶杳杳大
兒收衆穉四嵗守孤嶠次子病藥醫三折乃粗曉唐庚詩咀嚼何所得鱗鬛空紛擾向來巨魚戯海面横孤嶠
噞喁噴飛沫白雨散晴曉)眺(土了切張耒詩西山得霜瘦如削蕭寺崢嶸出粉篠幸余腰髀猶足使與子凌
寒恣逰眺)峭(親小切儲光羲詩唯言故人逺不念鄉川眇舟楫去瀠洄湍溆行奔峭寄書千里路莫道南鴻
少)料(盧鳥切釋恵洪詩吾初意魁梧一見殊短小篝燈欵夜語毎毎犯吾料貌和華林風氣爽霜天曉)
鷂(烏皎切王禹偁詩頼是商山多鷙鳥便問鄰家借秋鷂鐵爾拳兮鈎爾爪折烏頸兮食烏腦)蔦(韻㑹
都了切音鳥詩蔦與女蘿施於松栢)嬥(韻㑹徒了切音窕韓詩外傳嬥歌蠻人歌也)效(集韻吉了切音
皎方言效烓明也)校(韻㑹古巧切音絞疾也考工記弓人引之則縱釋之則不校又几足也儀禮主人拂
几授校注胡飽切)孝(上聲班固西都賦見署字注蘇軾詩三盃忘萬慮醒後還皎皎有如轆轤索已脱重
縈繞家人自約飭始慕陳婦孝)閙(音惱蘇軾詩衆人事紛擾志士獨悄悄何異琵琶絃常遭腰鼓閙)窖
(古巧切楊萬里詩昨日忽驚冬作春暖氣吹人軟欲倒惟餘桃李未著花便恐蟄蟲偷出窖南風未了却北風
一夜吹翻青玉昊)稍(音少蘇軾詩平生嗜羊炙識味肯輕飽烹蛇啖蛙蛤頗訝能稍稍憂來自不寐起視
天漢渺)號(胡老切李商隠祭王尚書文獲顧尤深䝉知甚早公昔分茅愚嘗視草於劉向論思之時賛孟
舒長者之號)噪(蘇老切蘇軾詩荒田咽蛩蚓村巷懸棃棗下有幽人居閉門空雀噪)暴(薄晧切樂府阿
子歌野田草欲盡東流水又暴念我雙飛鳬飢渴常不飽)到(上聲蘇舜欽詩安敢當所褒讀之欲驚倒開軒
延與語指亦有深到半生踏京塵識余恨不早楊萬里詩極知人更賢未契詩獨好塵中談乆暌暇處目偶到
故交了無改乃似未見寳)蹈(徒晧切蘇軾詩眷子東南來野飯煮芹蓼葆光既清尚令尹亦髙蹈)勞(音老
蘇軾詩吾生如寄耳歸計失不早故山豈敢忘但恐廹華皓從君好種秫斗酒時自勞)耗(呼晧切音好蘇
軾詩栢生何苦艱似亦費天巧天公巧有幾肯盡為汝耗君看藜與藿生意常草草)躁(昨早切淮南子其魂
不躁註音皁)纛(正韻杜晧切周禮鄉師及葬執纛以與匠師御匶而治役)懊(廣韻烏晧切音襖晉綠珠
有懊儂歌)夀(唐韻正徒晧切詩綏我眉夀介以繁祉既右烈考亦右文母夀與考為韻韓詩外傳苦心勞思
從欲極好靡財傷情毁名損壽漢房中歌加被寵咸相保徳施大世曼壽韓愈薛戎墓誌銘無怨無惡中以自
寳不能百年曷足謂壽)寇(古巧切班固燕然山銘然後四校横徂星流彗埽蕭條萬里野無遺寇)㓜
(音窈漢武帝悼李夫人賦惟㓜眇之相羊顔師古注㓜眇猶窈窕也㓜音一小反)謏(集韻先了切音篠禮
記足以謏聞)菽(唐韻正式沼反詩六月食鬰及奠七月烹葵及菽八月剥棗十月穫稻為此春酒以介眉
夀六句通為一韻今人讀為三韻非也)薁(唐韻正音杳詩見菽字注)䃤(集韻先了切黑砥石也山海經
京山有元䃤)鵠(胡老切吕氏春秋鵠乎其羞用智慮也注鵠讀如浩大也)旭(韻注音好詩旭日始旦許
慎讀)梏(古巧切馬融廣成頌梏羽羣注梏音諸家並古酷反案字書梏從手即古文攪字)嚳(唐韻正音
考風俗通嚳者考也)芍(韻㑹胡了切音皛爾雅芍鳬茈)睪(胡老切荀子睪睪廣廣孰知其徳楊倞注睪讀
為皥皥廣大貌又代睪而食注睪香草也或讀為藁即所謂蘭茝藁本也)
敦(集韻杜晧切覆也)跳(集韻徒了切桃戰也)綃(古音餘丁了切與□同)超(韻㑹小補丑小切輕
走貌)喬(集韻舉天切喬詰意不平)妖(韻㑹小補古巧切)僥(集韻吉了切僥倖求利不止貌)弨(廣韻
尺沼切弓反曲)趫(集韻丑小切輕走貌)鰷(集韻先了切魚名)晁(轉注古音畧直紹切與兆同)騕
(集韻伊鳥切騕褭良馬)僬(集韻子小切僬仯驚悚)巢(集韻子小切居巢國名)鈔(集韻齒紹切取
也)抄(集韻楚絞切掠也)鐃(集韻吉了切鐵文也)哮(集韻孝狡切大呼)磽(集韻倪了切山田曰
磽)嗃(集韻孝狡切大呼)□(廣韻而沼切狀如蜼而小健捕鼠)旄(集韻武道切老稱)蒿(韻會
小補古老切)檮(集韻覩老切斷木)翿(集韻杜晧切翳也舞者所執)紗(韻㑹小補匹沼切微也通
作眇)槱(轉注古音畧揚雄竒字云古炒字)揉(集韻爾紹切屈也)鯈(韻㑹小補私兆切)蟉(集韻
蟉蚪曲貌)楢(廣韻尺沼切赤木名)幻(集韻胡了切相詐惑也)覜(集韻土了切逺視)鰾(廣韻符少
切魚鰾可為膠)恔(集韻吉巧切慧也)耄(集韻武道切老稱)謈(集韻簿晧切白冤也)骲(唐韻正薄
巧反)削(古音餘丁了切□同)的(韻㑹小補胡了切)菂(集韻胡了切蓮子也)
欽定叶韻彚輯卷二十四
