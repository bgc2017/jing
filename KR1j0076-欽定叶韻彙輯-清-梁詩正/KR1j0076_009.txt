欽定叶韻彚輯卷九
下平聲
一先
先(蘇前切先後也又姓)前(昨先切先也)千(蒼先切千百也)阡(蒼先切路東西為陌南北為阡通作
仟)箋(則前切説文表識書也韻㑹或作牋)韉(則前切鞍韉)天(他前切上𤣥也説文顛也至髙無上
從一大韻㑹又姓)堅(古賢切固也長也又强也又姓)肩(古賢切項下又任也克也作也媵也又姓)賢
(胡田切善也能也大也亦姓韻會愈也過也)弦(胡田切弓弦又姓)絃(胡田切韻會八音之絲也通作
弦按廣韻弦字注五經文字曰琴瑟亦用此字作絃者非今從韻㑹分列)煙(烏前切火氣也韻㑹亦作烟)
燕(烏前切國名亦州名又姓)蓮(落賢切爾雅荷芙蕖其實蓮)憐(落賢切愛也又哀矜也)田(徒年
切土已耕者曰田田填也五稼填滿其中也又姓)填(徒年切塞也加也滿也)鈿(徒年切金花)年
(奴顛切穀熟曰年)顛(都年切頂也又姓韻㑹顛癫□通)巔(都年切山頂也本作顛)牽(苦堅切引
也挽也連也亦姓韻㑹周禮牲腥曰餼生曰牽)妍(五堅切淨也羙也好也)研(五堅切磨也)眠(莫賢
切寐也説文本作瞑翕目也)淵(鳥𤣥切深也管子水出不流曰淵又姓韻㑹止水也水盤旋處為淵古文
作囦)涓(古𤣥切小流也又姓)蠲(古𤣥切除也潔也眀也説文馬蠲蟲眀堂月令腐草為蠲)邊(布𤣥切畔
也又邊陲也近也厓也方也又姓)籩(布𤣥切竹器)編(布𤣥切次也)𤣥(胡涓切黒而有赤色又深
也逺也又姓)縣(胡涓切説文繫也今通作懸韻㑹又姓)泉(疾縁切水原也又錢别名韻㑹又州名又
姓)遷(七然切去下之髙也韻會登也徙也謫也)仙(相然切釋名曰老而不死曰仙仙遷也僊同)鮮
(相然切潔也善也亦水名又姓韻㑹魚名一曰鳥獸新殺曰鮮或作鱻)錢(昨先切周禮注云錢泉也其藏
曰泉其行曰布取名流行無不徧也又姓)煎(子仙切熟煮韻㑹有汁而乹之曰煎)然(如延切語助又如也
説文燒也俗作燃又姓)延(以然切税也逺也進也長也陳也言也亦州名又姓)筵(以然切席也鋪陳曰
筵藉之曰席)氊(諸延切席也亦作旃)旃(諸延切之也説文旗曲柄也或作旜又姓)鱣(張連切江東呼
為黄魚)羶(式連切羊臭也韻㑹亦作膻)禪(以然切静也)蟬(市連切蜩也)纒(直連切繞也又
姓)廛(直連切居也説文一畮半也一家之居也亦作㙻又作鄽市廛)躔(直連切日月行也説文踐也)
連(力延切合也續也還也)聨(力延切聨綿不絶也)漣(力延切漣漪風動水貎)篇(方連切篇什也
又姓)偏(芳連切不正也鄙也衺也)便(房連切辯也僻也安也又姓)緜(武延切精曰綿麄曰絮説文聨
微也又姓)全(疾縁切完也具也又姓)宣(湏縁切布也眀也徧也通也緩也散也韻㑹又姓)鐫(子泉
切鑚也斵也)穿(昌縁切通也孔也)川(昌縁切山川也衆流注海曰川又穿也穿地而流也)縁(與専
切縁由)鳶(與専切䲭類也一作䳒)鉛(與専切説文青金也錫之類也鈆同)捐(與専切棄也)旋
(似宣切還也疾也)娟(於縁切便娟舞貌嬋娟好姿態貌)船(食川切方言關西謂之船關東謂之舟又
姓韻㑹又衣領曰船)涎(夕連切口液也本作㳄)鞭(卑連切馬䇿)銓(此縁切銓衡也又量也次也度
也)筌(此縁切取魚竹器)專(職縁切擅也單也政也誠也獨也自是也又姓)甎(職縁切甎
瓦詩𫝊作塼)圓(王權切天體本作圜韻㑹全也通作員)員(王權切物數也)乾(渠焉切天
也君也堅也又州名又姓)䖍(渠焉切恭也固也殺也説文虎行貎又姓韻㑹又州名)愆(去乾
切過也又作諐)騫(去乾切虧少一曰馬腹縶亦姓)權(巨員切權變也反常合道又宜也秉也平
也稱錘也又爾雅權黄華又姓)拳(巨員切屈手也廣雅拳拳憂也又奉持之貎又姓)椽(直攣
切屋桷也)傳(直攣切轉也)焉(於乾切何也又鳥雜毛説文鳥黄色出江淮間又有乾切語助
也)躚(蘇前切蹁躚旋行貎又相然切舞貎一作蹮或作&KR1271;)芊(蒼先切草盛)濺(則前切疾
流貎)舷(胡田切船舷)咽(烏前切咽喉也)零(落賢切先零西羌也)闐(徒年切闐闐盛貌韻
㑹滿也又于闐國名)駢(部田切并駕二馬)軿(部田切四面屏蔽婦人車)鵑(古𤣥切杜鵑鳥)
綖(以然切冠上覆也)埏(以然切際也地也又墓道也地有八極八埏文音羶打瓦也和也)
饘(諸延切厚粥也&KR0673;䭈□俱同)甄(居延切察也免也)邅(張連切迍邅又移也又直連切)
挻(式連切柔也繫也和也取也長也或作煽)梴(丑延切木長)鋋(市連切小矛)嘕(許焉
切笑貎)瀍(直連切水名)翩(方連切飛貎)扁(方連切小舟)平(房連切平平辨治也)
櫋(武延切屋櫋聨也)牷(疾縁切牛全色又體完曰牷)朘(子泉切縮肉)儇(許縁切智
也疾也利也慧也又舞貎)翾(許縁切小飛)嬛(許縁切便嬛輕麗貎)瓀(而縁切瓀珉也玉佩
也瑌同)沿(與專切從流而下也與㳂同)還(似宣切還返韻㑹通作旋見刪韻)悁(於縁
切憂悒也)㾓(烏𤣥切骨節疼也)鯿(卑連切魚名鯾同)詮(此縁切平也具也)痊(此縁
切病瘳)佺(此縁切偓佺仙人)悛(此縁切改也止也韻㑹又次也)荃(此縁切香草)篿
(職縁切折竹卜曰篿)遄(市縁切速也疾也)卷(巨員切曲也)顴(巨員切頬骨韻㑹通作權)
鬈(巨員切髪好也)攣(呂員切攣綴韻㑹係也又拘攣也又戀也)弮(邱員切古縣名在滎陽)
棬(邱員切器似升屈木作)燀(尺延切火起貎)戔(則前切增韻戔戔委積貎一曰顯見貎)
豜(古賢切大豕也一曰豕三歲)幵(苦賢切説文平也兩干對舉又羌名今作开同又音牽)
韆(七然切鞦韆繩戱)純(從縁切韻㑹投壺二算為純又音旋)祅(呼烟切胡神官品令有祅
正)蜎(鳥𤣥切蜎蠉)媊(才先切見支韻)仟(蒼先切千人長也又仟眠廣逺也)湔(子先
切洗也一曰水名出蜀玉壘山)枅(經天切韻㑹屋櫨也)蚿(胡田切馬蚿蟲一名百足)畋(徒年
切取禽獸也)佃(徒年切作田也説文中也春秋傳乗中佃一轅車古輕車也)磌(徒年切柱
礎)蹎(都年切蹎仆跂也)&KR1516;(都年切馬額白今戴星馬)滇(都年切滇池在建寧)汧(苦堅
切水名在安定爾雅汧出不流)胼(部田切堅也跰同)蠙(部田切蠙珠)鼘(鳥𤣥切鼓聲也)
諓(子仙切韻㑹巧言又淺薄貎)蜒(以然切蚰蜒)潺(士連切潺湲水流貎)孱(士連切不
肖貎韻㑹兾州人謂懦弱曰孱)嬋(市連切嬋娟好貎)儃(市連切態也僤同)楩(房連切木
名)瑄(湏縁切璧大六寸謂之瑄漢書瑄玉是也)蠉(許縁切蟲行貎)懁(隳縁切韻㑹辨急也)
駽(呼𤣥切韻㑹青驪馬今之鐵驄)[田耎](而縁切城下田也)撋(而縁切摧物也韻㑹或作擩亦
作㨎捼)蝝(與專切蝗子一曰蟻子)㳬(似宣切回㳬韻㑹或作漩)璿(似宣切玉名韻㑹通
作璇㳬)箯(卑連切竹輿也)顓(職縁切顓頊韻㑹又顓䝉也)篅(市縁切以判竹圜以盛穀
也圌同)跧(莊縁切屈也伏也蹴也)湲(王權切潺湲)犍(渠焉切犍為在嘉州韻㑹犗也
獸似豹人首一目)褰(去乾切褰衣韻㑹絝也或作䙭)搴(邱䖍切韻㑹取也本作攓通作騫)
蔫(於乾切物不鮮也韻㑹食物餲也)嫣(於乾切長貎)褼(蘇前切韻㑹褊褼衣揚貎亦作
&KR1862;)&KR2711;(蘇前切石次玉也)谸(倉先切望山谷之谸青也)鵳(古賢切鶙鵳鷂屬)歅(因蓮
切韻㑹九方歅善相馬)瘨(都年切病也)岍(苦堅切山名)緶(房蓮切縫也韻㑹交枲也)
骿(部田切骿肋韻㑹并脅也通作駢)&KR3183;(么𤣥切韻㑹弓隈也)䅌(古𤣥切麥莖)廯(相然
切倉廩)䀽(以然切相顧視也)郔(以然切地名在鄭)莚(以然切草名)驙(張連切馬
載重行難又白馬黒脊曰驙)澶(市連切澶淵地名在頓邱縣南又音瀍)單(市連切單于)
仚(許延切輕舉貎説文人在山上也)譞(許縁切智也)駩(此縁切白馬黒脊)絟(此縁
切細布)竣(此縁切韻㑹退也)騝(渠焉切騮馬黄脊)鄢(於乾切人姓又鄢陵縣名亦作
傿)籛(則前切楚人革馬簻鞍韉又彭祖姓)&KR2575;(徒年切&KR2575;&KR2613;語不正也)沺(徒年切字林沺
沺水勢廣大無際之貎)&KR1715;(徒年切喜悦貎)楄(房連切木名)焆(古𤣥切明也)鋗(火𤣥
切銅銚)鱻(相然切新魚精也)秈(相然切秈稻)鬋(子仙切女鬢垂貎)狿(以然切獌
狿大獸名)鸇(諸延切晨風鳥)扇(式連切扇凉)揎(湏縁切手發衣也)堧(而縁切江河邊
地又廟垣亦作壖)璇(似宣切美石次玉)潫(於縁切水深也)猭(丑縁切㺦猭兔走貎)鍵
(渠焉切鑰也)踡(巨員切踡跼不行)蜷(臣員切蟲行詰屈)棉(武延切木棉樹名也本作
緜)
二蕭
蕭(蘓彫切蒿也亦縣名又斧名又姓韻㑹又蕭墻謂門屏也)簫(蘓彫切樂器韻㑹或作箾)挑(吐彫切挑撥
韻㑹取也杖荷也)貂(都聊切䑕屬又姓韻㑹或作鼦)刁(都聊切軍器纂文曰刁斗持時鈴也又姓)凋
(都聊切瘁也韻㑹通作彫)彫(都聊切彫刻亦作雕)雕(都聊切鶚屬又姓韻㑹或作雕)迢(徒聊切迢遰)
條(徒聊切小枝也貫也教也)髫(徒聊切小兒髪俗作齠)跳(徒聊切躍也)蜩(徒聊切大蟬)苕
(徒聊切苕菜)調(徒聊切和也又姓)梟(古堯切不孝鳥也又姓)澆(古堯切沃也薄也)聊(落蕭
切語助也亦姓)遼(落蕭切逺也又水名又國名又州名)寥(落蕭切空也又寂寥也寥廓也)撩(落蕭切取
物又理也)僚(落蕭切同官為僚又姓寮同)寮(落蕭切小忩也)堯(五聊切至髙貌謚法翊善傳聖曰堯)
嶢(五聊切嶕燒山危)幺(於堯切幺麽小也)宵(相邀切夜也韻會又小也)消(相邀切滅也盡也息
也)霄(相邀切近天氣也)綃(相邀切生絲繒也)銷(相邀切爍也焇同)超(敕宵切説文跳也又
姓)朝(陟遥切早也又朝鮮國名又姓又直遥切)朝(直遥切朝廷又姓韻㑹覲君之總稱又朝見曰朝夕
見曰夕)潮(直遥切潮水)囂(許驕切喧也)樵(昨焦切柴也木也)譙(昨焦切國名又姓韻㑹樓
之别稱)驕(舉喬切馬髙六尺亦作憍憐也恣也又邱枖切韻㑹馬壮貌)嬌(舉喬切女字亦態)焦
(即消切傷火也又姓)蕉(即消切芭蕉)椒(即消切木名又山巔)燋(即消切傷火也)饒(如招切益也飽
也餘也又姓)橈(如招切楫也)蕘(如招切芻蕘)燒(式招切火也然也)遥(餘昭切逺也行也)
傜(餘招切使也役也又喜也㦯作□)姚(餘招切姚悦羙好貌又姓)揺(餘招切動也作也又姓)謡
(餘招切謡歌也爾雅徒歌謂之謡)軺(餘招切小車也又市招切使車)瑶(餘招切羙玉)韶(市招切舜
樂也紹也㲈同)昭(止遥切眀也光也著也覿也又姓)招(止遥切招呼也来也又姓招亦音翹賈掲也舉
也)飆(甫遥切風也俗作飈韻㑹通作猋)標(甫遥切舉也木杪也)杓(甫遥切北斗柄星又音漂)鑣
(甫嬌切馬銜)瓢(符霄切瓠也)苗(武瀌切田苗亦夏獵曰苗又求也衆也禾秀也亦姓)描(武瀌切描
畫也)貓(武瀌切獸捕䑕俗作猫)要(於霄切俗言要勒又姓韻㑹刧也又求也又察也)腰(於霄切説
文身中也本作要通作腰)邀(於霄切邀遮韻㑹求也通作要)鴞(于嬌切䲭鴞)喬(巨嬌切髙而曲也又
姓)橋(巨嬌切水梁也又姓韻㑹又木名)僑(巨嬌切寄也客也)妖(於喬切妖艶也巧也又妖災通
作祅又作訞)夭(於喬切和舒之貌亦作枖木盛貌)漂(撫昭切浮也一作&KR1934;)飄(符霄切疾風也)翹
(渠遥切舉也懸也危也又鳥尾也)翛(蘇彫切翛翛飛羽聲)祧(吐彫切逺祖廟也)佻(吐彫切偷也又
徒聊切獨行貌)恌(吐彫切輕薄)儌(古堯切求也抄也)膋(落蕭切腸間脂也膫同)鷯(落蕭切鷦
鷯)漻(落蕭切水清也)僥(五聊切僬僥國名又堅堯切偽也或作儌)嘵(許么切懼聲)哨(相邀切口
不正也)虈(許嬌切白芷别名)枵(許嬌切韻㑹虚也)熇(虚嬌切韻會炎氣亦作燆)獢(許嬌切猲
獢短喙犬也詩作歇驕)穚(舉喬切禾秀)膲(即消切人之三膲)噍(即消切啁噍聲)嬈(如招切韻
㑹妍媚貌)颻(餘招切飄颻)鰩(餘昭切文鰩魚)愮(餘昭切憂也悸也邪也惑也)陶(餘昭切臯陶舜
臣)佋(市昭切廟佋穆也或作昭父昭子穆)幖(甫遥切頭上幟也)熛(甫遥切飛火)麃(悲嬌切韻
㑹武貌)儦(甫嬌切行貌)&KR3442;(甫遥切除田薉也通作麃亦作穮)瀌(甫遥切雲貌)葽(於霄切草
也韻㑹又草盛也)喓(於霄切蟲聲)弨(尺招切弓弛貌又勅朝切)趫(巨嬌切又起囂切善走又縁木
也)橇(起囂切蹋樀行又禹所乗也亦作鞽韻㑹通作蹻)劭(祈堯切韻㑹精異意又勸勉也又羙也)
瀟(蘇彫切韻㑹瀟瀟風雨暴疾貌又水深清也廣韻作潚水名)&KR0657;(都聊切吴&KR0657;)鰷(徒聊切白鰷魚
名韻㑹作鯈)驍(古堯切武也韻㑹良馬也又健也)飂(憐蕭切韻㑹飂戾風聲)獠(落蕭切夜獵也)
憀(落蕭切無憀頼也)料(落蕭切料理也)橑(落蕭切葢骨亦椽也)簝(落蕭切宗廟盛肉方竹器)膮
(許么切豕羮也韻㑹香也)痟(相邀切痟渇病也司馬相如所患)硝(相邀切硭硝藥名)蛸(相邀切螵
蛸蟲也又姓)魈(相邀切山魈出汀州獨足鬼)&KR1007;(直遥切蟲名亦姓晁鼂同)歊(許嬌切熱氣説文歊
歊氣出貌)鐎(即消切刁斗也温氣三足而有柄)鷮(巨嬌切雉名又音驕)鷦(即消切鷦䳟南方神鳥似
鳳又鷦鷯小鳥)繇(餘昭切於也由也喜也)摽(甫昭切擊也)窯(餘昭切燒瓦窯也窰同)珧(餘昭
切玉珧蜃甲)銚(餘昭切燒器亦古田器又姓)鷂(餘昭切大雉名爾雅青質五彩皆備成章曰鷂)猺
(餘昭切獸名又獏猺狗種也)蘨(餘昭切草茂也韻㑹通作繇)䄖(餘昭切后衣)釗(止遥切逺也見
也勉也亦弩牙)髟(甫遥切髪長貌)臕(甫嬌切脂臕肥貌)薸(符霄切方言江東謂浮萍為薸)篻(彌遥
切竹名)蟯(於宵切腹中短蟲)嶠(巨嬌切山鋭而髙)轎(巨嬌切小車)彯(撫昭切彯彯長組貌)
荍(渠遥切荆葵也)蕎(巨嬌切蕎麥又音驕藥名一名大㦸)□(蘇彫切弓弭)&KR1857;(吐彫切斗旁耳爾雅
&KR1857;謂之疀古田器也郭音鍫)䩦(徒料切革轡)憿(古堯切憿幸或作儌)&KR1600;(落蕭切揀擇)鐐(落蕭
切有孔鑪又紫磨金也爾雅白金白銀其美謂之鐐)豂(落蕭切空谷)嘹(落蕭切嘹亮聞逺聲)垚(五聊
切土髙貌)怮(於堯切怮怮憂也)逍(相邀切逍遥)揱(相邀切長貌)怊(敕宵切悵恨)燎(力昭
切庭火也)毊(許嬌切大磬也又巨嬌切)憔(昨焦切憔悴瘦也顦同)&KR4155;(即消切灼龜不兆也亦作□)
䍃(餘昭切韻㑹瓶也廣雅藏肉器)嗂(餘昭切樂也説文喜也韻㑹亦作䚻)鉊(止遥切淮南呼鎌)贆
(甫遥切韻㑹貝名)剽(符霄切中鏞又小輕韻㑹末也或作□)緢(武瀌切説文旄絲也)□(伊堯切韻
㑹急戾也)鍫(七遥切臿也)篍(七遥切吹竹筩)幧(七遥切歛髮謂之幧頭亦作幓)翲(撫昭切髙飛)
僄(撫昭切輕也又疾也)
三肴
肴(胡茅切骨體也又𦵔也凡非穀而食曰肴亦啖也韻㑹或作餚通作殽)巢(鉏交切鳥在木上曰巢在
穴曰窠又大笙謂之巢又縣名)交(古肴切戾也共也合也領也韻㑹交加参錯也又友也又地名漢置交州)
郊(古肴切邑外曰郊)茅(莫交切草名又姓)嘲(陟交切言相調也韻㑹或作謿通作啁)鈔(楚交
切畧也抄同韻㑹謄寫也或作摷)包(布交切包裹亦姓)膠(古肴切膠漆亦太學也又姓)爻(胡茅
切易卦六爻韻㑹交也)苞(布交切叢生也豐也茂也又苞筍)梢(所交切船舵尾也又枝梢也)蛟
(古肴切龍屬)庖(薄交切食厨也)匏(薄交切瓠也可為笙竽)拗(於交切地不平也亦作凹)𫾣(口交
切擊頭也)胞(布交切胞胎又作□又匹交切)抛(布交切抛擲韻㑹亦作摽)鮫(古肴切魚名皮有文可飾
刀)崤(胡茅切崤函山名在𢎞農韻㑹通作殽亦作肴)鐃(女交切似鈴無舌)骹(口交切脛骨近足細
處與跤同)炮(薄交切合毛炙物也一曰裹物燒與炰同)髾(所交切髪尾)筲(所交切斗筲竹器)哮
(許交切哮噉)呶(女交切喧呶)捎(所交切蒲捎良馬名也亦芟也韻㑹取也掠也)譊(女交切争也又
恚呼也)麃(薄交切獸名似鹿)茭(古肴切乹芻也)淆(胡茅切混淆濁水韻㑹通作殽)虓(許交切虎
聲亦作唬)蛸(所交切蠨蛸喜子)弰(所交切弓弰)泡(匹交切水上浮漚又薄交切水名)烋(虚交
切炰烋氣健自矜貌或作咻)媌(莫交切羙好貌)磝(語彪切䂭磝韻㑹或作嶅山多小石也亦作礉璬㟼)
怓(女交切心亂)旓(所交切旌旗旒也通作梢)跑(薄交切足跑地也)墝(口交切墝埆瘠土通作磽)
聱(五交切不聴也)筊(何交切説文竹索也或作茭)咬(古肴切鳥聲又於交切滛聲)啁(陟交切説
文啁嘐也韻㑹通作嘲)教(古肴切效也)咆(薄交切咆唬熊虎聲)犛(莫交切髦牛名)鞘(所交切鞭
鞘又去聲)罺(側交切抄網)漅(鋤交切湖名韻㑹通作巢)詨(古肴切誇語也又音哮)䫜(於交切頭
凹也)勦(鉏交切輕㨗也)&KR2625;(荘交切韻㑹大笙也通作巢)䜈(楚交切代人説也)轈(鉏交切兵車若
巢以望敵也)鉋(薄交切鉋刷)罞(莫交切麋罟也)髇(許交切髇箭韻㑹或作&KR1076;)嗃(許交切嗃謈恚
也)佼(古肴切交也)抓(側交切抓搯)鵁(古肴切鵁鶄鳥)姣(胡茅切姣媱)樔(鋤交切澤中守
草樓)謷(五交切不肖又五勞切)嘐(古肴切聲也又虚交切誇語也)掊(薄交切手掊)&KR1681;(女交切&KR1681;
砂藥名廣韻作洶與䃩同)瓟(薄交切似瓠可為飲器)&KR2879;(楚交切&KR2879;取)訬(古肴切誇語也又音哮)
窌(力嘲切深空之貌)鄛(鉏交切鄉名在南郡)脬(匹交切腹中水府)颮(薄交切颮風聲)鵃(側交
切鶻鵃)枹(布交切爾雅注曰樹木叢生枝節盤結詩云枹有三枿又楊枹薊)䈾(所交切飯帚)鄗
(口交切邑名又山名又音郝)洨(胡茅切水名出常山又縣名在沛郡)庨(許交切庨豁宫殿形状)莦
(所交切説文惡草貌)芁(古肴切秦芁藥名)倄(胡茅切痛聲)摎(古肴切束也撓也)勹(布交切包
也象曲身貌)䬘(許交切風䬘䬘也)捊(薄交切引取亦作抱)顟(力嘲切顤顟胡人面状)䍖(匹交
切覆車網也)嵺(居肴切韻㑹山聳貌)&KR2418;(鉏交切山髙貌)鞄(薄交切鞄皮柔革工也)&KR3623;(所交切齊
人呼姊)&KR3614;(側交切耳中聲)涍(許交切水名在南都)轇(古肴切轇轕㦸形韻㑹長逺貌一曰雜亂貌通
作膠)䘯(所交切衣袵)&KR2763;(匹交切盛也)娋(所交切小娋偷也)䫸(勅交切熱風)
四豪
豪(胡刀切豪侠説文豕鬛如筆管者亦州名)毫(胡刀切長毛韻㑹通作豪)操(七刀切操持)絛(土刀
切編絲䋲也幍同)髦(莫袍切髦鬛也髦俊也韻㑹髪也又姓)刀(都勞切釋名刀到也以斬伐到其所
也説文兵也)萄(徒刀切蒲萄一作陶又作桃)猱(奴刀切猴也)襃(博毛切揚羙也説文作裹衣博
裾也又姓)桃(徒刀切果木名又姓)糟(作曹切粕也&KR1636;同俗作醩)漕(昨勞切衛邑名又水運曰漕)旄
(莫袍切旄鉞韻㑹幢也)袍(薄襃切長襦也)撓(呼毛切攪也)蒿(呼毛切蓬蒿)濤(徒刀切波濤)
臯(古勞切髙也局也澤也又姓與皋同韻㑹告之也又引聲之言又緩也或作睪亦作&KR1485;)號(胡刀切大
呼也又哭也又去聲)陶(徒刀切陶甄又陶正官名又喜也正也化也亦姓)螯(五勞切蟹屬韻㑹蟹大足
在首上如鉞者)翺(五勞切翺翔)鼇(五勞切海中大鼇)敖(五勞切逰也亦姓或作遨)曹(胙勞切曹
局也又輩也衆也羣也亦州名又姓)鼗(徒刀切小鼓著柄者鞀鞉並同)遭(作曹切遭逢増韻又巡也)餻
(古勞切餻糜亦作糕)篙(古勞切進船竿)羔(古勞切羊子)髙(古勞切崇也逺也敬也又姓)嘈(昨勞
切喧嘈)搔(蘓遭切爮刮)毛(莫𫀆切眉髪及獸毛也亦姓)艘(蘓遭切船總名也一作摉㮴又作□)
滔(土刀切漫也又水流貌)騷(蘓遭切愁也)韜(土刀切藏也寛也又劍衣也縚同)繅(蘓遭切繹
繭為絲繰同)膏(古勞切脂也神之液也又澤也肥也)牢(魯刀切養牛馬圈亦堅也固也又姓)醪(魯刀
切濁酒)逃(徒刀切去也避也亡也)槽(昨勞切馬槽)濠(胡刀切城濠又水名與壕同)䭷(謨𫀆
切韻㑹車翣以禦風塵一曰馬毛長)綯(徒刀切絞也謂糾絞䋲索也)勞(魯刀切倦也勤也病也又姓)
簩(魯刀切竹名一枝百葉有毒)艚(昨勞切船艚)魛(都勞切魚名)洮(土刀切水名出西𦍑)慅
(蘓遭切恐懼)叨(土刀切叨濫)綢(土刀切纏也韜也)慆(土刀切悦樂)醄(徒刀切韻㑹酕醄醉
貌)颾(蘓遭切風聲)璈(牛刀切韻㑹樂器)氂(莫𫀆切氂牛尾也)芼(莫𫀆切菜也)舠(都牢
切小船韻㑹通作刀)螬(昨勞切蠐螬蟲)裯(都勞切祗裯短衣)忉(都勞切憂心貌)饕(吐刀切貪財曰
饕)驁(五勞切駿馬)獒(五勞切犬髙四尺)熬(五勞切煎也)臊(蘓遭切腥臊)槄(土刀切木
名爾雅槄山榎今山楸也)檮(徒刀切檮杌)祹(徒刀切□裪衣袖)匋(徒刀切養也)椮(蘓曹切韻
㑹橚掺木長貌橚音蕭)澇(魯刀切水名在京兆)&KR0758;(土刀切弓衣)蟧(魯刀切小蟬)翿(徒刀切纛
也亦作翢舞者所執)淘(徒刀切韻㑹淘淘水流貌又澄汰也或作洮)尻(苦刀切&KR3557;也)鼛(古勞切役
事車鼔長丈二尺)䥝(於刀切銅瓫説文温器亦作鏖韻㑹殺也世俗謂盡死殺人為䥝糟)謷(五勞切不
省語也又哭不止悲)咷(徒刀切號咷)挑(土刀切挑達往来相見貌)橰(古勞切桔橰)囂(牛刀切韻
㑹喧也一曰地名又衆多貌)臑(奴刀切韻㑹羊豕臂也一曰臂節)撈(魯刀切取也)&KR1382;(徒刀切韻
㑹鼓木也)嘷(胡刀切熊虎聲)嗸(五勞切衆口愁也與嗷同)蜪(土刀切蝮蜪蝗子又徒刀切)嶆(財勞
切韻㑹㟹嶆深空貌)薅(呼毛切除田草也)櫜(古勞切韜也一曰車上囊)咎(古勞切臯陶舜臣古作咎
繇)㮘(莫袍切冬桃與枆同)軞(謨袍切韻㑹公車也通作旄左傳趙盾為旄車之族)謟(土刀切疑也韻
㑹或作慆)䑬(他刀切韻㑹舟也或作□)騊(徒刀切騊駼北野之良馬又山海經北海有獸状如馬名騊駼)
䬞(徒刀切大風)&KR3528;(五勞切㦸鋒)峱(奴刀切山名與嶩同)㠙(乎刀切韻㑹山名在𢎞農或作崤)
溞(蘇遭切淅米)
蕭肴豪叶韻
農(韻補奴刀切束晢勸農賦惟百里之置吏各區别而異曹考治民之賤職美莫當兮勸農潘岳籍田賦思
樂甸畿薄采其茅大君戾止言藉其農)龜(即消切揚雄荆州牧箴雲夢塗泥包匭菁茅金玉砥礪象齒元
龜貢篚百物世世以饒李尤辟雍賦夷戎蠻𦍑儋耳哀牢重譯響應抱琛来朝南金大璐玉象犀龜)鉏(餘昭
切急就篇鍜鑄鈆錫鐙錠鐎鈐䥦鉤銍斧鑿鉏銅鍾鼎鋞鋗鉇銚顔師古注鉏音銚)苴(字典又讀苞史記張
儀𫝊苴蜀相攻擊徐廣注譙周曰益州天苴讀為包黎之包)無(字典通作毛後漢書馮衍𫝊饑者毛食注
衍集毛作無今俗語猶然或古亦通乎佩□集河朔謂無曰毛通雅江楚廣東呼無曰毛)呼(許交切漢書東
方朔傳舍人不勝痛呼謈鄧展注呼音髐箭之髐)踰(韻𥙷餘昭切易林擊鼔䧟陔不得相踰章甫文徳福
厭禍消)揄(唐韻正音摇禮記夫人揄狄注讀摇)隃(集韻餘招切與遥同漢書英布傳隃謂布何苦而反
又趙充國傳兵難隃度)災(即消切易林鸋鴂鴟鴞治成御災綏徳安家周公勤勞亦作菑太元自一至三
者貧賤而心勞四至六者富貴而尊髙七至九者離咎而犯菑五以下作息五以上作消)敦(詩經集傳音雕
大雅敦弓既堅)多(韻㑹小補都勞切蘇轍詩歸来無恙無以報山下麥熟可作醪神君尊貴豈待我再拜長
跪神所多)優(韻補於交切禮記要縫半下鄭康成注要或作優)憂(唐韻正于驕切易居上位而不驕在
下位而不憂家語樂之方至樂而勿驕患之将至思而勿憂三畧士可下而不可驕将可樂而不可憂楚詞九
歌風颯颯兮木蕭蕭思公子兮徒離憂易林虎豹怒咆慎戒外憂上下俱騷士民無聊)流(唐韻正魯刀切
班彪冀州賦徧五嶽與四瀆兮觀滄海以周流鄙臣恨不及事兮陪後乗之下僚班固幽通賦妣聆呱而劾石
兮許相理而鞠條道混成而自然兮術同原而分流劉邵趙都賦擊靈鼓鳴籟簫乗素波鏡清流)留(韻㑹
小補魯刀切離騷時繽紛其變易兮又何可以淹留蘭芷變而不芳兮荃蕙化而為茅劉安招隠士猿狖羣嘯
兮虎豹嘷攀援桂枝兮聊淹留参同契可以無思難以愁勞神氣滿室莫之能留蘇軾富鄭公碑維嶽降神今
歸不留臣軾作頌以配崧髙)由(韻㑹小補音妖冶由女子笑貌淮南子賈子皆有此字沈一貫經筵賦顓
頊降誠于夷父髙辛隆禮于伯招放勲眀徳于伊夀重華舍己于箕由廣成顯而姒徳昌伊摯尊而一統遥)
㳺(唐韻正餘昭切易林依宵夜㳺與君相遭王逸九思心煩憒兮意無聊嚴載駕兮出戯㳺)悠(唐韻正於
交切音夭王褒九懐将息兮蘭臯失志兮悠悠蒶藴兮黴黧思君兮無聊王逸九思倚此兮岩穴永思兮窈悠
嗟懐兮眩惑用志兮不昭)修(唐韻正音蕭邯鄲淳曹娥碑何者大國防禮自修豈况庶賤露屋草茅)脩
(唐韻正音蕭吕氏春秋寒則雕熱則脩漢書外戚恩澤侯表序孝景将侯王氏脩侯犯色顔師古注脩音條)
秋(韻㑹小補七遥切詩彼采蕭兮一日不見如三秋兮荀子引逸詩鳳凰秋秋其翼若干其聲若蕭甄后塘
上行邊地多悲風樹木何蕭蕭今日樂相樂延年夀千秋鄭曼季詩陟彼南山言采其蕭嗟我懐人永好千秋)
周(唐韻正陟遥切詩冽彼下泉浸彼苞蕭愾我寤歎念彼京周杜篤吴漢誄堯隆稷契舜嘉臯陶伊尹佐殷
吕望翼周陸雲夏府君誄百行殊揆君望斯周栖儀初元戢翼洪條)州(唐韻正陟遥切王褒九懐林不容兮
鳴蜩余何留兮中州易林鸇鳩徙巢西至平州揚雄豫州牧箴夏宅九州至于季世放于南巢)舟(韻補陟遥
切詩何以舟之惟玉及瑶鞞琫容刀)醻(韻㑹小補徒刀切詩有兔斯首燔之炮之君子有酒酌言醻之)儔
(唐韻正徒刀切邯鄲淳曹娥碑或有剋面引鏡𠢐耳用刀坐臺待水抱樹而燒於戯孝女徳茂此儔劉楨魯都
賦晝藏宵行俯仰咆哮禽獸怖竄失偶䘮儔)籌(集韻徒刀切音陶方言戴也)稠(唐韻正音調荘子可
謂稠適而上遂矣注稠音調本亦作調陸機詩及子栖遲同林異條年殊志比服舛義稠)邱(韻㑹小補苦刀
切王褒九懐元鳥兮辭歸飛翔兮靈邱望谿兮蓊鬰熊羆兮呴嘷)抽(唐韻正憐蕭切嵇康詩奈何愁兮愁
無聊恒惻惻兮心若抽)瘳(韻補憐蕭切詩風雨瀟瀟鷄鳴膠膠既見君子云胡不瘳)湫(唐韻正音椒左
傳楚椒舉國語作湫舉管子耳之所聴察于淑湫注淑湫與寂寥同史記伍子胥傳敗越于夫湫注音椒)収
(唐韻正音梢陸機詩恢恢天網飛沉星収爰兹下臣騰光清霄)鳩(唐韻正音雕枚乗梁王兎園賦西望西山
山鵲野鳩白鷺霜鶻鸇鶚鷂鵰)愁(韻補鋤交切屈原九章憐思心之不可懲兮證此言之不可聊寜溘死而
流亡兮不忍為此之常愁劉向九歎白露紛以塗塗兮秋風瀏以蕭蕭身永流而不還兮䰟長逝而常愁易林
堅冰黄鳥常哀悲愁不見甘粒但見藜蒿道藏詩椿齡㑹足衰刼往豈足遼虚刄揮至空鄙滯五神愁)休
(韻補虚驕切淮南子達畧天地察分秋毫稱譽葉語至今不休易林登髙望家役事未休王事靡盬不得逍遥
陸雲詩拊翼墜夕和鳴興朝我之思之言懐其休)囚(昨焦切易林鎡基逢時稷契臯陶貞良得願微子觧
囚)求(唐韻正音喬司馬相如大人賦煥然霧除霍然雲消邪絶少陽而登大陽兮與真人兮相求)浮
(唐韻正音咆素問如物之浮如風吹毛桓譚仙賦潄玉漿飲金醪出宇宙與雲浮木華海賦于是鼓怒溢浪揚
浮更相觸搏飛沬起濤)謀(韻註音毛大戴禮戸銘若風将至必先摇摇雖有聖人不能為謀也)眸(唐韻
正音毛釋名眸冐也相裹冐也)矛(唐韻正音毛詩豈曰無衣與子同袍王于興師修我戈矛)侯(韻㑹小補
于喬切史記傳賛尉佗之王本自任囂遭漢初定列為諸侯隆慮離濕疫佗得以益驕易林婚姻合配同枕共
牢以降休嘉子孫封侯)幽(韻補于交切詩隰桑有阿其葉有幽既見君子徳交孔膠劉安招隠士桂樹叢
生兮山之幽偃蹇連蜷兮枝相繚陸雲詩頴艶玉秀華茂桃夭居顯祗眀在靈格幽道藏歌廻舞太空嶺六氣
運重幽我際豈能尋使爾終不彫)瀏(唐韻正魯刀切魏文帝述征賦伐靈鼓之硼隠兮建長旗之飄颻曜
甲卒之皓旰兮馳萬騎之瀏瀏)鰌(唐韻正七遥反易林巨蛇大鰌戰于國郊君遂走迯)猶(韻㑹小補餘昭
切詩英英白雲露彼菅茅天步艱難之子不猶禮記人喜則斯陶陶斯咏咏斯猶)啾(唐韻正音椒劉安招
隠士嵗暮兮不自聊蟪蛄鳴兮啾啾)溲(韻注音騷國語溲于豕牢韋昭讀)鍪(莫袍切急就篇鐡鈇鑚錐
釡鍑鍪鍜鑄鉛錫鐙錠鐎顔師古注音毛)疁(唐韻正音寮通鑑注上疁村在寜海西北四十餘里今謂之上
寮山)髳(韻注音毛説文引詩髧彼兩髳今詩作髦古通用)媮(韻補餘昭切韋孟詩務此鳥獸忽此稼苖
蒸民以匱我王以媮)烰(薄交切吕氏春秋有侁氏女子採桑得嬰兒于空桑之中獻之其君其君令烰人養
之注烰猶庖也)萩(五經文字子遥切穀梁傳楚子使萩来聘左傳作椒)滛(字典又讀作瑶山海經爰有滛
水其清洛洛注滛音遥與瑶同)媱(韻補音姚王逸九思使素女兮鼓簧乗戈和兮謳謡聲噭咷兮清和音晏
衍兮要媱)参(韻注音操荘子以参為騐陸法言讀)縿(集韻思邀切禮記縿幕魯也注縿縑也讀如綃)俚
(韻注讀聊漢書季布傳賛其畫無俚之至耳晋灼注揚雄言曰俚聊也)表(韻㑹卑遥切周禮肆師表齍盛
注故書表為剽徽識也)擾(字典如招切書擾兆民徐邈讀周禮服不氏掌養猛獸而教擾之鄭康成讀漢
書髙帝紀賛劉累學擾龍顔師古讀)紹(集韻蚩招切詩匪紹匪㳺鄭康成讀)矯(韻㑹居妖切漢書序傳賈
生矯矯弱冠登朝顔師古讀又與驍同神異經東王公與玉女更投壺千二百矯)窅(韻㑹么交切漢安世
房中歌窅窊桂華顔師古注窅音一交反)窕(集韻他彫切左傳楚師輕窕荀子其立文飾也不至于窕冶注
音姚淮南子處小而不逼處大而不窕其䰟不躁其神不嬈湫漻寂寞為天下梟)愀(韻注音鍫荘子孔子
愀然變容郭象讀)趙(韻注音勞左傳伯趙氏司至者也杜預注伯趙即伯勞也李軌讀勞)兆(韻㑹小補
直遥切晋樂章神之来光景昭聴無聞視無兆)昴(轉注古音畧音旄詩維参與昴徐邈讀今按昴星象
旄頭旄音近是矣吴棫叶音作留非)絞(韻㑹小補何交切禮記絞紟衾冐又絞衣以裼之並讀肴)抱(集韻披交
切與抛同史記三代世表抱之山中山者養之注音普茅反皮日休詩季春人病抱芳杜)葆(韻注音褒禮記
不樂葆大注葆之為言褒也釋文葆又音保毛切)槀(字典居號切音髙儀禮槀車載蓑笠鄭康成讀)浩
(韻注音臯春秋公及諸侯盟于臯鼬公羊傳作浩由何休注浩讀臯)皁(字彚補湯勞切周禮大司徒其植物
宜皁物杜子春讀韜鄭康成注皁物柞栗之類柞栗皆有槖韜也)穾(字彚補伊堯切荘子穾者咬者)糾
(轉注古音畧音交張衡思元賦寒風凄其永至兮拂窮岫之騷騷元武縮于殻中兮騰蛇蜿而自糾)遽(韻㑹
小補渠驕切楚詞大招青春受謝白日昭只春氣發奮萬物遽只)謼(集韻虚交切漢書田蚡傳謼服謝罪
顔師古注謼音火交反)瀬(轉注古音畧音勞同勞縣名見漢地理志水經作銅瀬瀬亦音勞地在益州盖
方言也)笑(韻補思邀切詩我即爾謀聴我囂囂我言維服勿以為笑先民有言詢于芻蕘史記趙世家譌
言曰趙為號秦為笑以為不信視地之生毛淮南子不殺黄口不獲二毛于古為義于今為笑易林裸裎逐狐
為人觀笑牝鷄鳴晨主作亂妖)炤(集韻之遥切詩亦孔之炤中庸引詩作昭淮南子是釋其炤炤而道其冥
冥也)廟(韻補眉麃切後漢書孝章諸王賛平原抱痼三王薨廟振振子孫或秀或苗)詔(韻㑹時饒切禮
記詔侑武方鄭康成注詔侑或為韶囿)肖(韻㑹思邀切荘子達于知者肖注釋散也史記序傳申吕肖矣
徐廣注肖音痟衰微也)醮(五音集韻昨焦切與憔同荘子滿心戚醮注醮悴也)頫(韻注音佻周禮大宗
伯殷覜曰視余廷椿讀)俏(韻㑹思邀切俏然反琴聲或作削荘子孔子削然反琴而弦歌注瀟洒意)廖
(韻㑹憐蕭切左傳召伯廖漢書項籍傳賛王廖並音聊)校(集韻何交切豆中央直者為校禮記夫人薦豆
執校淮南子野無校兵髙誘讀交)傚(韻補何交切詩我有嘉賓徳音孔昭視民不恌君子是則是傚)報
(韻注音褒禮記故禮有報而樂有反鄭康成讀史駉孫陽燧賦睠盡禮與盡物宜神眀之可交惟聖人之示法
俱内心之靡昭曰盛徳而體物豈貴多之可報)譟(集韻倉刀切方言譟諻音也)告(韻注音毫史記髙祖
紀常告歸之田服䖍注告音如嘷呼之嘷)傲(五勞切荀子故不問而告謂之傲楊倞注傲或讀為嗷)耗
(韻㑹謨袍切漢書功臣表靡有孑遺耗矣)耄(韻㑹小補又豪韻周禮司儀諸侯毛釋文劉本作耄音毛)纛
(正韻徒刀切貢師泰詩宗盟存帶礪世胄出英豪嵗駕嚴先蹕居人望左纛平沙班詐馬别殿燕椶毛)鑿
(唐韻正音漕水經注桓元有問鼎之志乃漕一洲以充百數漕即鑿字)繡(集韻先彫切詩素衣朱繡釋文
音宵禮記繡黼丹朱中衣鄭康成注繡讀綃引詩素衣朱綃)貿(字典通茅公羊傳王師敗績于貿戎釋文
貿一音茅左傳作茅戎)菽(即消切淮南子申菽杜茝注音椒)勠(韻㑹憐蕭切書與之勠力左傳勠力
同心後漢書劉虞傳宜共勠力並讀聊)覺(音學五書古爻切左傳齊人歌魯人之臯數年不覺)樂(唐韻
魯刀切廣韻伯樂相馬一作博勞)謈(韻㑹蒲褒切漢書東方朔傳舍人不勝痛呼謈顔師古注舍人榜痛
乃呼曰謈音歩髙反故朔逐韻而嘲之云口無毛聲謷謷也)刜(韻㑹小補入肴韻左傳奪之杖以敲之釋
文一作刜音口交反)約(唐韻正音腰釋名腰約也在軆之中約結而小也)削(韻注音消荘子見俏字注
太元増其髙刃其削)嚼(轉注古音畧即消切後漢童謡嚼復嚼今年尚可後年鐃)嗃(唐韻正音蒿荘子猶
有嗃也音許交反馬融長笛賦錚鐄謍嗃)睪(韻㑹小補居勞切後漢書郡國志成睪即成臯)糴(集韻徒刀
切左傳晋侯使糴茷如楚注糴徐音杜敖反)滌(唐韻正音條周禮條狼氏杜子春云條當為滌漢槀長蔡
湛頌蕭條作蕭滌)櫟(唐韻魯刀切史記楚元王世家嫂詳為羮盡櫟釡漢書作轑釡)
憹(古音畧音猱懊憹歌名)弴(廣韻都聊切説文畫弓也)州(古音附録音尻)搜(集韻先彫切搜搜動
貌)耰(唐韻正於刀切)麀(唐韻正於刀切)鏐(韻㑹小補憐蕭切)叟(集韻先彫切)廋(韻㑹小補
蘇遭切)髤(唐韻正許昭切)鯈(集韻田聊切魚名同鰷)裒(集韻博毛切説文褒衣博裾也一曰奨飾
又姓或作裒)繆(集韻憐蕭切繆繆絲貌)樛(集韻憐蕭切木名)蟉(集韻憐蕭切&KR1894;蟉屈貌)蝥
(廣韻莫交切螌蝥虫名)蝤(集韻財勞切蟲名説文□□也)頫(韻㑹小𥙷土刀切盥也)弤(韻㑹小𥙷
都聊切天子弓也)皽(廣韻止遥切皮上腮膜)鮑(集韻班交切楚有申鮑胥通作包又音抛魚名)造
(集韻倉刀切進也)潦(集韻憐蕭切水名又音勞)懆(集韻倉刀切愁也)澡(韻㑹小𥙷七刀切澡澡欲
沸)薧(廣韻呼毛切死人里)栲(集韻邱刀切木名)輠(集韻鋤交切轈車或省从果)瞍(廣韻蘇刁
切目無眸子曰瞍)務(集韻謨袍切邱前髙後下曰嵍與旄同或作務)贅(集韻牛交切頝贅不媚)邵
(韻㑹小𥙷時饒切晋邑)燿(集韻餘昭切昭也)朓(集韻他彫切晦而月見西方)嬥(廣韻徒聊切細
腰貌又嬥嬥往来貌)趠(韻㑹小𥙷敕交切超也)懊(集韻於刀切懊憹痛聲)嫪(廣韻魯刀切妬也)
夀(集韻徒刀切)楙(集韻謨袍切木名冬桃也)戮(集韻憐蕭切)僇(集韻憐蕭切且也願也通作聊)
激(集韻堅堯切幸也通作僥徼)
欽定叶韻彚輯卷九
