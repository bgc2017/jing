欽定叶韻彚輯卷二
三江
江(古雙切說文水出蜀湔氐徼外㟭山尚書注江以南凡水皆呼曰江又國名又姓)杠(古雙切說文牀
前横木也今人謂之牀桯又爾雅竿也又星名)矼(古雙切韻會聚石為歩渡水通作杠)釭(古雙切廣韻燈
也)扛(古雙切說文横關對舉也)厖(莫江切說文石大貌一曰厚也又雜也)尨(莫江切說文犬之多
毛者)哤(莫江切廣韻語雜亂曰哤)駹(莫江切爾雅馬面顙皆白惟駹廣韻黑馬白面)窓(楚江切本作囱
在牆曰牖在屋曰囱或作窗今文作窓釋名聰也于内外見之聰明也)摐(楚江切博雅撞也漢書相如傳
摐金鼓通作鏦)鏦(楚江切矛屬史記欲鏦以矛一曰㦸也)邦(博江切說文國也周禮注大曰邦小曰國
又姓)缸(下江切說文瓨也或作瓨廣韻&KR0902;瓨)降(胡江切說文服也相承不敢竝也徐鉉曰下也)瀧(呂江
切說文奔湍也俗謂水湍浚為瀧廣韻又州名在嶺南)雙(所江切廣韻偶也两隻也又姓後魏有將軍雙
仕洛)艭(所江切廣韻艂艭船名)&KR0719;(所江切韻會懼也)龎(薄江切說文髙屋也又姓畢公髙封于龎
因氏焉)逄(薄江切廣韻塞也又姓)腔(苦江切說文肉空也廣韻羊腔也又骨體曰腔)撞(宅江切說
文擣也廣韻撞突也増韻擊也)幢(宅江切釋名幢童也其狀童童然也)樁(都江切杙也廣韻橛也)淙
(士江切說文水聲又水流貌)洚(下江切廣韻水不遵道)橦(宅江切說文帳柱也廣韻木名)茳(古雙
切茳蘺香草楚詞作江離)娏(莫江切廣韻女神名)&KR3257;(莫江切廣韻目不眀)憃(丑江切廣韻愚也)□
(許江切說文注目視也)㟅(五江切韻會山峻貌)谾(許江切廣韻山貌)瑽(倉江切瑽瑢珮玉聲)漎
(鉏江切韻會水聲)豇(古雙切廣韻豆名蔓生色白)䵨(莫江切說文㝠暗也廣韻陰私事也)蛖(莫江
切說文螻蛄𩔖)垹(博江切廣韻土精也)梆(博江切廣韻木名)䝄(所江切廣韻豆名)䉶(所江切廣
韻帆名一曰帆未張也以木葉為之)&KR2941;(所江切廣韻立也)䎫(楚江切廣韻種也)跫(苦江切蹋地聲)
悾(苦江切信也廣韻慤也)韸(薄江切廣韻鼓聲)
江叶韻
䝉(韻會小補莫江切詩狐裘䝉戎徐邈云武邦切陸徳明云徐音此是依左傳讀作厖茸)紅(韻會小𥙷
通作江水經曲江作曲紅周府君碑亦作曲紅蒼麓碑江夏作紅夏)虹(集韻胡江切詩實虹小子鄭康成讀
博古圖有王氏銅虹燭錠虹音缸皆燈燭具也古字少借虹作缸)葱(韻會小補音窓左傳載葱靈寢于其
中而逃注葱初江反)蓬(韻會小補皮江切穆天子傳西王母蓬頭戴勝注音龎)龍(集韻莫江切考工記
玉人上公用龍注龍讀曰厖雜色也非純玉也)舂(韻會小補音窓墨子蠻之𩔖八天竺咳首焦僥跛踵穿胸
儋耳狗軌旁舂易林穿胸狗邦僵離旁舂)封(韻會小𥙷古雙切書乃命諸王邦之蔡邦或作封)從(集韻
鉏江切髻髙也禮記爾無從從爾)逢(集韻皮江切易林歩騎與駟經歴京邦暮宿北燕與樂相逢)控
(廣韻苦江切音腔打也莊子儒以金椎控其頤)㱿(韻註音腔嘔吐也左傳君將㱿之徐邈讀)
&KR2280;(韻會小補薄江切本作韸或作&KR2280;)崆(廣韻苦江切崆㟅山貌)醲(韻會小補女江切)□(集韻
枯江切□也)
欽定叶韻彚輯卷二
