欽定叶韻彚輯巻四十
十八嘯
嘯(蘇弔切說文吹聲也籀文作歗)笑(私妙切欣也喜也俗作㗛)照(之少切明也)廟(睂召切貌也亦
作庿)竅(苦弔切穴也)妙(彌笑切好也亦作玅)詔(之少切上命釋名詔昭也人暗不見事宜以此示之使
昭然也又告也教也)召(直照切呼也)劭(寔照切自强也)邵(寔照切邑名又姓又髙也一作召)要
(於笑切約也)曜(弋照切日光也又照也)耀(弋照切光耀)燿(弋照切說文照也)調(徒弔切選
也韻調也)釣(多嘯切釣魚)弔(多嘯切弔生曰唁弔死曰弔)叫(古弔切呼也一作嘂)嘂(古弔切大
壎)燎(力照切照也一曰宵田又放火也)嶠(渠廟切山道又山銳而髙)少(失照切幼少又漢複姓)
徼(古弔切循也小道也)眺(他弔切視也)陗(七肖切山峻也亦作峭)誚(才笑切責也亦作譙)料
(力弔切料度量也)肖(私妙切似也小也法也象也)尿(奴弔切小便也一作溺古作㞙)剽(匹妙切强
取也又輕也)掉(徒弔切振也揺也)韒(私妙切刀韒與鞘同)鷂(弋照切鷙鳥也莊子鷂為鸇鸇為布
穀)糶(他弔切賣米也俗作粜)藋(徒弔切藜雚)噭(古弔切噭噭深聲)轎(渠廟切&KR2825;車也)窔
(烏叫切隱暗處亦作㝔俗作穾)朓(丑召切祭也)僬(子肖切行容止貌)燒(失照切放火也)療(力照
切療病治也一作&KR1276;)釂(子肖切飲酒盡也)噍(才笑切嚼也)漂(匹妙切水中打絮)醮(子肖切祭
也)銚(徒弔切焼器也)驃(毗召切驃騎官名又馬黄白色)蔦(多嘯切寄生草)爝(子肖切火也)趭
(弋照切走也)&KR1700;(牛召切&KR1626;&KR1700;)慓(匹妙切急疾)繞(人要切卷取物貌)摽(匹妙切摽落)嬈
(火弔切嬥嬈不仁)覜(他弔切周禮大夫衆來曰覜寡來曰聘一作頫)獥(古弔切狼子)揺(弋照切揺
動)窱(他弔切䆞窱深邃貌)葽(於笑切草盛貌)鷯(力照切爾雅鶉一名鷯其雄曰鶛)顤(五弔切□
顤長頭)敫(古弔切歌也)訆(古弔切說文大呼也)哨(七肖切壺口黯者名也)約(於笑切)僄
(匹妙切僄狡輕迅)艞(弋照切對艞江中大船)嘹(力弔切病呼)勡(匹妙切刦也通作剽)&KR2669;(彌笑
切爾雅小管也)&KR3348;(力弔切魚網)䐹(蘇弔切切肉食糅)嬥(徒弔切嬥嬈不仁)&KR2062;(苦弔切旁擊亦
作撽)璙(力弔切玉名)裱(方廟切領巾也)俵(方廟切俵散)趒(他弔切越也一作跳)
十九效
效(胡教切具也學也象也又效力效騐也俗作効)教(古孝切教訓也又法也語也)貌(莫教切儀貌本
作皃亦作䫉)校(古孝切檢校又考校)校(胡教切校尉官名亦姓又音教)孝(呼教切孝順爾雅善事父
母為孝又姓風俗通云秦孝公之後)橈(奴教切木曲)鬧(奴教切不靜又猥也擾也)淖(奴教切泥淖)
豹(北教切獸名又姓風俗通曰八元叔豹之後)䶂(北教切鼠屬能飛食虎豹)儤(北教切儤直史官)
爆(北教切火烈)罩(都教切竹籠取魚具也亦作䈇)踔(丑教切猿踔)趠(知教切行貌)拗(於教
切增韻折也玉篇抝捩固相違也)窖(古孝切倉窖)酵(古孝切酒酵)嗃(呼教切犬嘷)袎(於教
切襪袎)稍(所教切均也小也說文出物有漸也)樂(五教切好也)傚(胡教切象也學也)較(古孝
切不等也)鈔(初教切畧取也抄同)礮(旁教切礮石軍戰石也通作抛俗作砲)皰(旁教切面生氣也)
𫾣(苦教切擊也)恔(胡教切快也)笊(側教切笊篱)礉(苦教切礉磽)櫂(直教切檝也棹同)
覺(古孝切睡覺)珓(古孝切杯珓古者以玉為之作筊)斆(胡教切學也又法效也)靿(於教切靴
靿)窌(匹貌切說文窖也)膠(古孝切膠粘物)
二十號
號(胡到切號令又召也呼也諡也本作号)帽(莫報切頭帽說文曰小兒蠻夷頭衣也)報(博秏切報
告又下媱曰報)導(徒到切引也通作道)盜(徒到切盜賊)操(徒到切持也又志搮)譟(蘇到切羣呼通
作噪)噪(蘇到切羣鳥聲本作喿)竈(則到切淮南子炎帝作火死而為竈)奥(烏到切深也内也主也藏
也爾雅西南隅謂之奥)隩(烏到切說文曰水隈崖也)告(古到切報也)誥(古到切告也謹也)暴
(薄報切侵暴猝也急也又晞也亦姓)好(呼到切愛好亦璧孔也又姓)到(都導切至也又姓)蹈(徒到
切踐也)勞(郎到切勞慰)傲(五到切慢也倨也說文作敖)秏(呼到切減也亦稻屬又姓俗作耗)
眊(莫報切目少晴)耄(莫報切老耄亦作□)躁(則到切動也)澇(郎到切淹也又水名或作潦)漕
(在到切水運榖)造(七到切至也)冒(莫報切覆也涉也)悼(徒到切傷悼)纛(徒到切左纛以犛牛
尾為之大如斗繫于左騑馬軛上)燾(徒到切覆也)倒(都導切倒懸)驁(五到切馬名)瑁(莫報
切圭名天子所執古作㺺)媢(莫報切夫妒婦)翿(徒到切舞者所執)縞(古到切白縑)懊(烏到切懊
悔)澳(烏到切澳深又水名)慥(七到切言行急)嫪(郎到切悋物又姓)奡(五到切陸地行舟人也)
趮(則到切疾也)菢(薄報切鳥伏卵)虣(薄報切同暴)膏(古到切膏車)犒(苦到切餉軍本作□)
郜(古到切國名又姓)芼(莫報切菜食又擇也搴也謂拔取菜也芼以蘋蘩為羹亦草覆蔓)鑿(在到
切據楚辭注増入)氉(蘇到切據玉篇増入)埽(蘇到切埽灑說文棄也)禱(都導切祭也請也得福曰
祠求福曰禱)墺(烏到切四墺四方土)瀑(薄報切瀑雨)旄(莫報切狗足旄尾)燠(烏到切燠釡以
水添釡)&KR2518;(烏到切小鱔名)靠(苦到切相違也)&KR2482;(莫報切說文曰門樞之横梁)糙(七到切米榖雜)
嘯效號叶韻
枝(字典與校通儀禮主人拂几授枝注校几足古文為枝)罦(韻補毗召切詩有兔爰爰雉離于罦我生
之初尚無造)臑(唐韻那到切禮記太牢則以牛左肩臂臑折九箇陸徳明讀史記龜䇿傳取前足臑骨穿
佩之索隱臑音乃導反)温(字典讀作盜史記秦本紀得驥温驪驊駵緑耳之駟索隱温音盜按温與盜以
字形相似而訛)敦(集韻大到切周禮司几筵每敦一几注敦讀曰燾覆也)蜩(字典音掉司馬相如大人
賦蜩蟉偃蹇張揖注蜩蟉掉頭也顔師古注蜩徒釣反蟉盧釣反)澆(韻㑹小補五弔切左傳浞因羿室生
澆及豷按澆即奡故可讀去聲)聊(集韻力弔切音料木名爾雅朻者聊)撩(集韻力弔切詩烝然汕汕傳汕
汕樔也箋樔者今之撩罟也)宵(韻注音嘯漢書刑法志夫人宵天地之䫉顔師古注宵義與肖同)霄
(韻補先弔切陸雲陸丞相誄窮化機神探賾衆妙駭塵氛埃澄響清霄)綃(韻補讀如肖禮注引詩詳繡字
注)超(韻補抽廟切陸雲陸丞相誄光被既淳逸軌爰超宏綱包荒景靈握耀左思吳都賦猨父哀吟&KR0968;子
長嘯狖鼯果然騰趠飛超)朝(韻補直照切陸雲夏府君誄既穆其績英風彌劭天子有命曾是在朝頻繁帷
幄祗承皇耀)驕(集韻嬌廟切司馬相如大人賦低卬夭蟜裾以驕驁兮顔師古注驕居召反)焦(韻註
音醮文子不知音者之歌清之則焦而不唈)椒(集韻子肖切詩有椒其馨徐邈讀)燋(集韻子肖切灼
龜炬也儀禮燕禮注灼燋也釋文哉妙反)姚(字典弋笑切音燿漢書霍去病傳為票姚校尉荀恱漢紀作票
鷂)昭(韻補之笑切中庸引詩亦孔之昭詩本作炤晉降神歌神之來光景昭聽無聞視無兆兆去聲)招
(韻補之笑切蔡邕郭有道碑赫赫三事幾行其招委辭召貢保此清妙)標(韻㑹小補卑妙切木杪也荘子
上如標枝民如野鹿徐邈讀)橋(韻㑹渠廟切禮記奉席如橋衡釋文橋居妙切揚雄河東賦萬騎屈橋顔
師古讀)妖(於笑切易林裸裎逐狐為人觀笑牝鷄鳴晨主作亂妖)飄(韻補匹妙切詩見嘌字注曹植
感節賦折若華之翳日庶朱光之長照願寄軀于飛蓬乗陽風而逺飄)膲(韻㑹小補讀若醮淮南子月死
而蠃蛖膲)歊(韻㑹許照切揚雄解嘲泰山之髙不嶕嶢則不能浡滃雲而散歊烝蕭該讀)嘌(詩經集傳
匹妙反檜風匪風飄兮匪車嘌兮顧瞻周道中心弔兮飄去聲)殽(集韻後教切與效同禮記夫禮必本于天
殽于地)交(韻㑹小補叶效韻淮南子虎始交注讀若将校之校)爻(韻㑹小補音效易爻法之謂坤注胡
孝反蜀本作效)抛(轉注古音畧即砲字後漢書袁紹傳軍中呼霹靂車注即今抛車)鐃(集韻女教切與
橈同荘子萬物無足以鐃心者陸徳明讀後漢書童謡見嚼字注)骹(韻㑹小補胡教切考工記輪人參分
其股圍去一以為骹圍杜子春讀)炮(集韻披教切音砲齊民要術蒸缹法有胡炮肉注炮著教反)茭
(韻㑹小補苦教切方言茭媞欺嫚也)泡(字典皮教切張師正倦遊録南海有泡魚大如斗泡去聲)媌(韻㑹
小補莫教切博雅好也)㟼(玉篇魚到切揚雄河東賦見稠字注)鵁(韻註口教切山海經禱過之山有鳥
如鵁郭璞讀)襃(字典音報周禮太祝辨九&KR0596;八曰襃&KR0596;注襃拜今時持節拜是也)糟(韻㑹補遭去聲
禮記稻醴清糟注糟沮到反)袍(韻㑹小補薄報切後漢書輿服志袍者周公抱成王宴居故施袍)濤
(字典大到切音導與燾同公羊傳周公盛魯公燾注燾一作濤盛者新糓燾者冐也)臯(韻註居號切周禮太
祝來瞽令臯舞劉昌宗讀左傳齊人之歌見憂字注)呺(韻㑹胡到切荘子作則萬竅怒呺)陶(集韻大到
切詩清人在軸駟介陶陶左旋右抽中軍作好釋文陶徒報反)敖(集韻魚到切同傲詩彼交匪敖禮記敖不
可長史記天官書箕為敖客)髙(韻補居號切左傳都城過百雉注一雉之牆長一丈髙一丈釋文髙古報
反宋玉九辨處濁世而顯榮兮非余心之所樂與其無義而有名兮寧窮處而守髙樂郎到切王襃四子講徳
論天性憍蹇習俗桀暴賤老貴壮氣力相髙揚雄長楊賦方将俟元符以禪梁甫之基增泰山之髙延光于将
來比榮乎往號蔡邕郭有道碑洋洋縉紳言觀其髙棲遲泌邱善誘能教)韜(轉注古音音套元稹樂府從騎
愛奴絲布衫臂鷹小兒雲錦韜羣臣利己安僭差天子深衷空閔悼)牢(字典音澇後漢書董卓傳縱放兵士
剽虜貲財謂之搜牢注二字皆去聲)檮(集韻大到切博雅棺也)謷(廣韻五到切與傲通唐書周墀傳宿
将暴謷不循令者墀命鞭其背)咷(廣韻他弔切沈約詩末光不徒照為君含噭咷陽柯渌水絃隂枝苦寒調)
撈(字典力弔切音料方言取也郭璞注謂鉤撈也)櫜(韻補居號切詩彤弓弨兮受言櫜之我有嘉賔中心
好之)憂(韻補一笑切詩我生之初尚無造我生之後逢此百憂尚寐無覺左傳齊人之歌曰魯人之臯數年
不覺使我髙蹈惟其儒書以為二國憂臯居號切)劉(韻註音料羣經音辯引詩佼人劉兮埤蒼引詩佼人
嬼兮楊氏古音餘劉嬼並音料今人猶有料峭語)醻(韻補大到切詩我有嘉賓中心好之鐘鼓既設一朝
醻之)稠(集韻音掉動揺貌揚雄河東賦天地稠㟼顔師古注稠徒弔反㟼五到反)幬(廣韻徒到切音導中
庸無不覆幬)鍪(莫報切荀子薦器則冠有鍪而無縱楊倞注鍪之言䝉也冐也或音冐)蟉(集韻力弔
切司馬相如大人賦見蜩字注)小(去聲范成大詩西山明古雪秋日一竿照先偏井絡宻後拒參旗掉分弓
摘博平鳴劍伊吾小)表(去聲歐陽修詩漸望閭闔門崛若中天表趨門爭道入覊鞅不及掉釋惠洪詩此生
何處不戱劇萬事隨縁真道妙何當借子西齋宿共看湘月千峯表)鳥(多嘯切釋惠洪詩君看顒與訥出蜀
亦同調意如衆星月聲光潑雲嶠子亦當加鞭歲月一過鳥)曉(去聲文同詩昂然處髙襟不肯以時嘂官
有宿此者西征待初曉雞竟不一鳴問吏吏已告釋惠洪詩篝燈欵夜語每每犯吾料貌和華林風氣爽霜天
曉)紹(韻㑹時照切書紹復先王之大業詩月出照兮佼人燎兮舒夭紹兮勞心慘兮慘音操)沼(之少
切張耒詩四門陳子定愛客生火寒㕔邀我到盤肴香潔且俄頃鱠斫寒魚初出沼仲謀霸氣久寂寥元子亭
基尚危峭)眇(集韻彌笑切漢書揚雄傳閎意眇指又儒林傳嚴然總五經之眇論顔師古注並讀妙)蓼
(力照切文同詩雞竟不一鳴問吏吏已告云此最荒絶左右悉蓬蓼)杳(去聲歐陽修詩追懐洛中俊已動思
歸操為别未朞月音塵一何杳因書寫行役聊以為君導)窈(於笑切盧照鄰詩逺迹謝羣動髙情符衆妙蘭
遊澹未歸傾光下岩窈)窕(徒弔切楚詞九歌既含睇兮又宜笑子慕余兮善窈窕孔武仲詩暮夜烟雲昏
西岩亦登眺聖燈稍稍出弄影何窈窕一枝分百㸃變態不可料)渺(去聲歐陽修詩登髙望河流洶洶若
怒鬧予生平居南但聞河浩渺停鞍暫遊目茫洋肆驚眺張耒詩一葉横江凌浩渺李君見我迎門笑通首押
嘯韻)訬(字典抄去聲漢書叙傳江都訬輕顔師古注訬初教切)藐(韻補眉教切詩視爾夢夢我心慘慘
誨爾諄諄聽我藐藐慘音懆)悄(七肖切鮑溶樂府終疑既逺雙悄悄蒼梧舊雲豈難召老猨心寒不可嘯
蘇軾詩殘杯失春温破被生夜悄開門千山白俯仰同一照雖時出圭角固自絶瑕竅)繚(韻㑹小補力照
切莊子繚意絶體而爭)兆(直照切晉降神歌見昭字注李賀詩心曲語形影祇身焉足樂豈能脱負擔刻
鵠曽無兆悠悠太華側老栢如建纛歐陽修詩明朝已髙塵輤車引旌纛傳云送主䘮窀穸詣墳兆後乗皆輜
軿輪轂相輝照孔武仲詩一枝分百㸃變態不可料須臾歸寂滅何處觀朕兆僧房得棲宿爽氣氷毛竅)巧
(韻㑹小補口教切善功曰巧如字禮記辭欲巧是也僞功曰巧去聲詩巧言如簧論語巧言令色是也左思魏
都賦遐爾悦豫而子來工徒擬議而騁巧闡鈎繩之筌緒承二分之正要范成大詩開邊吾豈敢自治有餘巧
歸來翠帷卷聊共黄花笑張九成詩物理情不齊人生各有好所好倘不獲亦各騁奇巧淺者不及門深者入
堂奥)皓(詩經集傳胡暴反唐風揚之水白石皓皓素衣朱繡從子于鵠繡音嘯鵠音告)早(去聲歐陽修詩
昔日憩鞏縣信馬行苦早行行過任村遂歴黄河隩登髙望河流洶洶若怒鬧)道(集韻大到切書無有作好
遵王之道好去聲孟郊詩生在緑羅下不識漁陽道良人自戍來夜夜夢中到元稹樂府年年買馬隂山道馬
死隂山帛空耗張詠詩感君見我開口笑把臂要我談王道幾度㣲言似愜心投杯著地推案叫晁補之詩漁
家人言傲城市未曽到生理自江湖那知城市道謝翺詩宫花剪綾連院號覆取翻看成一道織紋宛轉勅字
新知是初裁六尺誥)抱(薄報切張耒詩永年恃金石此計久可笑昔遊已三歲存没傷懐抱王令詩努力排
韓門屈拜媚孟竈惟此二公才百牛飽懐抱)槁(古到切樓鑰詩兩圖對挂耿相照顧盼從容成一笑更添
松竹作壽星我已甘心就枯槁)保(字典博效切音報詩雝雝在宫肅肅在廟不顯亦臨無射亦保)稾(集韻
居號切音誥散也儀禮稾車載蓑笠鄭康成讀)浩(胡到切歐陽修詩趨門爭道入覊鞅不及掉浪墥遊九衢
風埃嘆何浩王令詩孤名非所求弊俗詎足傲况乃非所及窮海未為浩又音誥漢書地理志金城郡屬縣浩
亹顔師古讀)懆(音慥詩見藐字慘字注)皁(在到切王令詩為學尚淹藴富貴不肯暴文章内朱豹外
襲一以皁大論尤堅强推舟出行奡)襖(烏到切王禹偁詩昨日江邊天使到隨例霑恩著衣襖)䆃(韻㑹
大到切通作導漢書百官表少府有導官湯官湯官主餅餌導官主擇米)慘(韻補七到切開元五經文字書
慘為懆注音操詩抑與月出二篇皆當讀如操)誋(字彚補古到切淮南子日月之所照誋注誋音告)署
(韻補馨教切班固西都賦周以鈎陳之位衛以嚴更之署總禮官之甲科羣百郡之廉孝)務(莫報切荀子古
之王者有務而拘領者矣楊倞注務讀為冒尚書大傳曰古之人衣上有冒而句領者)堠(胡到切歐陽修
詩午出鄭東門下馬僕射廟中牟去鄭逺記里十餘堠)繡(韻補先弔切儀禮纚笄霄衣注云詩有素衣朱
霄禮記繡黼丹朱中衣注云繡讀為綃詩素衣朱綃繡霄綃三字皆當讀如肖抱朴子徒含章如龍鳳被文如
虎豹吐之如波濤陳之如錦繡而凍餓于環堵何計疏之可弔)獸(文選章句失照切司馬相如上林賦述易
道放怪獸登明堂坐清廟)茂(唐韻正古音耄淮南子夫大寒至霜雪降然後知松栢之茂也據難履危利害
陳于前然後知聖人之不失道也班固幽通賦固行行其必凶兮免盜亂為賴道形氣發于根柢兮柯葉彚而
零茂道音導)幼(韻補一笑切釋名幼小也小少也言生日少也漢書中山靖王勝傳毎聞幼眇之聲顔師
古讀揚雄長楊賦憎聞鄭衞幼眇之聲李善讀)右(文選章句一笑切嵇康琴賦夫所以經營其左右者固以
自然神麗而足思願愛樂矣樂音效文同詩辭止曰皇帝久逺若為道乃命斯去疾具述紀其右文章既精簡
字畫亦佳妙道去聲)謬(韻補彌笑切陸機演連珠動循定檢天有可察應無常節身或難照是以望景揆日
盈數可期撫臆論心有時而謬)雊(韻補居號切馬融長笛賦山雞晨羣野雉鼂雊求偶鳴子悲號長嘯)戊
(唐韻正古音耄詩吉日維戊既伯既禱)瞀(字彚補莫到切音冐莊子予適有瞀病司馬彪讀)穀(字典
與告通禮記齊穀王姬之䘮注穀當為告聲之譌)肅(韻補先弔切釋名蕭廧施于門内蕭肅也将入于此
自肅敬之處也又簫肅也其聲肅肅然而清也)叔(韻補失照切釋名叔少也幼者稱也)蹙(唐韻正七肖反
孟子其容有蹙韓非子記曰舜見瞽瞍其容造焉按造即蹙字)曝(薄報切梅堯臣詩亟乞于朝朝不即報下
上經營風并日曝其躬其勤秉心有操)俶(唐韻正尺邵反詩令終有俶公尸嘉告)毣(集韻莫報切與
眊同説文目少精也)毒(唐韻正徒到反郭璞鼷鼠贊小鼠曰鼷實有螫毒乃食郊牛不恭是告)鵠(韻補
居號切詩見皓字注漢書地理志鵠澤孟康音告)酷(唐韻正音靠陸機愍懷太子誄痛矣太子乃離斯酷
謂天葢髙訴哀靡告)牿(唐韻正音誥易童牛之牿説文及九家本皆作告)𣙜(韻㑹居效切漢書武帝紀
初𣙜酒酤如淳注𣙜音較)灂(集韻子肖切音醮車轅漆也考工記輈人良輈環灂)卓(集韻陟教切荘子喬
詰卓騺向秀讀吕氏春秋齊淖齒作卓齒)倬(唐韻正竹到反爾雅箌大也音罩疏引韓詩箌彼甫田毛詩作
倬)雹(唐韻正蒲報切釋名雹砲也其所中物皆摧折如人所盛砲也)濯(韻補直教切張説和麗妃銘八
月選才千金聘貌禮獻絲繭詩修澣濯婦政可遵嬪風胥效又與櫂同司馬相如上林賦濯鷁牛首顔師古注
濯者所以刺船也音直孝反)學(韻註後教切傅毅詩先人有訓我訊我誥訓我嘉務誨我博學)藥(唐韻
正音效詩匪我言耄爾用憂謔多将熇熇不可救藥謔虚要反)爵(唐韻正即要反左傳未王命故不書爵正
義爵者醮也所以醮盡其材也)躍(文選章句音耀張衡西京賦飛䍐潚箾流鏑&KR1721;㩧矢不虚舍鋋不苟躍㩧
音礟)削(集韻所教切周禮大宰家削之賦又同韒漢書貨殖傳質氏以洒削而鼎食顔師古注削謂刀劍室
也音先召反)灼(字典之邵反同炤越絶書灼龜作炤龜)虐(韻補宜照切詩匪用為教覆用為虐借曰
未知亦聿既耄)嚼(唐韻正在笑反音誚新論人聞長安樂則出門而西向笑知肉味美則對屠門而大嚼後
漢書五行志桓帝末童謡曰嚼復嚼今年尚可後年鐃鐃音鬧)勺(集韻之笑反詩周頌篇名禮記誦詩舞勺
並劉昌宗讀)謔(唐韻正虛要反詩見藥字注)綽(唐韻正昌邵反綽亦作淖荘子淖約如處子)爚
(唐韻正音燿吕氏春秋夫爚蟬者荀子作耀)禚(唐韻正音告春秋公及齊人狩于禚公羊穀梁傳並作郜)
激(集韻詰弔切風聲荘子激者謞者李軌讀潘岳狹室賦重隂晦冥天威震燿潢潦沸騰叢霤奔激)糴
(唐韻正徒料反左傳晉侯使糴茷如楚釋文糴條去聲)戚(唐韻正七肖反嵇康太師箴悠悠庶類我控我
告唯賢是授何必親戚順乃造好民實胥效)滌(唐韻正徒料反禮記滌蕩其聲徐音同弔反法言白日以
照之江河以滌之)礫(唐韻正力到反釋名小石曰礫礫料也小石相枝拄其間料料然出内氣也)鼜
(唐韻正七料反周禮掌固夜三鼜以號戒杜子春讀為造次之造)
凋(集韻多嘯切半傷也)嶤(集韻倪弔切山貌)饒(韻㑹人要切益也賸也)蕘(集韻人要切艸既芟
曰蕘)杓(集韻多嘯切物之標凖)描(集韻眉教切擲也)喬(集韻渠廟切木枝上曲)翹(集韻祁要
切鳥尾舉也)颻(韻㑹小補以照切風髙貌)穮(集韻披教切穮䅦禾虛貌)瀌(集韻毗召切雨雪貌)硝
(集韻七肖切石堅貌)窯(集韻弋笑切燒穴)髟(集韻匹妙切長髦)彯(集韻匹妙切畫飾也)緢(廣韻
莫教切□雜絲也)怮(韻㑹小補於教切心戾也)篍(集韻七肖切吹竹也)巢(廣韻士稍切棧閣也)抄
(集韻楚教切畧取也)胞(韻㑹小補匹貌切同皰)哮(廣韻呼教切喚也)啁(集韻他弔切謔也)咆
(集韻皮教切獸呼)勦(集韻子肖切勞也)抓(廣韻則教切爪刺也)嘐(集韻巴校切嘐嘐聲也)鄗
(集韻虚到切邑名在趙)篙(集韻居号切進舟具)嘈(集韻在到切喧也)搔(集韻先到切攫搔搏也)
毛(集韻莫報切擇也通作芼)騷(韻㑹小補先到切)綢(集韻徒弔切)颾(集韻先到切風聲)槮
(古音叢目糝肖切)癆(廣韻郎到切朝鮮謂飲藥毒曰癆)儔(廣韻徒到切隱也)&KR0687;(集韻於教切叫
也)輖(唐韻正音弔)帘(集韻一叫切幕也)杪(集韻楚教切木末)縹(集韻匹妙切帛青白色)
繳(集韻吉弔切紏戾也)爪(集韻阻教切覆手取物也)絞(集韻居效切繒黒黄色一曰縊也)受(集韻
刀号切姓也出河内)黝(集韻一笑切黑也一曰用黑塗地)縐(集韻楚教切細絺)燠(集韻於到切熱
在中也)薁(韻㑹小補於到切)沃(韻㑹小補烏到切)篤(唐韻正冬料反)梏(唐韻正音誥)翯
(唐韻正音號)駮(唐韻正補教反)駁(唐韻正北教反)犖(唐韻正音澇)潎(集韻匹妙切清也)弱
(唐韻正如詔反)雀(唐韻正即要反)瀹(集韻弋笑切水清也)禴(集韻弋笑切祭也)皭(廣韻子肖切白
色)覈(集韻詰弔切覈骨也)翟(唐韻正徒料反)轢(唐韻正力到反)趯(集韻弋笑切走也)倜(集韻
多嘯切倜□癡貌)惄(唐韻正奴弔反)
欽定叶韻彚輯卷四十
