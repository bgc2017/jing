欽定叶韻彚輯卷五十三
十藥
藥(以灼切説文治病草又姓)薄(傍各切厚薄説文林薄也又廹也又姓)惡(烏各切不善也説文過也
俗作悪)略(離灼切簡略謀略又求也法也要也又姓)作(則落切為也起也行也役也始也生也又姓)
樂(盧各切喜樂也)落(盧各切零落草曰零木曰落又始也聚落也左傳注宫室始成祭之為落又姓)閣
(古落切樓閣亦舉閣又姓)鶴(下各切似鵠長喙)爵(即略切封也文字音義爵量也量其職盡其才也又
禮器享先王以玉爵)弱(而灼切劣弱)約(於畧切約束又儉也少也又姓)腳(居灼切釋名腳卻也以其
坐時卻在後也)雀(即畧切鳥雀也禮記雀入大水為蛤案孟子漢書或作爵)索(蘇各切盡也散也又繩索
亦姓)郭(古博切釋名郭廓也廓落在城外也亦姓說文作□□)博(補各切廣也大也通也亦州名又姓)
錯(倉各切鑢别名又雜也摩也詩傳東西為交邪行為錯說文金涂也案周禮又作昔)躍(以灼切跳躍也
上也進也)若(而灼切順也如也汝也辭也又香草亦姓)縛(符钁切擊也)酌(之若切酌酒又益也挹也
行也取也霑也)託(他各切寄也)削(息約切刻削)鐸(徒落切大鈴又木鐸釋名鐸度也號令之限度
也又姓)灼(之若切燒也炙也熱也)鑿(在各切鏨也說文穿木也)卻(去約切退也俗作却又居勺切)
絡(盧各切絡絲又姓按莊子作雒)鵲(七雀切淮南子知太嵗之所字林作䧿)度(徒落切度量大)諾
(奴各切說文譍也)蕚(五各切花蕚案詩作鄂)橐(他各切無㡳囊)漠(慕各切沙漠又施也茂也案國
語作莫史記漢書作幕)鑰(以灼切關鑰案經典皆作籥)著(張畧切服衣於身)著(直畧切附也)
虐(魚約切酷虐也說文殘也又苛也)掠(離灼切抄掠刼人財物)穫(胡郭切說文刈穀也又草曰刈
穀曰穫)泊(傍各切止也)搏(匹各切擊也)籥(以灼切樂器郭璞云如笛三孔而短小廣雅云七孔)
崿(五各切崖崿)鍔(五各切說文本作□刀劍刃也今作鍔劍端)藿(虚郭切豆葉又香草)嚼(在爵
切噬嚼)杓(市若切杯杓)勺(之若切挹取也又周公樂名)&KR2170;(匹各切&KR2170;齒相賽也按論語史漢通
作博)酪(盧各切乳酪)謔(虚約切戲謔)廓(苦郭切空也大也虚也亦州名或作郭)綽(昌約切寛
也)霍(虚郭切揮霍爾雅霍山為南嶽又姓)爍(書藥切灼爍)鑊(胡郭切鼎鑊)莫(慕各切無也勿
也又不可也又定也又暮也又姓)籜(他各切竹籜也)鑠(書藥切銷鑠)繳(之若切矰繳也說文作□
生絲縷也)諤(五各切謇諤直言)鄂(五各切國名又姓)亳(傍各切國名)恪(苦各切敬也又姓)
箔(傍各切簾箔案經典史漢多作薄)攫(居縛切搏也)涸(下各切水竭也)汋(市若切瀱汋)彴
(之若切横木渡水)□(以灼切内肉及菜湯中薄出之同瀹漬也又同[卄瀹]亦水名在泚陽亦作&KR1424;)瘧(魚約
切病也)爚(以灼切煜燿光明)钁(居縛切說文大鉏也方言曰關東名曰鹵斫也)鶚(五各切鳥名)
龠(以灼切量器名)礿(以灼切祭名同禴)郝(火酷切姓也殷帝乙時有子期封太原郝鄉後因氏焉)
髆(補各切胷髆案周禮作拍又通作膊)屩(居灼切草履也案漢書三國志或作蹻)駱(盧各切白馬黒
鬛曰駱又姓)膜(慕各切肉膜)粕(匹各切糟粕通作魄)鏌(慕各切鏌鎁劍名)飥(他各切餺飥)
霩(虚各切雲消貌)遌(五各切心不欲見而見曰遌)妁(之若切媒妁也說文酌也斟酌二姓者也)礴
(傍各切盤礴)漷(苦郭切水名在魯)濼(盧各切水名在濟南)䋏(在各切縆也)襮(𥙷各切衣領)
躒(盧各切)拓(他各切手承物又虜複姓)蠖(烏郭切蚇蠖屈伸䖝名)鎛(補各切鐘磬上横木也又
田器也)鰐(五各切魚名案唐書作鱷)格(古落切樹枝)昨(在各切昨日隔一宵又羌複姓)柝(他各
切漢書衛士周廬擊柝也亦作橛案周禮作柝)酢(在各切酬酢蒼頡篇云主答客曰酬客報主人曰酢)臛
(呵各切羮臛一作&KR0796;)醵(其虐切合錢飲酒也)蘀(他各切説文草木皮葉落也亦作□)蹻(居勺切走蹻蹻
貌又其虐切)斫(之若切刀斫也又斬也或作斮又作钃)摸(慕各切摸&KR2021;)蠚(呵各切説文螫也亦
作&KR3039;)貉(下各切說文獸也似狐善睡亦作狢又作貈)雘(烏郭切丹也)珞(盧各切瓔珞也)愕(五各
切驚也說文作遻相遇驚也)怍(在各切慚怍)鞹(苦郭切皮去毛或作鞟)柞(則落切木名又在各
切)堊(烏各切白土)寞(慕各切寂寞說文作□嗼)笮(在各切竹索同筰)玃(居縛切大猿也說文
大母猿也)膊(匹各切說文曰薄脯膊之屋上)鑮(傍各切似鐘而大)臄(其虐切說文口上阿也一曰笑
貌谷□並同)斮(側畧切斬也)鑿(在各切鏨也古史考孟莊子作又則落切)噱(其虐切嗢噱笑不止)
瘼(慕各切病也)爝(即畧切炬火)箬(而灼切竹箬)蒻(而灼切荷莖入泥之處又菜名)魄(他各
切落魄貧無家業)㹱(七雀切宋國良犬案韓昌黎集作鵲)烙(盧各切燒烙)&KR1424;(以灼切水名)彠
(憂縛切度也)葯(於畧切白芷蔕)堮(五各切圻堮)焯(之若切火氣)攉(虚郭切攉盤手戲)鄗
(呵各切縣名漢光武改為髙邑)謞(呵各切讒慝)嗃(呵各切嚴厲貌)籰(五縛切說文收絲者也亦作篗)
熇(呵各切熱貌)厝(倉各切礪石)噩(五各切)咢(五各切徒擊鼓)澤(徒落切格澤一曰妖氣)
嫋(而灼切弱也)碏(七雀切敬也又人名)矍(居縛切說文隹欲逸走也一曰視遽貌)硌(盧各切磊
硌)各(古落切說文云異辭也)皵(七雀切皮皴也)猎(七雀切通作鵲宋鵲良犬也)嬳(憂縛切作
姿態也江南謂之咿山東謂之嬳)瞙(暮各切目不明也)矐(呵各切重目又光明也)躇(丑若切公
羊傳躇階而走注猶超也不順以次也)芍(市若切香草可和食又張畧切又芍陂匕削切又蓮芍縣之若
切)婼(丑畧切魯大夫說文不順也)躩(丘縛切盤辟貌)糳(則落切精細米也一斛舂九斗曰糳案左
氏作鑿釋文又作毇)㗁(五各切口中齗㗁出字統齶同)踖(七雀切陵也馺也)踱(徒落切跣足蹋也)
䂮(離灼切爾雅利也又人名㗉同案詩作畧)沰(他各切赭也又磓也)□(之若切齊地名)&KR2883;(以灼切&KR2919;
&KR2883;螢火别名)靃(虚郭切地名說文飛聲也兩而雙飛者其聲靃然)敫(以灼切光景流貌)&KR1276;(盧各
切治病)䙏(𥙷各切短袂衫)剫(徒落切治木也說文判也)戄(許縛切驚戄又遽視)岝(在各切岝㟧山
髙)鮥(盧各切魚名)鄀(而灼切地名在襄陽)燋(即畧切火未然也)迮(則落切起也)逴(丑畧
切畧逴行貌)凙(徒落切冰結也)鸙(以灼切鷚鸙鳥)㚟(丑畧切獸也青色而大㲋同)彍(虚各切弩
滿也又郭廓二音彉同)欂(補各切欂櫨枅也)貜(具籰切大猨又居縛切)皭(在爵切靖也埤倉曰
白色也)䱜(七雀切魚名出東海)魠(他各切魚名)&KR2577;(離灼切渠&KR2577;蜉蝣虫朝生暮死亦作&KR3479;)
藥叶韻
耆(音著揚䧺長楊賦兖鋋瘢耆金鏃滛夷者數十萬人顔師古注耆音竹畧反)如(韻㑹小補叶藥韻儀
禮郷飲酒禮公如大夫入釋文如音若)衙(韻㑹小補去約切宋玉九辨左朱雀之茇茇兮右蒼龍之躩躩
屬雷師之闐闐兮通飛亷之衙衙按楚辭本作右蒼龍之躍躍注云躣釋文作躩)謨(集韻末各切班固幽
通賦謨先聖之大縣兮顔師古讀)蒲(𩔖篇旁各切與薄通竹書紀年太戊城蒲姑左傳蒲姑商奄吾東土
也史記周本紀東伐淮夷殘奄遷其君薄姑)蘇(蘇各切淮南子以摸蘇牽連物之㣲妙注摸蘇猶摸索)
銷(韻注息獲切淮南子故剞劂銷鋸陳非良工不能以制木注銷讀削)昭(詩經集傳音灼大雅昊天孔昭
我生靡樂中庸引詩亦孔之昭詩本作炤音灼)苦(苦各切樂府將進酒放故歌心所作同隂氣詩悉索使禹
良工觀者苦)鳥(字彚𥙷子削切漢書地理志武威郡屬縣鸞鳥後漢書段熲傳熲復追擊于鸞鳥注鳥音
爵)沼(詩經集傳音灼小雅魚在于沼亦匪克樂大雅王在靈沼於牣魚躍)藐(慕各切詩誨爾諄諄聽我
藐藐匪用為教覆用為虐)赭(詩經集傳陟畧反邶風赫如渥赭公言錫爵)惨(詩經集傳七各反大雅昊
天孔昭我生靡樂視爾夢夢我心惨惨)箸(集韻陟畧切附著也戰國䇿兵箸晉陽三年矣世說新語超超
元箸注猶沈著也)庶(詩經集傳陟畧反小雅君婦莫莫為豆孔庶為賔為客獻酬交錯)路(集韻厯各
切通作落謂以繩周落之揚雄羽獵賦虎路三嵏以為司馬晉灼注音落)輅(韻註音洛漢書婁敬傳脫輓輅
蘇林注輅音東洛之洛)度(詩經集傳徒洛反小雅獻酬交錯禮儀卒度)胙(韻補疾各切班固西都賦
收禽㑹衆論功賜胙陳輕騎以行炰騰酒車以斟酌)阼(韻㑹小補在各切儀禮士冠禮立於阼階下注阼猶
酢也東階所以答酢賔客也)䕶(韻補黄郭切庾闡弔賈誼文雖有惠音莫過韶䕶雖有騰蛇終仆一壑)
濩(集韻黄郭切詩維葉莫莫是刈是濩為絺為綌服之無斁綌去畧反斁弋灼反左傳見舞大濩者徐邈讀)
蠧(韻補實若切易林精神消落形骸醜惡齟齬挫頓枯槁腐蠧)措(字典與笮同史記梁孝王世家李太
后爭門措指注為門扉所笮)醋(廣韻在各切說文客酌主人也徐鉉曰今俗作倉故切溷酢非是字典按
醬醋之醋古人作酢儀禮祝酌授尸尸醋主人注今文醋曰酢)惡(唐韻正美惡之惡亦讀去聲好惡之惡亦
讀入聲易愛惡相攻而吉凶生鄭康成音烏落反左傳其二卿相惡注惡如字劉歆遂初賦何叔子之好直兮
為羣邪之所惡頼祁子之一言兮幾不免乎徂落丁儀厲志賦嗟世俗之参差将未審乎好惡咸隨情而與議
固真僞以紛錯穢桮盂之周用令瑚璉以抗閣)沍(韻註音鶴左傳固隂沍寒徐邈讀)瓠(集韻黄郭切莊
子則瓠落無所容注瓠落猶廓落梁簡文帝讀)禘(韻註音藥禮記饗禘有樂鄭康成注禘當為禴釋文禘音
藥)幹(胡郭切淮南子湯武聖主也而不能與越人乗幹舟而浮于江湖注幹音檴)薦(詩經集傳即畧
反大雅醓醢以薦或燔或炙嘉殽脾臄或歌或咢炙陟畧反)炤(詩經集傳音灼小雅潜雖伕矣亦孔之炤
憂心惨惨念國之為虐)燿(字典式灼切漢書藝文志後世燿金為刃顔師古注燿讀與鑠同謂銷也又與
爚通荀子夫燿蟬者在明其火振其樹而已呂氏春秋作爚蟬)釂(韻補即畧切班固西都賦陳輕騎以行炰
騰酒車以斟酌割鮮野食舉烽命釂)教(詩經集傳叶入聲大雅匪用為教覆用為虐)貌(慕各切歐陽修
詩終期友幽人白首老雲壑荆巫惜遐荒詭怪杳難貌至今清夜思魂夣輙飛愕)淖(字典尺約切與綽同
荀子淖約微達似察楊倞注淖當為綽莊子淖約若處子揚雄反離騷閨中容競淖約兮顔師古讀)罩(韻註
胡郭切詩南有嘉魚烝然罩罩君子有酒嘉賔式燕以樂吳棫讀)暴(集韻白各切周禮染人春暴練劉昌
宗讀)耄(詩經集傳毛博反大雅老夫灌灌小子蹻蹻匪我言耄爾用憂謔)芼(字典音莫詩参差荇菜左
右芼之窈窕淑女鐘鼓樂之)夜(韻補弋灼切詩三事大夫莫肯夙夜邦君諸侯莫肯朝夕庶曰式臧覆出
為惡夕祥龠切宋玉招魂娛酒不廢沈日夜些蘭膏明燭華鐙錯些)亞(字典與惡同史記盧綰傳綰孫他人
封亞谷侯漢書作惡谷語林宋人有獲玉印文曰周惡夫印劉原父曰漢條侯印古亞惡二字通用)咤(集韻
闥各切書三宿三祭三咤徐邈讀)怕(集韻白各切與泊通憺怕静也老子我獨泊兮其未兆或作怕葛元
讀泊)乍(集韻即各切同作三代鼎文欵識作皆書為乍見考古圖)踢(集韻式灼切揚雄河東賦河靈矍踢
服䖍注石㚟反)靚(韻註音昨左思蜀都賦袨服靚粧張銑讀)貁(余閣切淮南子蝯貁之捷來措注音鶴)
呴(字典市芍切王逸九思雲䝉䝉兮電儵爍孤雌驚兮鳴呴呴)鷇(苦各切歐陽修詩喔喔聞語笑壘壘
滿城郭傴婦懸甕盎嬌嬰包卵鷇)屋(韻補乙脚切陸雲陸丞相誄戒危膏梁收俊白屋五品時訓民神攸
鑠)木(韻補末各切王褒四子講徳論見腋字注馬融廣成頌隂慝害作百草畢落林衡戒田焚萊柞木)
服(符钁切易林東山臯落勇悍不服金玦玩好衣為身賊絲麻不作賊得各切蘇軾司馬温公碑銘公如麟
鳯不鷙不搏羽毛畢朝雄狡率服)福(通韻屋通藥易林髙壤肥澤民人孔樂宜利居止長安有福澤徒落
切)禄(韻補厯各切漢書叙傳政事之材道徳惟薄位過厥任鮮終其禄博之翰音鼓妖先作)穀(詩經
集傳工洛反小雅播厥百穀既庭且碩曽孫是若碩常約反易林和氣相薄膏澤津液生我嘉穀液弋灼切)
谷(韻補恱藥切史記龜策傳有介之蟲置之谿谷收牧人民為之城郭)鹿(厯各切班固封燕然山銘遂陵
髙闕下雞鹿經磧鹵絶大漠軒温禺以釁鼓血尸逐以染鍔)軸(通韻屋通藥参同契坎離匡廓運轂正軸
牝牡四卦以為槖籥)伏(符钁切易林民怯伐惡姦人所伏寇賊大至入我邦郭妻子係獲獲下各切)僕
(旁各切後漢書逺夷懷徳詩木薄發家百宿到雒父子同賜懷抱匹帛傳告種人長願臣僕帛音薄)沐(慕各
切王逸九思含憂强老兮愁不樂鬚髮薴顇兮顠鬢白思靈澤兮一膏沐懷蘭英兮把璚若白旁各切)啄
(側畧切王禹偁詩此焉為郡副鳥敢事隕穫籠禽幸未死尚且謀飲啄石介詩栖栖咫尺地燕雀假安託汲汲
五斗米雁鶩資飲啄歐陽修詩剥剥復啄啄柴門驚鳥雀故人千里駕信士百金諾釋惠洪詩僻居少過從閒
庭墮鬬雀手倦失輕䊵扣門誰剥啄)瀑(旁各切木華海賦潏湟淴泱㶖㴸㶒瀹漩澴滎瀯渨㵽濆瀑溭淢濜
溳龍鱗結絡)矗(倉各切王禹偁詩中條圍觧縣五老烟矗矗此焉為郡副烏敢事隕穫)齪(側畧切王
禹偁詩遭時得一第游宦何齪齪逐羶甚蚍蜉鬬耀同&KR2919;&KR2883;宰邑乏弦歌諫垣無謇諤韓維詩失令固有罰出
語輙見酌平生愛踈放論議鄙齪齪歡來一狂散豈顧醒後怍鄭俠詩無種不取嘗畢竟何美惡但聞嵗寒風
便覺世齷齪今兹翁如龍看彼皆尺蠖)沃(韻補鬰縛切詩隰桑有阿其葉有沃既見君子云何不樂夏民
之歌樂兮樂兮四牡蹻兮六轡沃兮去不善而從善何樂兮易林揚水潜鑿使石潔白衣素表朱戯遊臯沃得
君所願心志娛樂白僕各切)玉(韻補恱藥切易林桑華腐蠧衣弊如絡女功不成絲帛為玉蠧實若切)
足(則落切易林家給人足頌聲並作四夷賔伏干戈韜閣伏符钁切)屬(韻補恱藥切班固西都賦自未
央而連桂宫北彌明光而亘長樂凌隥道而超西墉掍建章而連外屬設璧門之鳳閣上觚稜而棲金爵)鵠
(韻補曷各切莊子鵠不日浴而白疏鵠古鶴字費昶詩昨暮庭槐落今朝羅綺薄拂席捲鴛鴦開緼舒龜鵠)
躅(直畧切王逸九思懐蘭英兮把璚若待天明兮立躑躅雲䝉䝉兮電儵爍)斸(韻註音灼山海經首山東
三百里曰縣斸之山郭璞讀)覺(居勺切史記索隐述賛穆侯虜齊蕩舟乖謔曹共輕晉負羈先覺伯陽夢
社祚傾振鐸元稹詩有鳥有鳥毛似鶴行步雖遲性靈惡許占蓬萊最髙閣梟心鶴貌何人覺王禹偁詩方號
騤騤龍已困狺狺㹱待罪始知非咄哉昧先覺蘇舜欽詩浮波穴石恣沂樂嫦娥孤坐初不覺玉杵夜無聲無
物來搗藥戴復古詩昨日看花開今日見花落静中觀物化妙處在一覺委身以順命無憂亦無樂)角(居勺
切史記索隐述賛蒯聵得罪出公行惡衛祚日衰失於君角陸龜蒙詩君心莫淡薄妾意正棲託願得䨇車輪
一夜生四角王禹偁詩人傳到遷客面目頓慚怍器小識不逺當年事頭角歐陽修詩天雲惨惨秋隂薄卧聽
北風鳴屋角平明驚鳥四散飛一夜新霜羣木落黄庭堅詩石磑春芽風雪落煮澆肺渇初不惡河伯來觀東
海若鹿逢朱雲真折角)桷(居勺切王禹偁詩相府一張紙喚起久屈蠖誠知有梁棟未忍棄榱桷)瑴
(居勺切歐陽修詩駭者棄諸塗竊拾充吾槖其於獲二生厥價玉一瑴嗟吾雖得之氣力獨何弱)較(居勺
切詩寛兮綽兮猗重較兮善戲謔兮不為虐兮)嶽(以灼切班固東都賦遂超大河跨北嶽立號髙邑建都河
洛王逸九思川谷兮淵淵山峊兮硌硌叢林兮崯崯株榛兮岳岳孔稚珪北山移文學遯東魯習隐南郭偶吹
草堂濫巾北岳杜甫詩魑魅嘯有風霜霰浩漠漠昨憶踰隴坂髙秋視吳岳歐陽修詩雖然九州中氣象壓寥
廓亦嘗步其巔培塿視四岳蘇軾詩栢家渡西日欲落青山上下猿鳥樂欲因新月望吳雲遥看北斗挂南嶽)
樂(盧各切漢書叙傳上天下澤春靁奮作先王觀象爰制禮樂澤徒落切庾信哀江南賦卧刁斗於滎陽絆
龍媒於平樂宰衡以干戈為兒戲縉紳以清談為廟畧石介詩上下馳皇王周旋騁禮樂逺推灾異源上究星
文錯直言補王闕危論針民瘼)捉(側畧切黄庭堅詩羸驂逆歸心旋濘蹶霜濼悲嘶惜障泥短箠冷難捉南
征喜氣動迎面蛛絲落釋惠洪詩為余三日留頗覺解寂寞忽然欲歸去破祴不容捉)朔(書藥切史記索
隐述賛皮冠射鴻乗軒使鶴宣縱滛嬖釁生伋朔成公綏嘯賦列列飈揚啾啾響作奏胡馬之長思向寒風乎
北朔庾信詩夷則火星流天根秋水涸冬嚴日不暖嵗晚風多朔石介詩吾君嗣丕基百王慚景鑠萬物蒙休
嘉四夷奉正朔方岳詩乙巳之秋七月朔太陽無光天索寞辟雍諸儒坐讀書談古談今自驚愕)數(書藥
切庾信詩生涯實有始天道終虛橐且恱善人交無疑朋友數韓維詩主人揖讓興客以次序作目□綵樹移
心傾鳴鼓數蘇軾詩列子御風殊不惡猶被莊生譏數數步兵飲酒中散琹於此得全非至樂)槊(書藥切王
禹偁詩男兒既束髮出處岐路各茍非秉陶鈞即去持矛槊歐陽修詩脫遺前言笑塵雜搜索萬象窺冥漠潁
雖陋邦文士衆巨筆人人把矛槊)卓(側畧切王禹偁詩五城天上開三殿雲間卓重取故衣冠籠裹山猱
玃病翼得風雲壊墻勞赭堊石介詩賢良得其時才命不相虐一謁乃大遇君臣無隔膜我賀吾君明取士得
英卓)琢(側畧切王禹偁詩俊甚麻姑爪快比屠門嚼渾金豈在鎔尺璧寧施琢)嶨(恱藥切黄庭堅詩橋
經野燒斷崖值天風落洩雲迷鴻濛戴石瘦犖嶨攀縁若登天扶服如入槖)剥(匹各切王禹偁詩太嵗在
辛夘九月萬木落是時太隂虧占云臣道剥王生出紫薇譴逐走商洛楊萬里詩山川已徧走雲物竟索寞䨇
髩愁得白兩膝拜將剥)駁(補各切詩山有苞櫟隰有六駁未見君子憂心靡樂櫟厯各切)邈(慕各切陸
機詩天保定子靡徳不鑠邁心元曠矯志崇邈遵彼承華其容灼灼何劭詩迢遞陵峻岳連翩御飛鶴抗跡遺
萬里豈戀生民樂長懐慕傳𩔖眩然心緜邈歐陽修詩神功夜催就萬仞成一削尤竒十二峯隐見入冥邈文
同詩畏景雖赫然無由此流爍於今只夢想欲往途路邈)雹(旁各切蘇軾詩定將汎愛救溝壑衰病不復從
前樂今年太守真卧龍笑語炎天出氷雹陸游詩不得為長虹萬丈掃寥廓又不為疾風六月送飛雹揚萬里
詩當時菢破處作門不關鑰葢以一把茅聊以䕶霜雹)撲(旁各切准南子具撲曲筥筐注音薄)璞(匹各
切王禹偁詩巨材猶在澗大玉不出璞使者遂空囘軟輪何寂寞賢母召徴君庭責詞嗃嗃周必大詩明朝傳
絶唱百年無此作薦聞須狗監賡獨恨鼠璞)朴(匹各切王禹偁詩致主比唐虞安邊如衛霍不爾為逸人
深居返吾朴胡然自碌碌名節亦銷鑠)殻(苦郭切庾信詩永嘉獨流寓中原惟鼎鑊道險卧樚櫨身危累
素殻漂流從木梗風卷隨秋蘀歐陽修詩無由辨肩頸有類龜縮殻噫人稟㝡靈反不如鳬鶴楊萬里詩隨身
無長物止跨一隻鶴鶴本非胎生古卵尚遺殻)確(苦郭切王禹偁詩仍勅京兆府敦諭詞恭恪先生戀板輿
純孝心堅確歐陽修詩世好競辛鹹古味殊淡泊否泰理有時惟窮見其確)确(居勺切歐陽修詩習俗不
為嫌譏嘲豈知怍汝山西南險平地猶磽确汝樹生擁腫根株浸溪壑)濁(直畧切庾信詩木皮三寸厚涇
泥五斗濁雖欣曲轅樹猶懼雕陵鵲生涯實有始天道終虚槖王禹偁詩誓將徙窮谷庶可逃喧濁先生拜引
過為夀開樽杓陶陶又熈熈何啻聞竽籥歐陽修詩汝樹生擁腫根株浸溪壑山川固已然風氣宜其濁接境
化襄鄧餘風被伊雒石介詩屑屑取於人詞賦為程約一字競新竒四聲分清濁)擢(直畧切張衡西京賦
通天訬以竦峙徑百常而莖擢上辬華以交紛下刻陗其若削翔鶤仰而弗逮况青鳥與黄雀王禹偁詩一聆
髙世行罪髮庸可擢忍恥賦三章塵埃寄寥廓明年㑹思宥量移井蛙躍)濯(丑若切陸機遂志賦蕭綢繆於
豐沛故攀龍而先躍陳頓委於楚魏亦凌霄以自濯歐陽修詩偶來玩兹亭塵眼刮昏膜况逢秋雨霽濃翠新
染濯文同詩昔我未第時此有文酒樂長松借髙䕃飛瀑與清濁層崖對僧詠大石引客酌)幄(烏各切王
禹偁詩胡為事章句漏名入街郭府縣汚我山胥徒譟吾幄韓維詩四座喜相顧有引必虚爵中堂豈非佳東
圃羅帟幄當亭列射格抗的明灼灼)喔(烏各切黄庭堅詩簡書驅我出衝雪凍兩脚暮行星暉暉曉起雞喔
喔青烟過空村商旅無逺槖)握(烏各切王禹偁詩蘭茆含露採石髓和烟酌巢由泉滌耳園綺芝盈握有
時上絶頂星斗近可摸歐陽修詩胡為謹毫分而使遺磊落至寳異常珍夜光驚把握范成大詩回腸山百盤
揮手天一握俯驚危棧穿仰詫飛石落挽輿如挽舟絶呌斷雙筰)渥(烏各切庾信詩生民忽已魚君子徒
為鶴疇昔逢知己生平荷思渥故組竟無聞程嬰空寂寞石介詩天子覽其奏嘉賞為嗟愕既嘆相見晚且言
同時樂一命校秘書思澤優且渥楊萬里詩初愁望中逺忽在頭上落白羽障烏巾衣袖已沾渥歸來看簷溜
如冩萬仞壑)犖(盧各切歐陽修詩千年佛老賊中國禍福依憑羣黨惡拔根掘窟期必盡有勇無前力何
榮)學(以灼切王禹偁詩側聞种先生終南卧雲壑長沮既躬耕元禮仍開學王績婦未娶介潔翹孤鶴晁
冲之詩伯也天下士千金輕一諾揮斥楊墨徒正是鄒魯學)日(楚詞集注音若招魂成梟而牟呼五白些
晉制犀比費白日些白蒲各反)室(韻補施灼切易林嵗暮華落陽入隂室萬物伏匿藏不可得得徒各切)
瑟(字典與索通梁武帝詩瑟居超七浄)闕(韻補曲雘切鄭曼季詩穆穆閶闔南端啟籥庶明以庸帝聽式
闕)發(文選章句方各切揚雄劇秦美新仲尼不遭用春秋因斯發言神明所祚兆民所託)末(韻補末各
切蘇轍詩重門閉不開鳴鳥相呼樂晨暉轉簾影㣲風響秋末)濶(梱郭切晁冲之詩秋髙訪幽居風急桑未
落天寒雞犬静地僻門巷濶主人避世賢自說久棲泊釋惠洪詩開關忽見之但覺瘦矍鑠立談慰良苦兀坐
叙契澗誰持稻田衣包此剪翎鶴)脫(韻補闥各切蘇軾范景仁銘君實既來遁歸於洛縶而維之莫之勝
脫)沫(韻補末各切蘇轍詩朝來雨新霽白水漫城脚古汴多流苴清泗亦浮沫)潑(韻補匹各切蘇軾詩
走尋荆與榛如有宿昔約南齋讀書處亂翠曉如潑偏工貯秋雨嵗嵗壊籬落)犮(轉注古音畧音薄周禮有
赤犮氏)蘖(韻補逆約切蘇軾詩牽牛獨何畏詰曲自牙蘖走尋荆與榛如有宿昔約)陌(韻補末各切史
記龜策傳收牧人民為之城郭内經閭術外為阡陌王褒僮約仡仡叩頭兩手自搏目淚下落鼻涕長一尺如
王大夫言不如早歸黄土陌尺勅畧切王逸九思覩斯兮僞惑心為兮隔錯逡巡兮團藪率彼兮畛陌川谷兮
淵淵山峊兮硌硌)石(韻補實若切釋名石硌也堅扞硌硌也賈誼惜誓方世俗之幽昏兮眩白黒之美惡
放山淵之龜玉兮相與貴夫礫石東方朔七諫悲楚人之和氏兮獻寳玉以為石遇厲武之不察兮羌兩足以
畢斮易林海老水乾魚鼈盡索藁落無潤獨有砂石後漢書逺夷懐徳詩髙山岐峻縁崖磻石木簿發家百宿
到洛何劭詩吉士懐貞心悟物思逺託揚志元雲際流目矚巖石羨昔王子喬友道發伊洛)客(韻補克各
切詩皎皎白駒食我場藿縶之維之以永今夕所謂伊人于焉嘉客夕羊龠切楚詞九章順風波以從流兮焉
洋洋而為客凌陽侯之氾濫兮忽翺翔之焉薄甘氏星經炎火之狀名曰格澤不有土功必有大客澤徒洛切
易林野鳥山鵲飛集六博三梟四散主人勝客太元大開帷幕以引方客古詩人生天地間忽如逺行客斗酒
相娛樂聊厚不為薄驅車䇿駑馬游戲宛與洛曹植詩在貴多忘賤為恩誰能博狐白足禦冬焉念無衣客)
白(韻補僕各切詩裳裳者華或黄或白我覯之子乘其四駱乗其四駱六轡沃若淮南子夫玉璞不厭厚角
䚩不厭薄漆不厭黒粉不厭白東方朔七諫親讒諛而疎賢聖兮訟謂閭娵為醜惡愉近習而蔽逺兮孰知察
其黒白樂府将進酒乗大白辨佳哉詩審搏易林申酉退跌隂雨前作柯條花枝復泥不白揚雄觧嘲意者元
得無尚白乎何為官之拓落也夏侯湛獵兎賦紛歘赫以驚騖影跳竦而揚白擢輕足之㷀㷀振遊形之躍躍
弓不暇鸞罝不及幕)澤(韻補達各切釋名酪澤也又汋澤也詩鴻雁于飛集于中澤之子于垣百堵皆作楚
詞大招易中利心以動作只粉白黛黑施芳澤只太元鳴鶴升自深澤階天不㤰班固東都賦於是聖上覩萬
方之歡娛又沐浴於膏澤懼其侈心之将萌而怠於東作也曹植詩凝霜依玉除清風飄飛閣朝雲不歸山霖
雨成川澤張協七命瀾漫狼藉傾榛倒壑殞胔挂山僵踣揜澤藪為毛林隰為丹薄)伯(韻補卜各切詩王命
召伯定申伯之宅宅達各切史記自序襄子困辱乃禽智伯主父生縛餓死探爵易林酒為歡伯除憂來樂福
喜入門與君相索郭璞氷夷賛乘龍隐淪徃來海若是謂水仙號曰河伯韓愈路應神道碑銘於䖍洎温厥緒
既作以及職方遂都邦伯)迹(韻補即畧切史記自序桀紂失其道而湯武作周失其道而春秋作秦失其政
而陳渉發迹陸機演連珠故火壯則烟微性充則情約是以殷墟有感物之悲周京無佇立之迹)宅(集韻
闥各切說文宅託也人所投託也詩上帝耆之増其式廓乃眷西顧此維與宅禮記土反其宅水歸其壑昆蟲
無作草木歸其澤澤徒洛切易林薄為灾虐大風吹却欲上不得復歸其宅揚雄觧嘲惟寂惟寞守徳之宅馬
融長笛賦王公保其位隐處安林薄宦夫樂其業士子世其宅鱏魚喁於水裔仰駟馬而舞元鶴左思詩主父
宦不達骨肉還相薄買臣困采樵伉儷不安宅張協七命金華啟徴大人有作繼明代照配天光宅)席(韻補
祥龠切詩肆筵設席與或獻或酢叶禮記毋踐屨毋踖席摳衣趨隅必慎唯諾管子攝衣共盥先生乃作沃盥
徹盥汎拚正席易林重茵厚席循臯采藿太元達思通窮思索干在朝而内在席)籍(韻補穡龠切漢書叙
傳漢章九法太宗改作輕重之差世有定籍左思詩長卿還成都壁立何寥廓四賢豈不偉遺烈光篇籍當其
未遇時憂在填溝壑)格(唐韻正古音各詩神保是格報以介福萬夀攸酢漢堂邑令費鳯碑政化風行從善
遷惡三朞致道有恥且格考古圖&KR0783;敦銘王格於宣榭博古圖周毛父敷銘王格於太室格字並作各)帛
(韻補僕各切禮記以烹以炙以為醴酪治其麻絲以為布帛枚乗七𤼵毅武孔猛袒裼身薄白刃皚皚矛㦸交
錯收獲掌功賞賜金帛易林老蠶不作家箕織帛後漢書逺夷懐徳詩木薄𤼵家百宿到洛父子同賜懐抱匹
帛)㦸(韻補訖約切詩修我矛㦸與子偕作易林入戸自若不見矛㦸說苑言人之惡痛於矛㦸太元比札
為甲冠矜為㦸被甲荷㦸以威不恪黄香九宫賦服玢璘而要斑斕垂金□而建雄㦸操巨氂之礉弩齊佩機
而鳴廓狼弧彀張而外嚮枉矢持芒以岞崿)璧(韻補必藥切江淹詩君王禮英賢不恡千金璧雙闕指馳
道朱宫羅第宅從容氷井臺清池映華薄宅達各切)額(韻補逆各切釋名額鄂也有垠鄂也故幽州人則謂
之鄂王褒僮約當如王大夫言不如早歸黄土陌蚯蚓鑚額早知當爾為王大夫沽酒不敢作惡後漢語城中
好髙髻四方髙一尺城中好廣眉四方且半額尺敕畧切亦作頟史記建元以來侯者年表龍頟侯韓說索隐
崔浩音洛郤正釋譏人弔其躬鬼芟其頟初升髙岡終隕幽壑)栢(韻補卜各切詩徂來之松新甫之栢是斷
是度是尋是尺尺赤約切楚詞九歌山中人兮芳杜若飲石泉兮䕃松栢君思我兮然疑作易林土瘠瘦薄培
塿無栢使我不樂何劭詩青青陵上松亭享髙山栢光色冬夏茂根柢無彫落吉士懐貞心悟物思逺託)魄
(韻補匹各切禮記醴醆以獻薦其燔炙君與夫人交獻以嘉魂魄是謂合莫炙陟畧切莊子古人之糟魄徐邈
讀左思蜀都賦逺則岷山之精上為井絡天帝運期而㑹昌景福肸蠁而興作碧出萇𢎞之血鳥生杜宇之魄)
夕(韻補祥龠切詩載驅薄薄簟笰朱鞹魯道有蕩齊子發夕焦仲卿詩東家有賢女窈窕艷城郭阿母為汝
求便復在旦夕李興諸葛亮表閭之文仁智所處能無規廓日居月諸時殞其夕陸雲夏府君誄瞻彼日月嵗
聿云夕寒暑窮化四辰交錯日考三從案轡長薄郭璞江賦爾乃域之以盤巖豁之以洞壑疏之以沲汜鼓之
以朝夕陶潜自祭文故人悽其相悲同祖行於今夕羞以嘉蔬薦以清酌侯顔已冥聆音愈漠)液(韻補弋灼
切左思蜀都賦黍稷油油稉稻莫莫指渠口以為雲門灑滮池而為淕澤雖星畢之滂沱尚未齊其膏液澤徒
洛切)尺(韻補敕畧切詩見柏字注禮記将即席容毋怍兩手摳衣去齊尺王褒徸約見陌字注漢書律厯志
尺者蒦也顔師古注蒦音約抱朴子本不必便疏末不必皆薄譬錦繡之因素地珠玉之託蜯石雲雨生於膚
寸江河始於咫尺石實若切)逆(韻補逆約切易雷風相薄水火不相射八卦相錯數徃者順知來者逆射
實若切詩戎車孔博徒御無斁既克淮夷孔淑不逆斁弋灼切逸周書時之行也順至無逆為天下者用大畧
素問病之所生以從為逆正氣内亂與精相薄管子循其祖徳辨其順逆推育賢人讒慝不作荀朂正旦行禮
歌柔逺能邇孔淑不逆來格祁祁邦家是若)百(韻補卜各切素問少而多淺而博可以言一而知百也三
畧利一害百民去城郭漢書季布傳楚人諺曰得黄金百不如得季布諾鄒陽諫吳王書臣聞鷙鳥累百不如
一鶚易林營城洛邑周公所作世連三十年厯七百福佑豐實堅固不落蔡邕獨斷蜡祝詞土反其它水歸其
壑昆蟲毋作豐年若土嵗取千百樂府黄淡思歸歸黄淡百逐郎何處索)赤(韻補勅畧切郭璞狰賛章義之
山竒怪所宅有獸似豹厥色惟赤宅徒洛切)獲(韻補黄郭切詩他人有心予忖度之躍躍毚兔遇犬獲之
屈原九章善不由外來兮名不可以虚作孰無施而有報兮孰不實而有獲史記龜䇿傳妖孽數見傳為單薄
聖人别其生使無相獲易林見伏字注張衡西京賦毚兔聯猭陵巒超壑比諸東郭莫之能獲曹植詩黍稷委
疇隴農夫安所獲在貴多忘賤為恩誰能博阮籍通易論季葉既衰非謀之獲應運順天不妄而作)翮(韻補
曷各切陸雲詩有鳯於潜在林棲翮非子之祚孰與好爵)適(韻補施灼切陸機演連珠烟出於火非火之和
情生於性非性之適故火壯則烟微性充則情約)舄(韻補七約切纂文舄古鵲字詩是斷是度是尋是尺
松桷有舄尺赤畧切太元見惕字注陸雲逸民箴自古在昔逸民有作相彼宇宙方之委舄夫豈不休而好是
冲漠)坼(通韻陌通藥易天地觧而雷雨作雷雨作而百果草木皆甲坼)惜(韻補息約切易林李耳槖鵲更
逢恐惜曹植詩思慕延陵子寳劍非所惜子其寧爾心親交義不薄傅咸汙巵賦猥陷身于醜穢豈厥美之不
惜與觴杓之長辭曽瓦匜之不若陸雲牛責季友文嗟乎李友盛時可惜迨良期於風柔競悲飈於葉落陳讜
言於洪範圖遺形於霄閣樂府子夜歌念愛情慊慊顛倒無所惜重簾持自鄣誰和許厚薄)腋(韻補弋灼
切史記商君列傳千羊之皮不如一狐之腋千人之諾諾不如一士之諤諤王褒四子講徳論故千金之裘非
一狐之腋大厦之材非一丘之木太平之功非一人之畧也木末各切郭璞狍鴞賛狍鴞貪惏其目在腋圖形
姒鼎是謂不若)釋(韻補施灼切屈原九章凌陽侯之汜濫兮忽翺翔之焉薄心絓結而不觧兮思蹇産而不
釋史記李斯傳布帛尋常庸人不釋鍊金百鎰盜跖不搏淮南子琬琰之玉在洿泥之中雖亷者弗釋弊箄甑
瓾在袇茵之上雖貪者不搏易林天門開闢牢戸寥廓桎梏觧脫拘囚縱釋劉向九歏聊須臾以時忘兮心漸
漸其煩錯願假簧以舒憂兮志紆鬰其難釋)拍(韻補匹各切釋名拍搏也以手搏其上也周禮醢人饋食
之豆其實豚拍注鄭杜皆以拍為膊)擇(韻補達名切左傳山有木工則度之賔有禮主則擇之荀子離道而
内自擇則不知禍福之所託楚詞大招吳酸蒿蔞不沾薄只䰟兮歸徠恣所擇只史記龜䇿傳天下禍亂隂陽
相錯怱怱疾疾通而不相擇妖㜸數見傳為單薄)射(韻補實若切易見逆字注詩不可度思矧可射思屈
原天問馮珧利決封狶是射何獻烝肉之膏而后帝不若太元文承天祗家允䖍恪豐阜庶卉旅力不射)繹
(韻補弋灼切詩有驒有駱有駵有雒以車繹繹宋玉九辨悲憂窮戚兮獨處廓有美一人兮心不繹去鄉離家
兮徠逺客超逍遥兮今焉薄客苦各切揚䧺甘泉賦是時未臻夫甘泉也迺望通天之繹繹下隂潜以惨廩兮
上洪紛而相錯直嶢嶢以造天兮厥髙慶而不可乎彌度)懌(韻補弋灼切詩辭之懌矣民之莫矣孫楚榮啟
期賛榮心温雅既夷既懌濁以徐清寂然淡泊陸雲喜霽賦毒霖雨之淹時兮情懷憤而無懌肅有禱於人謀
兮反極隂於天作)斥(韻補敕畧切莊子揮斥八極李軌讀史記自序主父生縛餓死探爵王遷辟滛良将
是斥張衡西京賦若夫游鷮髙翬絶阬踰斥毚兔聯猭陵巒超壑左思魏都賦原隰畇畇墳衍斥斥或嵬&KR2338;而
複陸或熿朗而拓落乾坤交㤗而烟煴嘉祥徽顯而豫作)奕(韻補弋灼切詩新廟奕奕奚斯所作陸機七徴
敷延袤之廣廡矯陵霄之髙閣秀清暉乎雲表騰藻䕃之奕奕陸雲祖考頌逺除尋軌崇基式廓昭明有家祖
廟奕奕陸冲風賦若乃祝融司節炎精赫奕斂朱脣而長嘯承音響而來薄蔡洪圍棊賦綴以懸險徑以絶落
眇望翼舒翺翔容奕)弈(唐韻正古音弋灼反班固弈㫖學不廣博無以應客北方之人謂棊為弈𢎞而說之
舉其大畧客苦各切)迫(韻補卜各切釋名薄迫也單薄相逼迫也楚詞招魂箟&KR1972;象棊有六博些分曹並進
遒相迫些崔瑗草書勢草書之法葢又簡畧應時喻指用於卒迫)昔(韻補七約切說文鵲舄昔三字同音
詩自古在昔先民有作考工記弓人老牛之角紾而昔注昔讀為交錯之錯左思詩當其未遇時憂在填溝壑
英雄有屯邅由來自古昔左貴嬪楊皇后誄惟帝與后契濶在昔比翼白屋雙飛紫閣陸雲逸民賦明發晤歌
有懐在昔賔濮水之清淵兮儀磻谿之一壑)赫(韻補䦧各切詩皇矣上帝臨下有赫監觀四方求民之莫
逸周書穆穆虞舜明明赫赫立義治律萬物皆作劉楨魯都賦猰窳猛容舉爪猴玃戰鬬陵岡瞋怒奮赫荀朂
正旦大㑹行禮歌明明天子臨下有赫來格祁祁邦家是若)炙(韻補職畧切詩有兔斯首燔之炙之君子
有酒酌言酢之)虢(韻補光鑊切左傳假道於虞以伐虢公羊穀梁作郭髙誘戰國䇿注虢即古郭字蔡邕郭
泰碑王季之穆有虢叔者建國命氏或謂之郭馮衍顯志賦善忠信之救時兮惡詐謀之妄作聘申叔於陳蔡
兮禽荀息於虞虢)碩(韻補實若切詩既庭且碩曽孫是若大學引諺人莫知其子之惡莫知其苖之碩太
元見甲字注)螫(唐韻正古音施灼反周禮山師注螫噬之蟲獸劉音呼落反史記田儋傳蝮螫手則斬手
索隐音臛又魏其侯傳有如兩宫螫将軍張晏音火各反)藉(韻補穡龠切司馬相如上林賦不被創刃而死
者佗佗藉藉填阬滿谷掩平彌澤澤後洛切)躤(韻補穡龠切司馬相如上林賦歩騎之所蹂若人臣之所
蹈躤)穸(韻補祥龠切左貴嬪楊皇后誄比翼白屋雙飛紫閣悼后傷后早即窀穸言斯既及涕泗隕落陸雲
夏府君誄日考三從案轡長薄藹矣轜軒脫駕窀穸背榮孤世寧神大漠)觡(韻補剛鶴切郭璞玃如獸賛玃
如之獸鹿狀四觡貌兼三形攀木縁石石音芍)骼(唐韻正古音各說文骼從骨各聲儀禮特牲饋食禮舉骼
及獸魚如初左傳晉侯使張骼輔躒致楚師注並音各左思吳都賦刦剞熊羆之室剽掠虎豹之落猩猩啼而
就禽狒狒笑而被格屠巴蛇出象骼格音各)斁(韻補弋灼切詩思無斁思馬斯作枚乗七發誠必不悔决
絶以諾貞信之色形於金石髙歌陳唱萬嵗無斁石實若切)綌(詩經集傳去畧反周南見濩字注)蓆
(韻補祥龠切詩緇衣之蓆兮敝子又改作兮)貊(韻補末洛切詩至於海邦淮夷蠻貊與莫敢不諾魯侯是
若叶禮記左傳引詩貊其徳音皆作莫杜篤論都賦捶驅氐僰寥狼卭莋東攠烏桓蹂轔濊貊)蹠(韻補職畧
切楚詞九章心嬋媛而傷懐兮眇不知其所蹠順風波以從流兮焉洋洋而為客凌陽侯之氾濫兮忽翺翔之
焉薄客克各切曹植七啟蹻捷若飛蹈虚逺蹠凌躍超驤蜿蟬揮霍亦作跖張協七命圜案星亂方丈華錯封
熊之蹯翰音之跖)啞(韻補遏鄂切易林鳬雁啞啞以水為宅雌雄相扣心志娛樂宅達各切)齚(唐韻
正古音鋤各反易林喭喭諤諤虎豹相齚畏懼悚息終無難惡)檄(韻補奚約切郭璞蜜蜂賦誅戮峻於鈇鉞
招徴速乎羽檄集不謀而固期動不要而齊約)激(韻補訖約切張衡西京賦翔鶤仰而不逮況青鳥與黄雀
伏櫺楹而頫聽聞雷霆之相激郭璞江賦虎牙嵥䜿以屹崒荆門闕竦而磐礡圓淵九迴以懸騰湓流雷呴而
電激)翟(韻補直各切詩左手執籥右手秉翟)溺(唐韻而灼切釋名死於水曰溺溺弱也說文溺水自張掖
刪丹西至酒泉合黎書禹貢作弱水)戚(文選章句七約切司馬相如上林賦弋元鶴舞干戚)慼(七約切謝
靈運詩傷彼人百哀嘉爾承筐樂榮悴迭去來窮通成休慼)滌(韻補毒藥切班固東都賦立號髙邑建都
河洛紹百王之荒屯因造化之盪滌)的(韻補丁藥切詩發彼有的以祈爾爵潘岳芙蓉賦丹輝拂紅飛須垂
的紛披赩赫散煥熠爚)惕(韻補汀藥切太元心惕惕足釜舄不忘溝壑舄音削)礫(韻補厯各切左思蜀
都賦江珠瑕英金沙銀礫符采彪炳暉麗的爍郭璞三水山賛三水之山珍石維錯爰有璿瑰金砂丹礫)櫟
(韻補厯各切詩見駁字注漢書地理志櫟陽註音藥)轢(文選章句厯各切張衡西京賦矢不虚舍鋋不苟躍
當足見碾值輪被轢)迪(韻補毒藥切陸機詩奕奕馮生哲問允迪天保定爾靡徳不鑠)趯(廣韻以灼切漢
書李尋傳涌趯邪隂注趯與躍同後漢書班固傳南趯朱垠注躍也)國(楚詞集注姑霍反賈誼惜誓梅伯數
諫而至醢兮來革順志而用國悲仁人之盡節兮反為小人之所賊賊得各反易林任力劣薄逺託邦國崔駰
達㫖故進動以道則不辭執珪而秉柱國復静以理則甘糟糠而安藜藿)徳(韻補得各切易林酒為歡伯除
憂來樂福喜入門與君相索使我有徳班固答賔戲同源共流沐浴元徳稟仰太龢枝附葉著)食(韻補實若
切易林三河俱合水怒踊躍壞我王室民困於食)直(韻補秩畧切焦仲卿詩命如南山石四體康且直阿
母得聞之零淚應聲落)得(韻補徒各切王褒四子講徳論今子執分寸而罔億度處把握而却寥廓乃欲
圖大人之樞機道方伯之失得易林見室字注)黑(韻補閱各切史記龜䇿傳天出五色以辨白黒地生五穀
以知善惡人民莫知辨也與禽獸相若蘇軾詩見識字注)賊(楚詞集注得各反賈誼惜誓見國字注易林見
服字注)式(韻補施灼切蘇軾司馬温公銘二聖忘己惟公是式公亦無我惟民是度)識(韻補施灼切蘇
軾詩宦遊逢此嵗年惡飛蝗來時半天黒羨君封境稻如雲蝗自識人人不識黒䦧各切)邑(韻補弋灼切杜
篤論都賦成周之隆乃即中洛遭時制都不常厥邑)闔(韻補曷各切揚雄羽獵賦迺詔虞人典澤東延昆隣
西馳閶闔澤達各切)哈(烏各切淮南子嘗一哈水而甘苦知矣注音惡)葉(韻補逆約切易林桑芳将落隕
其黄葉又苛政日作螟食華葉)獵(文選章句離灼切易林兔聚東郭衆犬俱獵圍缺不成無所能獲獲黄郭
切揚雄羽獵賦鮮扁陸離駢衍佖路徽車輕武鴻絧緁獵路音落)妾(即畧切易林南山大玃盜我媚妾)
陜(同陿狹以灼切後漢書逺夷懐徳詩吏譯傳風大漢安樂攜負歸仁觸冐險陜)法(文選章句蒲博切曹
大家東征賦先君行止則有作兮雖其不敏敢不法兮)甲(文選章句吉約切太元庚斷甲我心孔碩乃後
有鑠碩實若切左思吳都賦葺鱗鏤甲詭類舛錯)業(韻補逆約切詩赫赫業業有嚴天子王舒保作漢書
叙傳虙羲畫卦書契後作虞夏商周孔纂其業易林亥午相錯敗亂緒業民不得作)怯(韻補怯約切易林任
劣力薄孱駑恐怯如蝟見鵲不敢拒格格音各)
而(韻㑹小補同若)摹(韻㑹小補慕各切同摸)西(集插乙却切平量也)敵(集韻黒名切宜也)蟆
(謁㑹小補末各切蟲名如蚊而小齧人作痕)狂(集韻局縛切狂狂犬走貌)蜣(集韻乞約切同□蟲名天
社也)鐔(集韻達各切劔珥)溥(集韻伯各切水名)轑(集韻厯各切頡釡也)惹(集韻日灼切拏也一
曰綽惹不定貌)迋(集韻局縛切徃也)龥(集韻弋灼切呼也)昧(轉注古音畧音莫)療(集韻式灼
切同&KR1276;病也)爆(廣韻補各切迫於火也)酷(集韻黒各切虐也)鋈(集韻遏鄂切白金)劇(唐韻
正竒各反)窄(唐韻正音作)奭(集韻黒各切盛也)摭(集韻職畧切拾也)潟(集韻七約切鹵也)
虩(唐韻正許脚反)糴(集韻直畧切買粟麥也關中語)
欽定叶韻彚輯卷五十三
