欽定叶韻彚輯卷十二
七陽
陽(與章切説文髙明也又姓)楊(與章切赤堇柳又姓)揚(余章切舉也説文導也明也又州名又姓)香
(許良切芳也)鄉(許良切萬二千五百家為鄉鄉向也衆所向也又姓)光(古黄切眀也州名又姓)昌
(尺良切盛也美言也日光也又姓)堂(徒郎切堂除亦屋白虎通堂之為言眀也所以眀禮義也又姓)章
(諸良切篇章又姓)張(陟良切張施也又姓又星名)王(雨方切大也君也字林云三者天地人一貫三
為王天下所法又姓)房(符方切房室亦州名又姓)芳(敷方切芬芳亦州又姓)長(直良切久也逺也常
也永也)塘(徒郎切陂塘)妝(側羊切女字又飾也韻㑹俗作粧或作糚通作荘)常(市羊切倍尋曰
常釋名旂名日月為常天子所建又姓)涼(吕張切薄也亦寒涼也又州名又姓俗作凉)霜(色荘切凝
露也又姓)藏(昨郎切隠也匿也韻㑹本作臧)場(直良切祭神道處又治穀地也)央(於良切中央一曰久
也)泱(於良切水流貌)鴦(於良切鴛鴦匹鳥也)秧(於良切蒔秧)嬙(在良切嬪嬙婦官名)狼(魯當
切犲狼又姓)牀(仕荘切簀也俗作床)方(府良切四方也正也道也比也𩔖也法術也又姓)漿(即良
切漿水又作&KR1797;)觴(式羊切酒器俗作&KR1824;)梁(吕張切梁棟又州名亦姓)娘(女良切少女之號又母稱曰娘
通作嬢)荘(側羊切嚴也又荘田亦姓)黄(胡光切中央色也亦官名又州名亦姓)倉(七岡切倉庾也
亦官名釋名倉藏也藏穀物也又姓)皇(胡光切君也羙也天也説文作皇大也又姓)装(測羊切装束)
肪(府邦切脂肪)殤(式羊切殤夭)襄(息良切除也上也駕也返也亦州名又姓)驤(息良切馬騰躍
又速也低昻也馳駕也)相(息良切共供也瞻視也又姓)湘(息良切水名在零陵)緗(息良切淺黄)
廂(息良切廊也亦曰東西室韻㑹通作箱)創(初良切傷也通作瘡)忘(武方切説文不識也増韻忽也
遺也)芒(莫郎切草端亦姓又武方切)望(武方切看望)甞(市羊切試也㑹也説文亦作嘗口味之也
又姓)償(市羊切報也還也當也覆也)鱨(市羊切魚名)檣(在良切船檣)槍(七羊切矟也距也)
坊(府良切坊巷亦州名又符方切)囊(奴當切袋也又姓)郎(魯當切官名又魯邑又姓)唐(徒郎切大
言也又州名亦姓)狂(巨王切病也韓子曰心不能審得失之地則謂之狂)强(巨良切健也暴也説文蚚
也又姓通作彊説文弓有力)腸(直良切腸胃釋名腸暢也通暢胃氣也)康(苦岡切和也樂也又姓)
岡(古郎切山脊也俗作崗)蒼(七剛切蒼色又姓韻㑹通作倉)匡(去王切輔助也正也又姓又魯邑也)
荒(呼光切荒蕪)遑(胡光切急也暇也)行(胡郎切伍也列也)妨(敷方切妨害)棠(徒郎切棠
梨又桬棠木又姓)翔(似羊切翺翔)良(吕張切賢也善也首也長也又姓)航(胡郎切船也)颺
(與章切風所飛颺)倡(尺良切樂也優也或作娼)倀(褚良切失道貌又狂也)羌(去羊切章也强也發
語端也又姓)慶(墟羊切韻㑹福也易詩並叶音羌)姜(居良切姓也)僵(居良切仆也)薑(居良
切禦濕之菜本作䕬)繮(居良切馬組亦作韁)橿(居良切一名檍萬年木又鋤柄也)疆(居良切説文界
也本作畺俗作壃)萇(直良切萇楚蔓生如桃又姓)糧(吕張切糧食亦作粮)穰(汝陽切禾莖也又姓)
将(即良切送也行也大也助也辭也又姓)牆(在良切垣墻)桑(息郎切木名又姓)剛(古郎切强
也)祥(似羊切吉也善也)詳(似羊切審也論也諟也)洋(與章切水流貌又海名又似羊切水名亦
州名)暘(與章切日出暘谷)徉(與章切忀徉徙倚韻㑹通作佯羊洋)佯(與章切詐也㦯作詳韻㑹通作
陽)粱(吕張切稻粱俗作梁)量(吕張切量度)羊(與章切牛羊又姓)傷(式羊切傷損)湯(吐郎
切熱水又姓)魴(符方切魚名韻㑹江東呼為鯿細鱗縮頂濶腹)樟(諸良切豫樟木名韻㑹通作章)彰
(諸良切眀也韻㑹通作章)漳(諸良切水名)麞(諸良切鹿屬同獐)璋(諸良切半圭曰璋)猖(蚩良
切狂也又披猖縱裂貌)鋩(武方切刃端)商(式羊切金音度也張也降也常也行賈也亦州名又姓)
防(符方切防禦也隄防也韻㑹或作坊)筐(去王切筐籠)煌(胡光切火状)艎(胡光切艅艎舟名或
作皇)篁(胡光切竹名)隍(胡光切城池也有水曰池無水曰隍)凰(胡光切鳳凰本作皇詩傳雄曰鳳雌
曰凰)徨(胡光切韻㑹徬徨彷徉也通作偟皇)蝗(胡光切蟲蝗為災)惶(胡光切懼也恐也遽也)璜
(胡光切半璧也)榔(魯當切檳榔)廊(魯當切廡也)浪(魯當切滄浪水名)簹(都郎切篔簹竹名)
襠(都郎切兩襠衣)滄(七岡切滄浪亦州)綱(古郎切綱紀説文維紘䋲也)亢(古郎切星名)吭
(胡郎切鳥喉)鋼(古郎切鋼鐡)䘮(息郎切亡也死亡也又姓)穅(苦岡切穀皮俗作糖)肓(呼光切心
上鬲下)潢(胡光切説文積水池也韻㑹或作洸)簧(胡光切笙簧)忙(莫郎切怖也)茫(莫郎切本
作芒)傍(歩光切亦作旁側也説文近也又羌姓)汪(烏光切水深廣又姓)臧(則郎切善也厚也又姓)
琅(魯當切琅玕玉名又琅邪郡名又姓)蜋(魯當切螳蜋又吕張切蜣蜋)當(都郎切敵也直也主也值
也)璫(都郎切耳珠)庠(似羊切説文禮官養老)裳(市羊切下衣曰裳)昻(五剛切髙也我也又
姓韻㑹通作卬仰)鷞(色荘切鵏鷞鳥)鄣(諸良切邑名在紀)障(諸良切隔也又邱山頂上平韻㑹作
墇)餹(徒郎切餹䬾黍膏集韻或作糖糛亦作餳)瘍(與章切瘍傷也説文頭痿也)鏘(七羊切鏗鏘)
湯(式羊切湯湯流貌本吐郎切)鏜(他郎切以鐡貫物説文鐘鼓聲也)尫(烏光切尫弱説文同尣又
曲脛)硠(魯當切硠磕石聲)桁(胡郎切戒也)杭(胡郎切州名古於潛餘邟並别名)頏(胡郎切鳥
飛貌上曰頡下曰頏又音剛韻㑹或作䀪)邙(莫郎切山名本作芒又武方切)贓(則郎切納賄曰贓通作臧)
牂(則郎切牝羊)湟(胡光切水名出金城)滂(普郎切滂沱)桹(魯當切桄桹木名説文髙木也韻㑹
船板名鳴桹以驚魚)溏(徒郎切池也)碭(徒郎切山名)將(千羊切韻㑹請也又嚴正也集也又進貌
本即良切)驦(色荘切驌驦良馬韻㑹通作爽)筤(魯當切車籃韻㑹細竹也)禳(汝陽切除殃祭也)攘
(汝陽切以手禦又竊也除也逐也止也揎袂出臂曰攘)蹌(七羊切動也)鶬(千羊切韻㑹鶖鶬鳥名又
音倉)螀(即良切寒螀蟬屬)瀼(汝陽切露濃貌)瓤(汝陽切𤓰實也又女良切)枋(府良切木名可以作
車又蜀以木偃魚為枋)螗(徒良切蜩螗)搶(七羊切拒也突也増韻又飛掠也)戕(在良切殺也韻
㑹搶也)螳(徒郎切螳蜋)踉(吕張切跳踉也又魯當切踉䠙行貌)杗(莫郎切大梁又武方切)眶
(去王切目眶也通作匡)煬(與章切釋金)錫(與章切兵名又馬額飾)稂(魯當切草名似莠)菖
(尺良切菖蒲藥名集韻通作昌)鐺(都郎切鋃鐺)洸(古黄切水名又烏光切)閶(尺良切閶闔)蜣
(去羊切蜣蜋)瑲(七羊切玉聲)蹡(七羊切行貌)勷(汝陽切劻勷迫貌)纕(息良切馬腹帯)彭
(逋旁切韻㑹多也又蒲光切壯也近也一曰彭亨驕貌)蘉(莫郎切勉也)蒋(即良切菰蒋草)斨(七羊
切斧斨説文方銎斧也)亡(武方切無也滅也進也)殃(於良切禍也咎也罰也敗也)薌(許良切穀
氣)堈(古郎切甕也□同)嫜(諸良切韻㑹通作章)鯧(尺良切鯧鯸魚名)礓(居良切礓石)瓖
(息良切馬帯飾)薔(在良切薔薇蘠同)喤(胡光切韻㑹小兒聲)瑒(與章切玉名)敭(與章切眀敭)
䣼(吕張刼漿水)慞(諸良切懼也)鑲(息良切兵器又女羊切)鬤(汝陽切□鬤亂毛)汸(府良
切并船也説文本作方)邡(府良切什邡縣在漢州)鈁(府良切鑊屬)孀(色荘切寡婦)嶈(七羊
切山髙貌)洭(去王切水名)搪(徒郎切搪揬)莨(魯當切草名)苀(古郎切又音杭)磄(徒郎切磄
岸石也)㱂(苦岡切穀不升)趪(胡光切武貌又張葭貌)餭(胡光切餳也)㬻(呼郎切狼㬻南蠻國
名)汒(莫郎切谷名在京兆)枊(五剛切繫馬柱也)僙(古黄切僙僙武貌)砫(莫郎切□碭山吏記
作芒)飡(七岡切寒貌)彷(歩光切彷徨)䭹(五剛切千里駒説文䭹䭹馬怒貌)戕(則郎切戕柯通
作牂)艡(都郎切船名)劻(去王切劻勷)膷(許良切牛羮)眻(與章切羙目)敵(苦岡切瓦也㼹
同)&KR0954;(呼光切血也)鴹(與章切&KR2795;鴹一足鳥舞則有大雨)綡(吕張切冠纚)恇(去王切怯也)
䗵(居良切蠶白)蚄(府良切蟲名)莣(武方切爾雅莣杜榮郭璞注草似茅可以為䋲索履屩)鉠
(老良切鈴聲)榶(徒郎切榶棣木名爾雅作唐)傏(徒郎切傏突不遜)瑭(徒郎切玉名)鋃(魯當
切鋃鐺鎖頭一曰鐘聲)&KR3444;(呼光切果蓏不熟又虚無食也)鱑(胡光切魚名)胱(古黄切水府)&KR3436;
(古黄切車下横木輄同)霶(普郎切霶霈大雨)雱(普郎切雨雪盛貌䨦同)磅(普郎切石聲)膀
(歩光切膀胱)螃(歩光切螃蟹)
陽叶韻
東(韻補都郎切詩小東大東杼柚其空糾糾葛屨可以履霜空枯郎反司馬相如大人賦互折窈窕以右轉
兮横厲飛泉以正東悉徴靈圉而選之兮部乗衆神于瑶光使五帝先導兮反太一而旋陵陽揚雄蜀都賦絶
限㟍塘嵁岩亶翔靈山掲其右離堆被其東楊泉蠶賦粤召僕夫築室于旁于旁伊何在庭之東薛季宣詩見
箵字注)同(韻補徒黄切太元増始昌而永極長鋭執一而昆大同陳琳答客難六合咸熈九州来同倒載
干戈放馬華陽謝恵連前緩聲歌見豐字注韓愈歐陽詹哀詞夀命不齊兮人道之常在側與逺兮非有不同)
桐(韻補徒黄切史記龜䇿傳邦福重寳聞于傍鄉殺牛取革被鄭之桐嚴忌哀時命擥瑶木之橝枝兮望閬
風之板桐勢不能凌波以經度兮又無羽翼而髙翔焦仲卿詩兩家求合葬合葬華山傍東西值松栢左右種
梧桐)童(字典徒黄切韓愈詩驚波暗合沓星宿争翻芒馬乏復悲鳴左右泣僕童)中(韻補陟良切詩云誰
之思美孟姜矣期我乎桑中要我乎上宫宫居王反孝經緯地順受澤謙虚開張含泉任萌滋物歸中易林采
唐沬鄉要我桑中説文序承天稽唐敷崇殷中遐邇被澤渥衍沛滂古樂府蘭草自然香生于大道旁腰䥥八
九月俱在束薪中胡綜黄龍大牙賦四靈既布黄龍處中周制日月是曰太常)忠(韻補陟良切漢溧陽潘君
碑彬文烈武扶弱抑强龕刈骾雄流惡顯忠盧仝詩善善又惡惡郭公所以亡願天神聖心無信他人忠)冲
(韻補仲良切太元哇哇之貞利于商也下言之水能自冲也言無追如抑亦揚也道藏歌鬱鬱對啟眀圓華煥
三冲飊粲麗九天天緑繞丹房)終(韻補諸良切太元見盈字注參同契日月為易剛柔相當土暀四季羅絡
始終青赤白黒各居一方陳琳迷迭香賦竭歡慶于夙夜兮雖幽翳而彌彰事罔隆而不殺兮亦無始而不終)
崇(韻補仕荘切陳琳大荒賦仰閬風之城樓兮懸圃邈以隆崇垂若華之景曜兮天門閌以髙驤雲林右英
夫人詩昔運挺未兆靈化順氣翔心眇元涯感年隨積椿崇)躬(韻補俱王切陳琳大荒賦曰延年其可留
兮何勤逺以苦躬紛吾情之駘蕩兮嗟有願而弗遑韓愈曹成王碑延延百載以有成王成王之作一自其躬)
宫(韻補俱王切詩見中字注楚詞九歌謇将憺兮夀宫與日月兮齊光班固張敖銘功成徳立襲封南宫垂
號萬期永保無疆)雄(韻補胡匡切東方朔答客難并為十二國未有雌雄得士者强失士者亡易林上弱
下强隂制其雄曹植髙祖賛禽嬰克羽掃滅英雄承機帝世功著武湯)窮(韻補渠王切穆天子傳黄竹謠
嗟我公侯百辟冢卿皇我萬民旦夕勿窮卿音羌民謨郎反易林先知吉祥言喜福慶神鳥来見告我無窮黄
庭經同服紫衣飛羅裳但思一部夀無窮韓愈詩子又舍我去我懐焉所窮男皃不再壮百嵗如風狂李商隠
白居易墓銘于鄕洎邦取用不窮天子見之層陛玉堂)風(韻補分房切楚詞九章涉丹水而馳騁兮右大
夏之遺風黄鵠之一舉兮知山川之紆曲再舉兮睹天地之圜方司馬相如上林賦鄢郢繽紛激楚結風俳優
侏儒狄鞮之倡韋昭吴鼔吹曲邈矣帝皇世聖吴同厥風荒裔望清化化恢𢎞煌煌大吴延祚永未央黄庭堅
詩我居萬夫上闒惰世無雙此邑宅巖巖里中頗秦風翁媪無恙時出分如蜂房雙色荘切)豐(韻補敷康
切謝恵連前緩聲歌雅琴自疎越雅韻能揚揚滑滑相混同終始福禄豐同音唐韓愈歐陽詹哀詞友則既獲
兮禄實不豐以志為養兮何有牛羊)充(韻補昌王切道藏歌淵響啟靈扉七門扇羽章陽臺大洞野幽逸芝
英充)隆(韻補盧王切易林日月相望光眀盛昌三聖茂承功徳大隆參同契丑之大吕結正低昻仰以成泰
剛柔並隆道藏歌但聞仙道貴不聞鬼道隆謡歌参天氣賈生元正章)空(韻補枯姜切詩見東字注太元
蛡大螮小國虚空也韯螮之縣民以康也堅顛觸冢不知所行也徐幹詩良㑹無有期中心摧且傷不聊憂飱
食嗛嗛常飢空靈飛經玉女翼真五帝齊雙駕乗朱鳳逰戯太空永保五靈日月齊光)公(韻補姑黄切鄴
民歌鄴有賢吏兮為史公决漳水兮灌鄴旁淮南子風雨不能襲寒暑不能傷遷延而入之養民以公東方朔
七諌邪説飾而多曲兮正法孤而不公直士隠而避匿兮讒諛登乎眀堂易林弊鏡無光不見文章少女不嫁
棄乎其公)功(韻補姑黄切賈誼惜誓水背流而源竭兮木去根而不長非重軀以慮難兮惜傷身之無功淮
南子春生夏長秋収冬藏月省時考嵗終獻功以時甞穀祀于眀堂東方朔七諌信直退而毁敗兮虚偽進而
得當追悔過之無及兮豈盡忠而有功易林徳施流行利之四鄉雨師灑道風伯逐殃廵狩封禪以告成功韋
昭吴鼔吹曲辭親向長路安知存與亡窮達固有分志士思立功韓愈曹成王碑文被眀章武薦畯功蘇枯弱
彊齦其姦猖)工(唐韻正入陽韻淮南子兵失道而弱得道而强将失道而拙得道而工國得道而存失道
而亡)攻(韻補姑黄切史記龜䇿傳入于周地得太公望興卒聚兵與紂相攻)䝉(韻補莫姜切東方朔七諌
何青雲之流瀾兮微霜降之䝉䝉徐風至而徘徊兮疾風過之湯湯陳琳大荒賦帝告我以至賾兮重訊我以
童䝉義混合于宣尼兮理齊歸于文王雲林右英夫人詩咀嚼三靈華吐汲九神芒椿數無絶紀協日積童䝉
携袂眀真館仰期無上皇)濛(韻補莫姜切陳琳正欲賦拂穹岫之蕭渤兮飛沙礫之濛濛元龍戰于幽野兮
昆蟲蟄而不藏)聾(韻補盧王切老子五色令人目盲五音令人耳聾五味令人口爽馳驅田獵令人心發狂
盲音茫爽平聲易林逺視無光不知青黄黈纊塞耳使君闇聾)鴻(韻補胡光切吕氏春秋彭祖以夀三代以
昌五帝以昭神農以鴻)叢(韻㑹小補祖黄切韓愈詩淮之水舒舒楚山直叢叢通首叶陽韻)翁(韻補
烏光切道藏歌霄軿縱横舞紫盖托朱方風塵有憂哀隕我白鬂翁黄庭堅詩山農頗来服見其父孫翁苦辭
王賦遲戸戸無積藏)蔥(韻補于剛切黄庭經五色雲氣紛青蔥閉目内盻自相望)聰(韻補千剛切易林黄
帝神眀八子聖聰俱受大福天下平康陳琳桞賦穆穆天子亶聖聰兮徳音允塞民所望兮宜爾嘉樹配甘棠
兮)總(七岡切易林驄□黒總東歸髙鄉白虎推輪蒼龍把衡衡音杭)通(韻補他王切淮南子陽生于陰
陰生于陽陰陽相錯四維乃通東方朔七諌身寝疾而日愁兮情沉抑而不揚衆人莫可與論道兮悲精神之
不通易林奎軫湯湯過角宿房宣時布和無所不通焦仲卿詩鷄鳴外欲曙新婦起嚴粧著我繡裌裙事事四
五通韓愈歐陽詹哀詞山川阻深兮魂魄流行祀祭則及兮勿謂不通行音昻黄庭堅詩桃李與荆棘稱物施
露霜政經甚縝宻私不蚍蜉通)蓬(韻𥙷皮姜切東方朔七諌滅規榘而不用兮背䋲墨之正方離憂患而乃
寤兮若縱火于秋蓬)矇(韻補莫姜切東方朔七諌終不變而死節兮惜年齒之未央將方舟而下流兮兾幸
君之發矇)峒(韻補徒黄切道藏歌緑葢協晨霞青軿擲空峒右揖東林帝上朝太虚皇)酆(韻補敷康切道
藏歌斬滅六天嚴整北酆束精縳妖受事玉皇)農(韻𥙷奴當切潘岳耤田頌思樂甸畿薄采其芳大君戾止
言耤其農按文選潘賦作薄采其茅而以農字叶肴韻韻補或據别本)宗(韻補祖光切書作善降之百祥
作不善降之百殃爾惟徳㒺小萬邦惟慶爾惟不徳㒺大墜厥宗慶音羌史記自序蠲除肉刑開通關梁廣恩
博施厥稱太宗韓愈施先生墓銘卑譲肫肫出言孔揚今其死矣誰嗣為宗)鍾(韻補諸良切楊戯蜀昭烈
帝賛皇帝遺植爰兹八方别自中山靈精是鍾)鐘(諸良切黄庭堅詩谷鳥與溪瀬合絃琵琶筝税駕亂石間
岩寺鳴疎鐘筝音臧)龍(韻𥙷莫姜切易林載日精光驂駕六龍禄命徹天封為燕王揚雄觧嘲以鴟梟而笑
鳳凰執蝘蜓而嘲龜龍王逸九思天庭眀兮雲霓藏三光朗兮鏡萬方斥蜥蝪兮進龜龍䇿謀從兮翼機衡衡
音杭楊戯關張賛敵以乗釁家破車亡乖道反徳託鳳攀龍韓愈詩甲午憇時門臨泉窺鬪龍東西出陳許陂
澤平茫茫)衝(韻補昌王切道藏歌引領囂庭内開心機穢衝一静安居苦試去視滄浪)容(韻補于芳切參
同契天道甚浩廣太元無形容虚寂不可覩匡郭以消亡靈飛經赤帝玉真厥諱丹容丹錦緋羅法服洋洋出
清入元晏景常陽陳琳馬瑙勒賦月令吉日天氣晏陽公子命駕敖讌從容韓愈獨孤申叔哀詞濯濯其英曄
曄其光如聞其聲如見其容嗚呼逺矣何日而忘黄庭堅詩北隣有宗侯治劇乃雍容摩手撫鰥寡藁碪磔强
梁桃李與荆棘稱物施露霜)蓉(韻補于方切徐幹七喻懸明珠于長韜燭宵夜而為陽元鬂擬于雲霧艶
色過于芙蓉)庸(韻補于方切陳琳車渠椀賦亷而不劌婉而成章徳兼聖哲行應中庸韓愈進學觧占小
善者率以録名一藝者無不庸爬羅剔抉刮垢磨光王十朋民事堂賦予殆有𩔖于輦者兮亦何恨夫言之不
庸洪惟當宁之至仁兮視赤子其如傷蠲常賦而救天菑兮出内帑之所藏)封(韻補逋旁切韋昭吴鼔吹
曲思立功邀之戰塲身逸𫉬髙賞身没有遺封韓愈李道古銘本支于今其尚有封當公兄弟未續又亡黄庭
堅詩山氣常蓊㔩此物可屢觴蕷藥割紫藤開籠喜手封)重(韻補𫝊王切道藏歌神暢感寂庭嘿思徹九重
靈歌理𡨕運百和結朱章王十朋民事堂賦顧幕中平日之辨兮人乃靳其為狂㑹尊伯之𫝊召兮達民瘼于
九重)從(韻補徐王切易林車傾盖亡身常憂惶乃得其願雌雄相從陳琳栁賦文武方作大小率從旟旐藹
藹干戈戚揚黄庭堅詩荆雞伏鵠卯久望羽翼成訟端洶洶来諭去稍聴從成音常薛季宣詩豕形雖在身命
亡不如安之充虎腸得之紙本君何從仙人道士形已忘觧衣盤礴躶宋王虎冠虎□虎跳踉)逄(韻補符方
切易林逐兔驅狼避去不祥凶惡不行與善相逢韓愈詩蕭條千萬里㑹合安可逢通首叶陽韻)縫(符方
切陳琳武軍賦鎧則東胡闕鞏百鍊精剛函師振旅韋人制縫𤣥𤣥縹甲灼爍流光)蹤(韻𥙷即王切崔駰大
將軍西征賦襲孟秋而西征跨雍梁而逺蹤陟隴阻之峻坂升天梯以髙翔陸雲陸府君誄躭精遐興肆志篇
章仰咨遺訓思齊曩蹤韓愈詩臣有一寸刅可刳凶蟇腸無梯可上天天階無由有臣蹤)茸(市羊切劉向九
歎傷眀珠之赴泥兮魚眼璣之堅藏同駑驘與椉駔兮雜班駮與闒茸)峯(韻補敷康切道藏歌停盖濯碧
溪采月秀支峯咀嚼三靈華吐吸九神芒)□(韻𥙷諸良切王逸九思陞車兮命僕將馳兮四荒下堂兮見蠆
出門兮觸□巷有兮蚰蜒邑多兮螳螂)鋒(府良切黄庭堅詩吾惟不足遣夙駕畧我疆邑西軑戾地是甞
嬰吾鋒)慵(韻㑹小補蜀王切韓愈詩丁寜附耳莫漏洩薄命正值飛廣慵與臣有一寸刅可刳凶蟇腸叶)
恭(韻補俱王切道藏歌太虚感靈㑹命我生成章天神普欣悦一切稽首恭)凶(韻補虚王切武王几銘安
無忘危存無忘亡熟惟二者後必無凶荘子天有六極五常帝王順之則治逆之則凶東方朔七諌業失之而
不救兮尚何論乎吉凶彼離畔而朋黨兮獨行之士其何望易林市空無羊疾人憂凶三木不喜脱歸家邦邦
逋旁切魏武帝蒿里行關東有義士興兵討羣凶初期㑹盟津乃心在咸陽黄庭堅詩我邑萬户鄉其民資囂
凶欲割以夀公使之承化光)墉(韻補于方切道藏歌玉臺敷朱霄緑霞髙有墉體矯萬津波神生攝十方)
邕(於良切楊慎鳯賦舉鳴曰上翔集鳴曰歸昌節節足足喈喈邕邕其音英英凄凄鏘鏘)癰(於良切易
林踝踵足傷大指病癰)縱(韻注音臧東方朔七諌不開寤而難道兮不别横之與縱聴奸臣之浮説兮絶
國家之久長)噰(韻補於王切陳琳神女賦深靈根而固蔕兮精氣育而愈長感仲春之和節兮歎鳴雁之
噰噰)江(居良切易林雷君出装隠隠西行霖雨不止流為河江陳後主詩浮雲斷更續輕花落復香北宫瞻
逺岫南服阻遥江韓愈詩留之不遣去館置城西旁嵗時未云㡬浩浩觀湖江楊萬里詩廢卷不能讀起行遶
胡床古人恨如山聖心澄于江)杠(居良切閻伯璵河橋賦乃絙乃杠乃輿乃梁功既奪于利渉力可侔于巨
防)釭(居良切孔武仲詩九華之南蘆葦長流螢夕起不計雙爛如神仙珠玉闕青羅掩映千眀釭雙色荘
切)扛(居良切王仲言慈寜殿賦玟瑰玳瑁翡翠眀璫方疏圓井琑連斗扛枅欀上承柱石下當葉適詩回
飈掩夹浦勢與黒樓頏連袂上長橋身弱屢見扛苟無傾覆憂恣横未易當)忩(初良切陸雲詩四月維夏
南征觀方凱風有集飄颻南忩黄庭堅詩空餘小来翰墨塲松烟免頴傍眀忩偶隨兒戯灑墨汗衆人許在崔
杜行曹組艮嶽賦得天上碧桃之露掩薰爐清逺之香恍聖情而異禀䝉天笑以増光故賜神仙之號濶珠戸
而敞文忩楊萬里詩小小樓臨短短墻長春半架動紅香楊花知得人孤寂故故飛来入竹忩)邦(韻畧逋旁
切吴越春秋河梁歌諸侯怖懼皆恐惶聲傳海内威逺邦稱伯穆桓齊楚荘易林豕生如魴䑕舞庭堂雄俟施
姜上下昏黄君失其邦韓愈平淮西碑唐承天命遂臣萬邦孰居近土襲盗以狂栁宗元武岡銘皇懋公功渉
于大邦逺哉去我惟俟其良王禹偁詩故有鵩鳥賦倚伏理甚詳郇公暨鄴俟放逐同一邦夜深聞此鳥韋公
涕沾裳黄庭堅詩冷卿智多髪蒼浪牛刀發硎思一邦政成十綴舞紅粧)缸(古郎切楊萬里詩金華山髙九
天半夜雪裝成珠玉案蘭溪水清千頃强朔風凍作琉璃缸)降(韻畧胡剛切吴越春秋河梁歌隆寒道路
誠難當陳兵未濟秦師降諸侯怖懼皆恐惶楚詞九歌舉長矢兮射天狼操余弧兮反淪降援北斗兮酌桂漿
東方朔七諌忠臣貞而欲諌兮讒諛毁而在旁秋草榮其将實兮微霜下而夜降太元晝夜之測或否或臧陽
推五福以類升陰幽六極以類降參同契蟾蜍視卦節兎者吐生光七八道已訖屈折低下降韓愈平淮西碑
勝之邵陵郾城来降自夏入秋復屯相望蘇軾詩憐子遇眀主憂患已再甞報國何時畢我心久已降)雙
(韻畧色荘切紫玉歌雖有衆鳥不為匹雙故見鄙姿逄君輝光庾信詩青田松上一黄鶴相思樹下兩鴛鴦無
事交渠更相失不及從来莫作雙徐陵鴛鴦賦山雞映水那自得孤鸞照鏡不成雙天下真成長合㑹無勝比
翼兩鴛鴦韓愈詩聞子髙第日正從相公䘮哀情逢吉語惝怳難為雙黄庭堅詩照夜白真乗黄萬馬同秣隨
低昻一矢射落皁雕雙張侯猶思在戎行)龎(符方切塗山歌綏綏白狐九尾龎龎我家嘉夷来賓為王成子
室家我都攸昌)腔(去羊切孫該琵琶賦爾乃叩少宫騁眀光發下柱展上腔儀蔡氏之繁絃倣荘公之倍簧)
撞(仕荘切王尚絅風穴賦飄忽鼓盪刺以撞兮淜滂&KR1043;湧撼以揚兮)幢(韻畧助荘切樂府長歌行仙人
騎白鹿髪短耳何長導我上太華攬芝獲赤幢)頤(韻補余章切釋名頤養也上下咀物以養人者也)宧
(韻補余章切釋名東北隅為宧宧養也東北陽氣始生布生物也)虚(韻補虚王切道藏歌提携髙上賓反
我素靈房道塲靈沬内髙歌登太虚)區(文選章句虛王切左思魏都賦殷殷寰内䋲䋲八區鋒鏑縱横化為
戰場)薪(詩經集傳音㐮小雅陟彼髙岡析其柞薪)辰(文選章句辰良切揚雄甘泉賦歴吉日協靈辰星陳
而天行行音杭)人(汝陽切易林白虎黒狼伏伺山陽遮遏牛羊病我商人)仁(汝陽切易林庇廬不眀使
禮徳妨女孽亂國虐政傷仁眀音芒又堯舜禹湯四聖敦仁)身(韻補施羊切詩大任有身生此文王楚詞
九章恐情質之不信兮故重著以自眀撟兹媚以私處兮願曽思而逺身眀音芒荀子天乙湯論舉當身譲卞
隨舉牟光道古聖賢基必張易林昭公失常季氏悖狂逰齊處鄆䘮其寵身)珍(陟良切太元新鮮自求珍
絜精其芳君子攸行行音杭)秦(韻補兹良切易林玉璧琮璋執贄是王百里寜越應聘齊秦)民(韻補
謨陽切史記龜䇿傳徴絲灼之務以費民賦欲無度殺戮無方穆天子傳黄竹謡見窮字注)莘(韻補尸羊
切詩有命自天命此文王于周于京纉女維莘)紛(韻㑹小補敷康切釋名紛放也防其放弛以拘之也)言
(字典五剛切詩鬷假無言時靡有争綏我眉夀黄耉無疆争音章)根(音岡淮南子規生矩殺衡長權藏䋲
居中央為四時根易林刲羊不當血少無羮女執空筐不得桑根羮盧當切)啍(韻注音當荘子悦夫啍啍
之意陸徳眀讀)丹(韻畧都郎切焦仲卿詩腰若流紈素耳著眀月璫指如削葱根口若含珠丹)難(奴當
切易林熊羆豺狼在山陰陽伺鹿取麞道伏畏難)壇(韻補徒黄切楚詞九歌蓀壁兮紫壇播芳椒兮盈堂
桂棟兮蘭橑辛夷楣兮藥房)端(韻補多汪切楊戱李正方賛正方受遺豫聞後綱不陳不僉造此異端)
觀(轉注古音畧音光逸周書師曠歌無射曰國誠寜矣逺人来觀修義經矣好樂無荒)完(韻畧胡光切楚
詞九章初吾所陳之耿著兮豈至今其庸亡何獨樂斯之蹇蹇兮願蓀美之可完)班(逋旁切陳藻梨花賦
三三兩兩寒忩之傍恍兮文徳散帙于中宫左嬪摛思于椒房函如六齡之鄧衰若大家之班)山(式羊切易
林南上泰山困于空桑)臯(文選章句讀若岡張衡西京賦爾乃廣衍沃野厥田上上實為地之奥區神臯
上辰羊切)勞(魯當切太元龍襲非穴失其常也滅鼻之貞没所勞也)河(呼光切急就章馬飲漳鄴及清
河雲中定㐮與朔方顔師古注河叶方古音通)葭(詩紀叶作藏漢昭帝黄鵠歌羽肅肅兮行蹌蹌金為衣兮菊
為裳唼喋荷荇出入蒹葭自顧菲薄愧爾嘉祥)庚(唐韻正古良切詩春日載陽有鳴倉庚女執懿筐遵彼微
行爰求柔桑史記孝文帝紀大横庚庚余為天王夏啟以光陸機管叔鮮賛公旦居攝三監叛亡或放或殛并
禍武庚)更(韻補居良切司馬相如長門賦望中庭之藹藹兮若季秋之降霜夜曼曼其若嵗兮懐鬱鬱其
不可再更太元童牛角馬變天常也車杭出入其道更也更不更能自臧也焦仲卿詩中有雙飛鳥自名為鴛
鴦仰頭相向鳴夜夜達五更韓愈詩中塗安得返一日不可更俄有東来説我家免罹殃黄庭堅詩苦辭王賦
遲戸户無積藏民病我亦病呻吟達五更)羮(韻㑹小補盧當切詩如蜩如螗如沸如羮宋玉招魂肥牛之腱
臑若芳些和酸若苦陳吴羮些淮南子糲粢之飯藜藿之羮冬日則寒凍夏日則暑傷易林蝙蝠夜藏不敢晝
行酒為酸漿魴臰鮑羮揚雄蜀都賦甘甜之和芍藥之羮江東鮐鮑隴西牛羊)秔(古郎切急就篇稻黍秫稷
粟麻秔餅餌麥飯甘豆羮葵韭葱䪥蓼蘇薑羮音郎張衡南都賦其香草則有薜荔蕙若薇蕪蓀萇晻曖蓊蔚
含芬吐芳若其厨膳則有華薌重秬滍皋香秔)阬(韻補居郎切楚詞九歌髙飛兮安翔乗清氣兮御隂陽吾
與君兮齊速導帝之兮九阬荘子其聲能短能長能柔能剛變化齊一不主故常在谷滿谷在阬滿阬東方朔
七諌髙山崔巍兮水流湯湯死日将至兮與麋鹿同阬易林道濕為阬輪䧟躓僵馬融圍棋賦已下險口兮鑿
置清阬窮其中罫兮如入䑕囊)盲(韻㑹小補謨郎切釋名盲茫也茫茫無所見也荀子天地易位四時易鄉
列星隕墜旦暮晦盲吕氏春秋使其目可以見不學其見不若盲使其口可以言不學其言不若爽使其心可
以知不學其知不若狂爽平聲參同契謬誤失事緒言還自敗傷别序斯四象以曉後生盲)横(唐韻正古
音黄宋玉九辯収恢台之孟夏兮然欿傺而沉藏葉菸邑而無色兮枝煩拏而交横淮南子未甞稼穡粟滿倉
未甞桑蠶絲滿囊得之不以道用之必横揚雄冀州牧箴冀土糜沸炫法如湯更盛更衰載從載横)觥(唐韻
正姑黄切詩躋彼公堂稱彼兕觥萬夀無疆漢泰山都尉孔宙碑南畝孔饁山有夷行豐年多黍稱彼兕觥帝
頼其勲斯民是皇曹植車渠椀賦何眀麗之可悦超羣實而特章俟君子之閒宴酌甘醴于斯觥劉楨魯都賦
承彛執幕納觶授觴引滿輙釂滴瀝受觥)亨(韻㑹小補火剛切易坤厚載物徳合無疆含𢎞光大品物咸亨
班固典引外運混元内浸毫茫性類循理品物咸亨禰衡魯夫子碑文終日乹乹配天之行在險而正在困而
亨窮達之運委諸穹蒼黄庭經五岳之雲氣彭亨保灌玉盧以自償五刑完堅無災殃)鎗(唐韻正音鏘晋
書潘岳傳衝牙錚鎗慕容儁載記今之鏗鎗並音七将切)英(唐韻正音央詩有女同行顔如舜英将翺将翔
佩玉将将楚詞九歌浴蘭湯兮沭芳華采衣兮若英靈連蜷兮既留爛昭昭兮未央荀子仁人絀約敖暴擅强
天下幽險恐失世英揚雄甘泉賦靡薜荔而為席折瓊芝以為芳噏清雲之流霞飲若木之露英張衡南都賦
排楗陷扃蹵蹈咸陽髙祖階其塗光武攬其英陸雲詩麗容魋翕孔好已張既照平林具我華英)瑛(唐韻
正音央易林茹芝餌黄飲食玉瑛)烹(韻㑹小補鋪郎切詩幡幡瓠葉采之烹之君子有酒酌言甞之墨子
鼎成三足而方不炊而自烹不舉而自臧不遷而自行史記越世家蜚鳥盡良弓藏狡兎死走狗烹易林弩弛
弓藏良犬不烹内無怨女征夫在堂黄庭堅詩身欲免官去駑馬戀豆糠所以積廪鹽未使戸得烹)平(韻㑹
小補皮陽切詩亦有和羮既戒既平羮盧當切張籍詩北䑓臨稻疇茂栁多隂凉板亭坐垂釣煩苦稍已平)
京(唐韻正音疆詩望楚與堂景山與京降觀于桑易林下泉苞稂十年九王郇伯遇時憂念周京揚雄趙充
國頌料敵制勝威謀靡亢遂克西戎還師于京班固東都賦遂綏哀牢開永昌春王三朝㑹同漢京陸雲寒蟬
賦華靈鳳之羽儀睹皇都乎上京跨天路于萬里豈蒼蠅之尋常)驚(韻補居良切詩震驚徐方如雷如霆
徐方震驚張籍詩月中登髙灘星漢交垂芒釣車擲長綫有獲齊歡驚)荆(韻補居良切易林夀考不忘駕
駟東行三適陳宋南賈楚荆得利息長揚雄荆州牧箴南巢茫茫包楚與荆風剽以悍氣鋭以剛劉向列女頌
屬以州犁以免咎殃伯宗遇禍州犁奔荆)眀(韻補謨郎切書元首眀哉股肱良哉庶事康哉詩東方眀矣朝
既昌矣匪東方則眀月出之光楚詞九歌暾將出兮東方照吾檻兮扶桑撫余馬兮安驅夜皎皎兮既眀)盟
(唐韻正謨郎切詩君子屢盟亂是用長靈樞經和氣之方必通陰陽五藏為陰六府為陽𫝊之後世以血為盟
史記自序不背柯盟桓公以昌九合諸侯覇功顯彰易林黄池要盟越國以昌)鳴(韻補謨郎切漢郊祀歌寒
暑不忒况皇章展詩應律琄玉鳴張華侠曲孟甞東出關濟身由鷄鳴信陵西反魏秦人□其疆韓愈詩道邊
草木花紅𬗋相低昻百里不逄人角角雄雉鳴)榮(于方切易林幸入貴鄉到老安榮)兵(韻補逋旁切詩
修爾車馬弓矢戎兵用戒戎作用逷蠻方左傳是謂沈陽可以興兵利以伐姜不利于商枚乗七發其波湧而
雲亂也擾擾焉如三軍之騰装其旁作而奔起也飄飄焉如輕車之勒兵揚雄并州牧箴太上曜徳其次曜兵
徳兵俱顛靡不悴荒牧臣司并敢告執綱馬融圍棋賦畧觀圍棋兮法于用兵陳聚士卒兮兩敵相當)兄
(韻𥙷虛王切詩將仲子兮無踰我墻無折我樹桑豈敢愛之畏我諸兄易林視日再光與天相望長生歡悦與
福為兄班固辟雍詩聖王涖止造舟為梁皤皤國老乃父乃兄焦仲卿詩果不如先願又非君所詳我有親父
母逼廹兼弟兄魯褒錢神論親之如兄字曰孔方失之則貧弱得之則富强黄庭堅詩翁媪無恙時出分如蜂
房一錢氣不直白梃及父兄)卿(唐韻正音𦍑左傳有媯之後將育于姜五世其昌並于正卿楚詞大招三
公穆穆登降堂只諸侯畢極立九卿只陸賈新語上為帝王之御物下則賜公卿庶賤不得以備器械閉絶以
關梁李尤辟雍賦延忠信之純一兮列左右之貂璫三后八藩師尹羣卿加休慶徳稱夀上觴)生(韻補師荘
切易林秋隼冬翔數被嚴霜甲兵庭堂萬物不生傅毅舞賦在山峨峨在水湯湯與志遷化容不虚生眀詩表
指嘳息激昻蘇軾詩今日嶺上行身世永相忘仙人拊我頂結髪受長生楊維楨曹娥碑賦昔湘纍之殉國兮
甘以死而傷生雖隕而心不懲兮同楚野為國殤)甥(息郎切黄庭堅詩向来豪傑吏治之以牛羊我不忍
敵民教養如兒甥)笙(韻畧師荘切詩我有嘉賓鼔瑟吹笙吹笙鼓簧承筐是将)鯨(巨良切黄庭堅詩欲
割以夀公使之承化光反以来夀我中有吞舟鯨)迎(唐韻正語畺切荘子至人之用心若鏡不将不迎應
而不藏故能勝物而不傷史記龜䇿傳理達于理文相錯迎使工占之所言盡當淮南子来者弗迎去者弗将
人雖東西南北獨立中央易林開戸下堂與福相迎禄于公室曽孫以昌馬融圍棋賦棋多無笧兮如聚羣羊
絡繹自保兮先後来迎攻寛擊虚兮蹌跭内房)衡(韻㑹小補戸郎切詩約軝錯衡八鸞鶬鶬陸賈新語温之
以節氣降之以隕霜位之以衆星制之以斗衡賈誼惜誓或偷合而苟進兮或隠居而深藏若稱量之不審兮
同權槩而就衡史記自序維契作商爰及成湯太甲居桐徳盛阿衡曹植大暑賦炎帝掌節祝融司方羲和按
轡南雀舞衡)耕(詩紀舌郎反齊民要術引諺智如禹湯不如常耕)萌(韻㑹小補謨朗切文王操瞻天
案圖殷将亡兮蒼蒼之天始有萌兮五神連精合謀房兮揚雄幽州牧箴義兵陟漢偃我邊萌既定且康復我
虞唐漢冀州從事張表碑文貢真絀偽遏漸防萌后臧其勛俾守黎陽參同契始于東北箕斗之鄉旋而右轉
嘔輪吐萌潜潭見象發散清光)甿(唐韻正音芒管子天下有兵則積藏之粟可以備其糧天下無兵則以賜
貧甿)莖(居良切盧諶菊花賦何斯草之特偉渉節變而不傷超松栢之寒茂越芝英之衆芳浸三泉而結根
晞九陽而擢莖)泓(韻補烏光切易林羽翮病傷無以為彊宋公徳薄敗于水泓)爭(韻略音章詩見言字
注)箏(韻補側羊切張籍詩公既相邀宿坐語于階楹乃出二侍女合彈琵琶筝楹音洋黄庭堅詩松竹不
見天蟠空作秋聲谷鳥與溪瀬合絃琵琶箏聲音商二詩通首叶陽韻)清(韻補千羊切漢郊祀歌含宫吐
角激徴清發梁揚羽申以商張籍詩籍時官休罷雨月同逰翔黄子陂岸曲池曠氣色清陳造惟安堂賦固優
追元亮之髙躅又不屑龎翁之退藏雲脱岫以陰合水反壑而鏡清異屈子兮衆皆醉如徐公兮世無常)情
(兹良切韓愈詩見經字注)晴(韻補兹良切張籍詩公因同歸還居處隔一坊中秋十六夜魄圓天差睛)精
(韻補資良切王粲白鶴賦禀靈龜之修夀資儀鳳之純精接王喬于暘谷駕赤松于扶桑餐靈岳之璚蕋吸雲
表之露漿道藏歌靈章廕萬方仰感旋曜精詵詵繁茂萌重徳必克昌)盈(韻補余章切太元其道㳺㝠而
挹盈存存而亡亡微微而章章始始而終終終諸良切張籍詩新亭成未登閉在荘西廂書札與詩文重叠我
笥盈)楹(韻㑹小補余章切張籍詩中秋十六夜魄圓天差晴公既相邀宿坐語于階楹晴音翔)營(韻補
于方切張籍詩薦待皆寒羸但取其才良親朋有孤稚婚姻有辦營朱子空同賦雲幄掩而弗扃兮壁帯耿而
夜光宕余魄而不得視兮悵竚立其怔營)成(韻補厄羊切詩既載清酤賚我思成亦有和羮既戒既平平音
旁史記龜䇿傳天數枯旱國多妖祥螟蟲嵗生五穀不成易林六鷁退飛為襄毁祥陳師合戰左股夷傷遂崩
不起伯功不成韓愈詩竊喜復竊歎諒知有所成人事安可恒奄忽令我傷黄庭堅詩見從字注)城(厄羊
切韓愈詩俄有東来説我家免禍殃乗船下汴水東去趨彭城黄庭堅詩韻為誦書語行歌類楚狂舉鞭問嘉
禾秣馬可及城)誠(韻補厄羊切韓愈歐陽生哀詞哭泣無窮兮抑哀自彊推生知死兮以慰孝誠李長民廣
汴賦應鐘紀律里社開祥凡預臣子之列欲傾頌禱之誠即兹宫以效報期萬夀之無疆)程(韻補仲良切張
籍詩公比欲為書遺約有條章令我署其末以為後事程黄庭堅詩尚餘租庸調嵗嵗稽法程按圖索家資四
壁達牖忩忩初良切)酲(市羊切鄒陽酒賦右曰宫申旁亦徴揚樂只之深不狂于是錫名餌祛夕醉遺朝醒
吾君夀億萬嵗常與日月争光)聲(韻補尸羊切韓愈詩嬌女未絶乳念念不能忘忽如在我所耳若聞啼聲
黄庭堅詩入磴履虎尾捫蘿觸蠆芒借問夕何宿烟邊數峯横松竹不見天蟠空作秋聲横音黄)征(陟良
切劉望之八陣䑓賦有人超然卧鄧南陽甚似阿衡樂未渠央感大耳之至意姑黽俛而徂征晁補之求志賦
幽離房誠不忍兮棄此而莫能藏執徐之青陽兮予先孑兮東征)輕(韻注音𦍑張衡思元賦過少皥之窮
野兮問三邱于句芒何道貞之淳粹兮去穢累而飄輕)名(韻補謨陽切荘子純純常常乃比于狂削迹捐
勢不為功名韓愈曹成王碑子父易封三王守名延延百載以有成王)令(韻補吕張切韓愈詩凡公四封
既富以强謂公吾父孰違公令黄庭堅詩齦齕其强宗彼乃可使令夙夜于逺郊草露霑帷裳)并(韻補卑陽
切張籍詩偶有賢秀士来兹亦同并移船入南溪東西縱篙桹)傾(韻補曲王切易林栢柱載樑堅固不傾黄
庭經羅列六腑生三光心精意專内不傾上合三焦下玉漿)餳(唐韻正徒郎切詩簫管備舉箋簫如今賣
餳者所吹釋文餳又音唐急就章梨柿柰桃待露霜棗杏𤓰棣饊飴餳)瓊(楚詞集注渠陽反招魂砥室翠
翹挂曲瓊些翡翠珠被爛齊光些黄庭堅詩見惸字注)蝱(唐韻正謨郎切詩陟彼阿邱言采其蝱女子善
懐亦各有行許人尤之衆穉且狂管子其山之旁有彼黄蝱及彼白昌山藜葦芒羣藥安聚以圉民殃易林去
如奔蝱害不能傷)鍠(唐韻正音黄説文鍠從金皇聲傅元鐃歌曲神祗應嘉瑞章樂時奏磬筦将鼔殷殷
鐘鍠鍠)祊(唐韻正甫郎切詩或剥或亨或肄或将祝祭于祊祀事孔明亨普郎切眀音芒又與方通周禮
大司馬致禽以祀祊注祊祭四方之名通作方詩以社以方是也)橕(唐韻正丑郎切司馬相如長門賦刻
木蘭以為榱兮飾文杏以為梁羅丰茸之㳺樹兮離樓梧而相橕)䟫(唐韻正音長考工記弓人弓有六材
焉維幹强之張如流水維體防之引之中參維角䟫之)瞠(唐韻正丑郎反荘子夫子奔逸絶塵而回瞠若
乎後矣音義一音丑郎反)苹(詩經集傳音旁小雅呦呦鹿鳴食野之苹鳴音芒)棖(唐韻正直良切詩俟
我乎堂兮箋堂當作棖又孔子弟子申棖)珩(韻㑹小補寒剛切詩朱芾斯皇有瑲葱珩張衡思元賦辮貞亮
以為鞶兮雜技藝以為珩昭綵藻與琱琢兮璜聲逺而彌長)蘅(唐韻正音抗楚詞九歌白玉兮為鎮疏石
蘭兮為芳芷葺兮荷屋繚之兮杜蘅宋玉風賦獵蕙草雜秦蘅槩新夷被梯楊廻穴衝陵蕭條衆芳)錚(韻補
抽剛切張籍詩頃息萬事盡感情多摧傷舊塋孟津北野窆動鼔錚)轟(字典呼光切韓愈詩卑賤不敢辭忽
忽心如狂飲食豈知味絲竹徒轟轟平眀脱身去决若驚鳬翔)惸(巨良切黄庭堅詩銅墨俱王命職思慰孤
惸何時睹一擲燒燭咒眀瓊瓊渠陽切通首叶陽韻)䳟(唐韻正謨郎切司馬相如上林賦拂鷖鳥捎鳳凰㨗
鵷鶵掩鷦䳟)振(七岡切黄庭堅詩掩月鞭扑之桁楊相推掁身欲免官去駑馬戀豆糠)胻(韻補寒剛
切史記龜䇿傳聖人剖其心壮士斬其胻箕子恐死被髪佯狂)箐(集韻千羊切竹名謝靈運山居賦注竹之
細者䉑箐之流也)經(韻補居良切韓愈詩閉門讀書史忩户忽已凉日念子来逰子豈知我情别離未為
久辛苦多所經情音翔)刑(字典音黄詩罔敷求先王克共明刑注胡光反)亭(韻補徒陽切班固泗水亭
碑寸木尺土無竢斯亭揚威斬蛇金精摧傷)庭(字典徒陽切揚雄雍州牧箴自彼氐羌莫敢不来庭莫敢
不来匡韓愈詩馳辭對我䇿章句何煒煌相公朝服立工席歌鹿鳴禮終樂亦闋相拜送于庭鳴音芒汪應時
歴象賦豐隆翼其雲從兮維軸奄其摧藏雷鬱律于埳窞兮電䃸磹于藩庭合化育乎槖籥播消息夫强陽)
停(字典徒當切韓愈詩從䘮朝至洛還走不及停假道經孟津出入行澗岡)寜(韻補尼良切易林栢桂棟
梁相輔為强入敷五教王室康寜蘇軾富鄭公碑堂堂韓公與莱相望再聘于燕四方以寜)丁(字典都陽
切韓愈詩我時留妻子倉卒不及将相見不復期零落甘所丁嬌女未絶乳念念不能忘)星(息郎切揚雄蜀
都賦延帷揚幕接帳連岡衆器雕琢藻刻将星朱緑之畫邠盻麗光)聴(韻補他陽切韓愈詩對食毎不飽共
言無倦聴連延三十日晨坐達五更更音岡蘇轍詩昔者恵子死荘子哭自傷微言不復知言之復誰聴)㝠
(韻補謨陽切史記龜䇿傳正畫無見風雨晦㝠雲盖其上五采青黄)屏(符方切鄒陽酒賦君王憑玉几倚玉
屏舉手一勞四座之士皆若餔粱焉乃縱酒作倡傾盌覆觴)蒸(韻補居良切漢校官碑翼翼皇慈恵我黎
蒸貽我潘君來兹溧陽)承(韻補辰羊切易林三階土廓徳義眀堂交譲往来享燕相承箕伯朝王錫我元
黄太元匪譽匪咎其道常也家無壺無以相承也班固泗水亭碑休勲顯祚永永無疆於皇舊亭苗嗣是承)
懲(韻補仲良切離騷民生各有所樂兮余獨好修以為常雖體觧吾猶未變兮豈余心之可懲)冰(韻補
筆良切陳琳大荒賦心殷勤以伊感兮愵永思以増傷悵太息而攬涕兮乃揮雹而淚冰)鷹(於良切韋昭吴
鼓吹曲秋風揚沙塵寒露沾衣裳角弓持弦急鳩鳥化為鷹邊垂飛羽檄冦賊侵界疆)䋲(音穣焦仲卿詩
紅羅複斗帳四角垂香囊箱簾六七十碧緑青絲䋲參同契三日出為爽震庚受西方八日兑受丁上弦平如
䋲)升(韻補尸羊切司馬相如封禪頌宛宛黄龍興徳而升采色炫燿熿炳煇煌太元舍下靈淵謙道光也
髙歩有露妄升也去于父子非所望也)勝(韻補尸羊切三畧其衆可望而不可當可下而不可勝楚詞天
問吴光爭國久余是勝與荆勲作師夫何長叶史記龜䇿傳十言十當十戰十勝)興(韻補虚良切易林景
星照堂麟逰鳳翔仁施大行頌聲作興仁序無眀失其寵光徐幹詩沉陰増憂愁憂愁為誰興念與君生别乃
在天一方)徴(諸良切參同契潜潭見象發散清光昴畢之上震出為徴)登(韻補都郎切易林南山髙岡回
隤難登道里遼逺行者無糧春秋保乾圖賊臣起名孫登巧用法多技方黄庭堅詩八月釃社酒公私樂年登
遣徒與會稽而悉走荻篁)燈(韻補都郎切殷臣鯨魚燈賦大秦美焉乃觀乃祥寫載其形託于金燈隆脊矜
尾鬐甲舒張)崩(韻補逋旁切太元鋭其銳恐轉作殃也陵崢岓峭鋭極必崩也陳琳大荒賦天儻芒其無
色兮地潰坼而裂崩心殷懃以伊感兮愵永思以増傷)朋(韻補蒲光切東方朔七諌江離棄于窮巷兮蒺
藜曼乎東廂賢者蔽而不見兮讒諛進而相朋梟鶚並進而俱鳴兮鳳凰飛而髙翔陳琳大荒賦王父皤焉白
首兮坐清零之爽堂塊獨處而無儔兮願揖子以為朋)𢎞(韻補胡光切陸雲陸常侍誄於穆皇源時惟誕
𢎞權輿有媯爰帝暨王)肱(韻補姑王切易林堯舜欽明禹稷股肱伊尹往来進履登堂顯徳之徒可以輔
王明音芒班固泗水亭碑序将八十賛述股肱休勲顯祚永永無疆)恒(胡郎切易林内崩身傷中亂無恒)
斿(吕張切應瑒西狩賦乘彫輅駟飛黄擁簫鉦建九斿按轡清塗颯沓風翔)林(文選章句讀近良揚雄羽
獵賦入西園切神光望平樂經竹林蹂蕙圃踐蘭唐)臨(字典力陽切秦始皇祀洛水歌洛陽之水其色蒼蒼
祠祭大澤倏忽南臨洛濱醊禱色連三光)心(息郎切易林羿張烏號殷射驚狼鐘鼔夜鳴将軍壮心趙國雄
勇鬪死滎陽)今(韻補居良切易林庭燎夜明追古傷今陽弱不制陰雄坐房明音芒)金(韻補居良切司
馬相如傳鄙諺曰家有千金坐不垂堂易林春鴻飛東以馬貨金利得十倍重載歸鄉東音當)音(文選章句
於良切司馬相如長門賦擠玉户以撼金鋪兮聲噌吰而似鐘音刻木蘭以為榱兮飾文杏以為梁)黔(音强
班固答賓戯夫徳不得後身而特盛功不得背時而獨章是以聖喆之治棲棲皇皇孔席不煖墨突不黔)禁
(音畺易林敞笱在梁魴逸不禁)南(音囊易林猾夫争强民去其鄉公孫叔子戰于城南)談(韻補徒黄切急
就章曹富貴李尹桑蕭彭祖屈宗談參同契佐陽詰商旅人君深自藏象時順節令閉口不用談)嚴(韻畧
五剛切詩天命降監下民有嚴不僣不濫不敢怠遑楚詞天問勲闔夢生少離散亡何壮武厲能流厥嚴)瞻
(韻補諸良切詩惟此恵君民人所瞻秉心宣猷考慎其相相平聲)讒(慈良切易林黿羮芬香染指拂裳口
饑打手公子恨讒)蓊(韻補烏光切道藏歌司命保算丹書南昌觧杖七厄腐骨更蓊)羙(韻畧仲良切劉
歆列女頌安賤甘淡不求豐羙尸不掩蔽猶謚曰康)痒(詩經集傳音羊小雅民之訛言亦孔之将念我獨兮
憂心京京哀我小心癙憂以痒京居良切)象(韻補徐羊切易剥剥也柔變剛也不利有攸往小人長也順而
止之觀象也君子尚消息盈虚天行也長平聲行音杭荘子芒乎芴乎而無從出乎芴乎芒乎而無有象乎晋
樂章祗之體無形象潜泰幽洞忽荒)仰(韻㑹疑剛切詩髙山仰止景行行止行戸郎反周禮小宗伯注五帝
蒼曰靈威仰又保氏注軍旅之容闞闞仰仰並音昻)朗(韻補盧當切荀子墨以為朗狐狸而蒼王逸九思昊
天兮清凉元氣兮髙朗北風兮潦冽草木兮蒼黄)槳(韻注音漿蘇軾前赤壁賦桂櫂兮蘭槳擊空眀兮泝
流光𣺌𣺌兮余懐望美人兮天一方)迋(集韻渠王切左傳是我迋吾兄也)顙(韻補蘇郎切易林元鬛黒
顙東歸髙鄉太元血如剛沈于顙前尸後䘮魏文帝詩古公宅岐邑實始翦殷商孟獻營虎牢鄭人懼稽顙)
盪(轉注古音畧音湯隋大業末童謡上山喫虎獐下山喫牛羊忽聞官軍至提刀向前盪)讜(古音餘當
陽切書汝亦昌言注一本作讜)黨(韻畧平聲戰國策田單歌無所往矣宗廟亡矣亡日尚矣歸何黨矣)爽
(韻補師荘切詩其徳不爽夀考不忘楚詞招魂鵠酸臇鳬煎鴻鶬些露鷄臛蠵厲不爽些粔籹蜜餌有餦餭些
韓愈劉統軍墓銘提将之符户我一方配古公侯維徳不爽)廣(字典姑黄切國語叔向曰緝眀也熙廣也
注鄭司農云廣當為光爾雅回毛在背闋廣疏伯樂相馬法旋毛在背者名闋廣音義音光)享(韻補虚良
切詩吉蠲為饎是用孝享禴祀蒸甞于公先王漢郊祀歌嘉籩列陳庶㡬宴享滅除凶災烈騰八荒揚雄并州
牧箴自昔何為莫敢不来貢莫敢不来王周穆遐征犬戎不享太元舳艫安和順其疆也外其井竈三嵗不享
也老父擐車其體乃荘也)饗(韻補虚良切詩九月肅霜十月滌塲朋酒斯饗楚詞天問彭鏗斟雉帝何饗夀
命永多夫何長漢房中歌嘉薦芳矣告靈饗矣告靈既饗徳音孔臧傅𤣥眀堂夕牲歌嘉牲匪歆徳馨惟饗受
天之神祐化四方)壌(韻補如陽切穀梁傳日有食之缺然不見其壤范寗讀周禮大司徒辯十有二壤之
物杜子春讀急就篇塹壘廥廐庫東箱屏厠清溷糞土壌碓磑扇隤舂簸揚)往(韻補于王切易宻雲不雨
尚往也自我西郊施未行也戰國䇿田單歌見黨字注太元匍匐宜徳若無行也熒狩狧狧多欲往也卉炎邱
陵短臨長也左貴嬪楊后誄邈邈徳柔越天之剛神以知来智以藏往)罔(韻注音亡左傳汪罔氏杜預讀
太元始務無方小人亦用罔)慷(韻注音康魏武帝短歌行慨當以慷憂思難忘何以觧憂惟有杜康成公
綏嘯賦和樂恬懌悲傷摧藏時幽散而将絶中矯厲而慨慷韓愈詩歸来辛苦欲誰為坐令再往之計堕𣺌茫
閉門長安三日雪推書撲筆歌慨慷王安石詩揚瀾吹漂浩無旁老蛟戯水風助狂盤渦忽坼十丈强君聞此
語悲慨慷)猛(韻補謨郎切太元金剛内柔法太傷也彊其衰勉自彊也山㧞梁折終以猛也)&KR1855;(古黄切易
林夏麥&KR1855;&KR1855;霜摰其芒疾君敗國使年夭傷)箵(息郎切薛季宣詩退谷中人帯笭箵山中繚繞茅舍旁寒
泉之水激琅琅雙石西峯我在東東音當)夢(韻補莫姜切陳琳大荒賦懼著兆之有惑兮退齊思乎蘭房魂
營營與神遇兮又診余以嘉夢)洞(韻補徒黄切道藏歌開度飛元真凝化輪空洞帝真始眀精號曰子元陽)
衆(韻補諸良切道藏歌携袂眀真館仰期無上皇北鈞唱羽人玉女粲賢衆)用(與章切易林既痴且狂兩
目又盲箕踞坐喑名為無用盲音忙)訟(韻畧徂郎切易林婚禮不眀男女失常行路有言出争我訟魏武帝
樂府宰相股肱皆忠良咸禮譲民無所爭訟)去(韻注音藏左傳紡焉以度而去之杜預注去讀藏疏引三
國志注古又謂藏為去今關中猶有此音則去亦可音藏也)爛(魯當切易林禮壊樂崩陰請不當成子傲
慢為簡生殃欲求致理力疲心爛崩逋旁切)漾(韻注音陽水經注漢水導漾或作導洋漢中有洋縣)上
(韻補厄羊切易顛頤之吉土施光也居貞之吉順以從上也詩眀眀在下赫赫在上矢難忱斯不易維王楚詞
九歌登白蘋兮騁望與佳期兮夕張鳥何萃兮蘋中罾何為兮木上王褒九懐臨淵兮汪洋顧林兮忽荒修余
兮袿衣騎霓兮南上乗雲兮回回亹亹兮自强)相(平聲詩秉心宣猷考慎其相維彼不順自獨俾臧易林榮
叚為相國無災殃)浪(文選章句盧富切左思吴都賦于是乎長鯨吞航修蜺吐浪)讓(韻補如陽切詩
受爵不讓至于已斯亡大戴禮逸詩弓既平張四侯且良决拾有常既順乃讓楚詞大招昭質既設大侯張只
執弓挟矢揖辭讓只魂乎歸徕尚三王只荀子請成相道聖王堯舜尚賢身辭讓急就篇樊愛君崔孝讓姚得
賜燕楚荘劉聞繭館賦禮有數而恐瀆兮心與繅而同長曽畢事之憚勩兮想專能而廢讓願相成之在下兮
加黼黻而青黄)曠(轉注古音畧音匡荘子上神乗光與形滅亡是謂昭曠)壮(韻補側羊切荘子天地有
官陰陽有藏慎守汝身物将自壮伏滔望濤賦宏濤于是鬱起重流于是電驤起沙渟而迅邁觸横門而克壮
謝靈運山居賦撫鬂生悲視顔自傷承清府之有術兾在衰之可壮)放(集韻分房切漢郊祀歌神裵回若留
放殣冀親以肆章蘇軾詩處處野梅開家家臘酒香路逢眇道士疑是在元放我欲從之語恐復化為羊)仗
(直良切陳樵放螢賦熏夕幽元萬象具彰所覿維何人間天仗華旗孔盖金璪琳琅)葬(韻補兹良切荘子不
知義之所適不知禮之所将猖狂妄行乃蹈乎大方其生可樂其死可葬荀子生者以養死者以葬城郭以固
三軍以强東方朔七諌懐計謀而不見用兮岩穴處而隠藏成功隳而不卒兮子胥死而不葬漢書尹賞傳長
安中歌之曰安所求子死桓東少年塲生時諒不謹枯骨後何葬)尚(韻會辰羊切詩肆皇天弗尚如彼泉
流無淪胥以亡周禮司㑹注計官之長若今尚書釋文尚音常楚詞天問不任汨鴻師何以尚之僉曰何憂何
不課而行之)漲(韻補陟良切郭璞江賦衝巫峽以迅激躋江津而起漲極泓量而海運状滔天以淼茫劉
孝綽詩川平落日迥落照滿川漲復此淪波地𣲖别引沮漳江淹詩寒郊無留影秋日懸清光悲風撓重林雲
霞肅川漲駱賓王詩淪波通地穴輸委下歸塘别島籠朝蜃連洲擁夕漲)舫(集韻分房切史記張儀傳舫船
載卒注舫音方謂並兩船也)訪(韻注音方漢書髙五王傳訪以吕氏故㡬亂天下如淳注訪猶方也按史
記作方)貺(韻補虚王切詩彤弓弨兮受言藏之我有嘉賓中心貺之左傳女承筐亦無貺也西隣責言不
可償也楚詞九章故荼薺不同畝兮蘭茝幽而自芳惟佳人之永都兮更統世而自貺)醤(即良切急就章
葵韭蔥薤蓼蘇薑蕪荑鹽䜴醯酢醤)抗(韻補邱岡切詩大侯既抗弓矢斯張張衡思元賦兾一年之三秀兮
遒白露之為霜時亹亹而代序兮疇可與乎比抗蔡邕釋誨九河盈溢非一凷所防帯甲百萬非一勇所抗)
亮(集韻吕張切書亮陰即梁闇)妄(集韻武方切無也禮記妄常以儒相詬病)愴(韻補初良切王逸九
思&KR2212;蚗兮噍噍蝍蛆兮穣穣嵗月忽兮惟暮余感時兮悽愴)悵(禇良切漢武帝悼李夫人賦方時隆盛年
夭傷兮弟子増欷洿沬悵兮王禹偁詩孺人泣我右稚子啼我旁吾心非達士詎免亦悵悵人生縱百嵗忽若
石火光)伉(集韻音康詩廼立皋門皋門有伉廼立應門應門将将張衡西京賦及其猛毅髬髵隅目髙眶
威懾兕虎莫之敢伉後漢書難經伉伉劉太常)恙(韻補余章切宋玉九辨計専専之不可化兮願遂推而為
藏頼皇天之厚徳兮還及君之無恙)閬(韻㑹盧當切張衡思元賦既防溢而靖志兮迨我暇以翶翔出紫宫
之肅肅兮集太微之閬閬命王良掌䇿駟兮踰髙閣之将将)炕(集韻虚郎切張也爾雅守宫槐葉晝聶宵
炕)創(轉注古音畧初良切漢書序傳叔孫奉常與時抑揚税介免胄禮儀是創或悊或謀觀國之光)踢
(韻注音唐揚雄河東賦河靈矍踼蘇林注試郎反)逿(字典徒郎切張衡思元賦偃蹇夭矯娩以連卷兮雜
沓叢顇颯以方驤戫汨飂淚沛以㒺象兮爛漫麗靡藐以迭逿)蕩(字典他郎切漢書地理志河内郡屬縣蕩
陰顔師古讀)命(韻畧謨郎切易城復于隍勿用師自邑告命)行(詩經集傳戸郎反邶風嗟爾君子不
知徳行不忮不求何用不臧周頌日就月将學有緝熈于光眀佛時仔肩示我顯徳行眀謨郎反)競(韻補
居良切黄庭經魂魄内守不争競神生腹中銜玉璫)怲(轉注古音畧音旁詩蔦與女蘿施于松上未見君子
憂心怲怲既見君子庶㡬有臧上音穰)榜(韻注音旁郭璞江賦若乃宇宙澄寂八風不翔舟子于是搦棹
渉人于是㩘榜漂飛雲運艅艎)證(諸良切參同契推類結字原理為證坎戊月精離己日光日月為易剛柔
相當)若(文選章句借讀瓤張衡東京賦秦政利觜長距終得擅塲思専其侈以莫己若)
漴(集韻仕荘切□□急雨或作漴)搒(唐韻正音旁)霙(廣韻於良切霙霙白雲貌)麖(唐韻正音疆)
䰃(集韻蒲光切䰃□髪亂也)枉(韻會小補巨王切汲具)簜(廣韻吐郎切竹名)牓(集韻鋪郎切履
□模也)莽(集韻謨郎切莽蒼艸野之色)饟(集韻尸羊切饁也)恍(集韻枯光切僙或作恍廣韻武
也)廠(韻會中良切屋無壁)邴(古音餘同防春秋公會齊侯於防公羊作邴)摯(集韻資良切亭名)
謗(韻會逋旁切毀也)餉(集韻尸羊切)脹(集韻仲良切腸或作脹)怏(集韻於良切怏然自失之
意)鄺(集韻呼光切姓也)愓(韻會尸羊切愓愓直疾䫉與怵惕字不同)媵(古音餘讀為揚)
欽定叶韻彚輯卷十二
