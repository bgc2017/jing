欽定叶韻彚輯卷四十五
敬徑叶韻
宗(韻註為命切禮記幽宗祭星也鄭康成讀禜按史記五帝本紀六宗注引禮記幽宗雩宗並作禜)龍
(韻補力定切楚越謂竹樹深者為龍李華詩元猿啼深龍)封(韻註甫鄧切禮記縣棺而封徐邈讀)泥(集韻
乃定切左傳盟于寗母注髙平方與縣東有泥母亭讀如寗)填(字典同正淮南子不擊填填之旗)年
(集韻乃定切公羊傳天王殺其弟年夫釋文年音佞二傳作佞夫)蠲(轉注古音畧讀徑説文引月令腐草
化為蠲)蚈(轉注古音畧讀徑淮南子腐草化為蚈)□(廣韻苦定切音罄爾雅鹿絶有力□)芒(韻註
音孟淮南子孟卯妻其嫂戰國䇿作芒卯韋昭注芒讀如孟)隍(文選章句戸孟切張衡東京賦訪萬機詢
朝政勤恤民隱而除其𤯝人或不得其所若己納之于隍𤯝息正切)蝗(韻㑹戸孟切禮記蝗虫為敗注華孟
切陸游詩燒灰除菜蝗送芋謝牛醫注蝗讀如横字去聲)烹(集韻普孟切周禮大宰及納亨賛玉牲事劉昌
宗讀)平(韻註音病周禮司市以質劑結信而止訟注質劑月平也釋文皮命切後漢書五行志桓帝初童謡
曰游平賣印自有平不避豪賢及大姓)荆(通作慶史記刺客傳衛人謂之慶卿燕人謂之荆卿索隱軻先
齊人或本姓慶荆慶聲相近故隨在而異其號也)明(字典與孟同周禮職方氏注望諸明都也釋文明都
禹貢作孟豬今依書讀太元蒙柴求兕得不慶也大開帷幕覽衆明也)盟(集韻眉病切荘子其留如詛盟
郭象讀)鳴(集韻眉病切鳥相呼也馬融長笛賦求偶鳴子注鳴命也白居易詩廣池春水平羣魚恣游泳
新林緑隂成衆鳥欣相鳴時我亦瀟灑適無累與病)榮(韻補為命切太元宗其髙年鬼待敬也牽羊于叢不
足榮也鼎血之蕕信王命也)卿(韻註音慶尚書大傳舜歌曰卿雲爛兮伏勝讀)生(韻補息正切音性周
禮大司徒辨五土之物生杜子春讀又貉𨽻注猛獸不生乳于圈檻劉昌宗讀)衡(户孟切荀子不官而衡至
者君子愼之楊倞注衡讀為横横至横逆而至也)爭(韻補側併切太元正其服中心定也戾腹正背中外
爭也王筠詩卑牧㑹善下智流心不爭借悟雖由外鑒至或同鏡)清(字典音淨詩籩豆靜嘉箋潔清而美
釋文清才性反清靜皆可讀去聲)情(疾政切太元勤否貞中不正也勞有恩勤有諸情也羈角之吾不得
命也)精(韻註子正切漢書叙傳選精進掾史顔師古讀)成(承政切易寒泉之食中正也元吉在上大成也)
盛(承政切謝朓齊雩祭歌昧旦丕承夕惕刑政化一車書徳馨粢盛沈約梁小廟樂歌飾我俎彞潔我粢盛
躬事奠饗推尊盡敬按此以庚韻粢盛之盛叶敬韻昌盛之盛)呈(廣韻直正切自媒術也唐書韋澳傳恐無
呈身御史)名(轉注古音去聲左傳師服曰異哉君之名子也音義名或彌政反太元㒹疑遇客甚足敬也九
疑無信終無所名也晉書㑹稽王道子傳雲中詩王愷守常國寶馳競荆州大度散誕難名盛徳之流法䕶王
甯)賡(韻㑹小補古孟切書乃賡載歌釋文去聲)祊(字典通邴春秋鄭伯使宛來歸祊公羊傳作歸邴)
牚(韻註耻孟切引後漢書列女傳蔡琰詩尸骸相牚拒)瞠(韻㑹耻孟切荘子瞠若乎其後)鼪(集韻息正
切荘子捕鼠不如狸狌向秀讀或从鼠)蜻(集韻疾正切方言蟬有文者謂之蜻蜻)&KR1698;(韻㑹詰定切左
傳&KR1698;而乗于他車以歸杜預讀按左傳作鑋)嫈(字典縈定切史記東越傳封横海校尉福為繚嫈侯)陘
(集韻音徑左傳孟孺子速遂塞海陘而還釋文陘古定反)霆(集韻徒徑切詩如霆如雷釋文霆又音定)寧
(韻㑹乃定切晉書王衍傳見馨字注)馨(集韻虛映切晉人以為語助晉書王衍傳生此寧馨兒寧去聲世説
新語冷如鬼手馨)腥(韻註去聲禮記豖望視而交睫腥釋文引字林先定切周禮内饔同)零(廣韻郎定
切元稹樂府正聲不屈古調髙鐘律參差管絃病鏗金戛瑟徒相雜投玉敲氷杳然零(一作震)華原軟石易追琢
髙下隨人無雅鄭)冥(莫定切太元疑恛失貞何可定也疑自反反清靜也疑疆昭中心冥也靜疾正切郭
璞山海圖賛醴泉睿木養靈盡性増氣之和祛神之冥何必生知然後為聖)扄(轉注古音音徑左傳引逸
詩周道挺挺我心扄扄講事不令集人來聽)瞑(韻㑹小補莫定切書若藥弗瞑眩徐積詩見噤字注)蒸
(韻註音證詩瞻彼中林侯薪侯蒸民今方殆視天夢夢徐邈讀夢音孟列子注温蒸同于炎火音去聲)承
(韻㑹昨亘切禮記賵賻承含皆有正焉注承讀為贈漢書地理志東海郡屬縣承應劭讀證)凌(去聲詩三
之日納于凌隂集傳音另)氷(集韻逋孕切韓愈詩六龍冰脱髯孟郊詩秋月顔色氷李商隱詩碧玉氷寒漿
梅堯臣詩不為煦煦妍不為巖巖氷遇物理自暢區處劇操令)膺(集韻於證切中庸則拳拳服膺徐邈讀)
繩(集韻以證切艸含實曰繩周禮薙氏秋繩而芟之釋文繩讀孕)繒(韻註音贈禮記瘞繒注繒或作贈疏
繒之言贈也謂埋告贈神也)馮(韻註音病書馮玉几釋文皮命切王維詩拂衣迎五馬垂手憑雙童)仍
(集韻石證切左傳夏桀為仍之㑹徐邈讀郭象荘子注仍自然之能)棱(韻註魯鄧切杜甫詩塹抵公畦棱注
農人指田逺近多云幾棱蘇軾詩恣傾白蜜收五棱自注棱去聲)朋(方隥切太元人不攻之自然證也鳴
從之亡奚足朋也)騰(字典與媵通儀禮衆人騰羞者注騰當作媵送也)恒(集韻居鄧切詩如月之恒
又恒之秬秠注並古鄧反班固答賔戯恒以年歲如淳注恒音亘竟之亘)絙(字典古鄧切音亘宋玉招魂姱
容修態絙洞房些注絙竟也後漢書班固傳北彌明光而絙長樂文選作亘李善注亘與絙古字通)鱦(集韻
以證切爾雅鱦小魚家語魚之小者名鱦)驓(集韻作亘切爾雅馬四骹皆白驓)瞢(韻註母亘切左傳亦
無瞢焉徐邈讀)扔(韻註去聲馬融廣成頌竄伏扔輪李賢讀)心(字典思敬切易艮其趾未失正也不拯其
隨未退聽也艮其限危薰心也王微詩善即誰為御我來無别心聊復寓兹興兹興将何詠)綮(集韻詰定
切音罄莊子技經肻綮之未嘗)盡(千定切劉子翬詩石峰許尋盟有約殊未定事紛莽如塵欲掃那得盡年
衰覺世浮慮澹知心勝)哂(詩證切釋惠洪詩書癡喜借人香癖出天性垂涕撥黄獨糞火曽發哂三年我
東隣家顛開小徑)鞅(韻補於慶切釋名鞅嬰也喉下稱嬰言纓絡之也)儻(集韻恥孟切不動意荘子
儻然不受郭象讀)影(於敬切張籍詩揚州青銅作明鏡暗中持照不見影人心回互自無窮眼前好惡那
能定)井(去聲易井甃无咎修井也寒泉之食中正也王建詩新燕新燕何不定東家緑池西家井)嶺(去聲
歐陽修詩玉女搗仙衣夜下青松嶺山深風露寒月杵遥相應靈蹤杳可尋片石秋光瑩)境(韻補居慶切漢
書叙傳大漢初定匈奴强盛圍我平城㓂侵邊境楊戯魏文長賛文長剛粗臨難受命折衝外禦鎭保國境葛
澧錢塘賦蕙帳乆虛而遺跡永存幾換園林而猶佳故境芬芳播傳而不冺湖山得是以増勝)屏(韻㑹必政
切禮記屏之逺方徐邈讀)餅(畀政切吳儆詩天晴風日佳何時過鼪徑石鼎燃豆萁氷俎煮湯餅)永(集韻
與詠同書歌永言傳永音詠韓愈祭周氏姪女文嫁而有子女子之慶纒疾中年又命不永蘇軾詩玉堂晝掩
文書靜鈴索不摇鐘漏永莫言弄筆數行書須信時平由主聖靜疾正切)騁(昌孕切蘇軾詩春風如繫馬未
動意先騁西湖忽破碎鳥落魚動鏡宋濂蟠桃核賦錐燭未掩畫屏斜映啟承華之秘殿盼瑶池而神騁忽王
母兮遥臨託青鳥以傳命)整(之盛切張籍詩頭上皮冠未曾整直入花間不尋徑吳儆詩山僧夀八十腴貌
偉視聽囊鉢罄錙銖棟宇視嚴整)靜(韻㑹疾正切漢書揚雄傳維寂寞自投閣爰□靜作符命太元貧不
貧何足敬也宻雨射谷謙之靜也杜甫詩黄精無苗山雪盛短衣數挽不掩脛此時與子空歸來男呻女吟四
壁靜劉長卿詩江楓日摇落轉愛寒潭靜水色淡如空山光復相映孟郊詩淒淒天地秋凜凜軍馬令驛塵時
一飛物色極四靜梅堯臣詩及親賢豪游所尚志已定不厭朝市喧不須山林靜張耒大禮慶成賦貔貅六師
雷霆萬乗初海沸而雲涌忽山峙而川靜)省(息正切吳儆詩當家茀父菑居位蠧國政眎公豈容誅三嘆𤼵
深省)幸(以證切白居易詩元和運啟千年聖同遇明時余㝡幸徐鉉詩伊余獨稟狂狷性褊量多言仍薄命
吞舟可漏豈無恩負乗自貽非不幸歐陽修詩歡情雖索寞得酒猶豪横羣居固可樂寵禄尢難幸梅堯臣詩
道路何邅迴季秋越春孟平生景慕者邂逅出天幸王安石祭曽博士文公以罪廢實以不幸卒困以天亦惟
其命)眚(文選章句息正切張衡東京賦見隍字注)郢(集韻於正切春秋吳入郢劉昌宗讀潘岳楊荆州誄
子囊佐楚遺言城郢史魚諫衛以尸顯政)秉(字典皮病切與柄同史記天官書二十八舍主十二州斗秉兼
之又絳侯世家為將相持國秉漢書五行志失秉之明注謂失所執權也)靖(韻㑹小補疾正切詩靖共爾位)
迥(去聲潘岳西征賦坐積薪以待然方指日而比盛人度量之乖舛何相越之遼迥王禹偁詩何當宿禪室
欹枕終夜聽飲多病骨換照久塵襟迥歐陽修詩紛昏忻洗滌俯仰恣游泳人心曠而閒月色髙愈迥梅堯臣
詩既殊出塞聲還非江上聽夜吹送悠揚髙樓月方迥宋濂蟠桃核賦瑶階露寒彤庭秋迥銀燭未掩畫屏斜
映)艇(他定切梅堯臣詩但用醉為娛一老少不更稍思桃源人翩爾乗漁艇蘇軾詩西湖忽破碎鳥落魚
動鏡縈城理枯瀆放閘起膠艇孔平仲詩微風不復摇天水相與凈秋容入崖柳晚色依漁艇仿彿㑹稽遊南
湖似明鏡葛澧錢塘賦飄飄杖履泛泛小艇去尋精刹步隨幽徑縱鶴翔雲延客反命)絅(集韻口定切中
庸衣錦尚絅徐邈讀)竝(皮命切歐陽修詩丹心皎雖存白髪生已迸慚無羽毛彩來與鸞鳳竝鎩翮追羣翔
孤唳驚衆聽梅堯臣詩接迹猶謂榮况此聲顔竝實慙寡時用又顧無竒行王令詩予方困俗累愛此近天性
何當從之歸買舍與相並)等(都鄧切吳儆詩曹子中庸學天理窮性命老驥鼓不作搴旗望公等天晴風日
佳何時過鼪徑)鼎(韻㑹小補丁定切漢書賈捐之傳顯鼎貴如淳讀)朕(唐韻正古音直證反淮南子乃
以明物類之感同氣之應隂陽之合形埒之朕)夢(韻註音孟詩見蒸字注)用(讀易韻考叶命易大君有
命開國承家小人勿用)訟(昨亘切魏滎陽令歌滎陽令有異政修立學校人易性令我子弟恥鬬訟)襚
(韻註承政切禮記敵者曰襚釋文襚音盛)眙(韻註音鄧史記滑稽傳目眙不禁徐廣注吐甑反索隱眙音與
瞪同)震(之盛切元稹樂府見零字注)信(叶敬韻太元誓貞可聽明王命也鬼魂之疑誠不可信也㒹疑
遇害甚足敬也)潤(承政切劉子翬詩長夏不見雨袢暑故相病及兹顥氣回一夕飛灑併攬衣步新涼宇宙
涵清潤)吝(乃定切易九五含章中正也有隕自天志不舍命也垢其角上窮吝也)問(叶敬韻太元疑
考舊先問也□黄疑中邪奪正也)運(以證切劉子翬詩流觀外既洽至樂中潜應緬懷平生友契濶時光
運石峰許尋盟有約殊未定)韻(以證切釋惠洪詩湘水有廬山蜀僧有吳韻無塵而俱清雪月夜相映書
癡喜借人香癖出天性)愠(以證切釋惠洪詩三年我東隣家顚開小徑二飯必招呼嘲之終不愠)亂
(字典力敬切楊戱魏文長賛不協不和忘節言亂疾終惜始實惟厥性)甸(集韻石證切詩奕奕梁山維禹
甸之有倬其道韓侯受命王親命之周禮小司徒四丘為甸注甸之言乗也釋文甸繩證反漢書地理志廣漢
郡甸氐道李竒注甸音媵)奠(韻補徒徑切釋名喪祭曰奠奠停也周禮小史奠繫世辨昭穆注奠讀為定)
繕(字典與勁同禮記急繕其怒注繕讀曰勁)上(韻補承政切郭璞江賦青綸競糾縟組爭映紫菜熒曄以
叢被緑苔鬖髿乎研上王微詩照本茍不昧在末理知瑩忽乗博角勢超騰送崖上)噤(渠敬切徐積詩欲視
目已瞑欲語口已噤欲動肉已寒欲書手已硬瞑莫定切)窆(韻註逋鄧切周禮冢人共喪之窆器杜子春讀)
烓(集韻口定切小竈)晅(韻㑹小補古鄧切明也)&KR0648;(集韻詰定切水名)倀(集韻豬孟切倀□疎
率)胻(集韻下孟切脛也)英(集韻於慶切飾也)枰(韻㑹皮命切獨坐版床一曰投博局)擎(集韻
渠映切持也)甿(集韻母亘切癡也)甍(集韻母亘切棟也)罌(集韻於正切瓶也)嬰(集韻於慶
切關中謂孩子曰嬰)纓(集韻於正切馬犬頸飾)硜(韻㑹小補苦定切)牼(集韻古定切牛膝下骨)
砰(集韻叵迸切石落聲)轟(集韻呼迸切衆車聲)裎(集韻直正切袒也)趟(集韻恥孟切䞴趟行貌)
膨(集韻蒲孟切脹也)軯(集韻叵迸切車聲)涇(韻㑹小補古定切涇淀直流貌)伶(集韻力正切縣
名在益州)汀(廣韻他定切汀瀅不遂志)熒(集韻縈定切火光)滎(集韻縈定切同瀅小水)坰(集韻
扃定切逺郊)鼮(集韻徒徑切豹文鼠)濙(集韻胡鎣切濎濙小水貌)丞(集韻常證切縣名在沂州)澄
(集韻澄應切清貌)登(集韻丁鄧切履也)増(韻㑹子鄧切賸也益也)輘(集韻郎鄧切軸也)幐
(集韻唐亘切囊屬)騬(集韻石證切犗馬)鼐(集韻寧鄧切大鼎)燹(集韻妨正切火貌)敞(集韻
恥孟切拒也)黨(集韻恥孟切不動意)享(集韻普孟切)梗(集韻居孟切荒也畧也)炳(集韻陂病
切火明)丙(集韻陂病切日名)鯁(集韻居孟切魚骨也)剄(集韻古定切斷也)綜(集韻子鄧切織
文)認(廣韻而證切認物)
欽定叶韻彚輯卷四十五
