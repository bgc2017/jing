欽定叶韻彚輯卷五十四
十一陌
陌(莫白切阡陌南北為阡東西為陌)石(常隻切釋名山體為石又姓又量名)客(苦格切賔客又姓)
白(傍伯切西方色又告也語也又姓)澤(場伯切潤澤又恩也亦陂澤下有水曰澤又州名亦姓)伯
(博白切長也又侯伯亦姓)迹(資昔切足迹跡同籀文作速)宅(場伯切居也說文宅託也人所投託也釋
名宅擇也擇吉處而營之也古文作㡯)席(祥易切薦席又藉也亦姓)䇿(楚革切謀也籌也釋名䇿書教
令於上所以驅䇿諸下也又馬箠也按左氏釋文䇿亦作筴漢書䇿亦作冊)碧(彼役切色也)籍(秦昔
切簿籍)格(古伯切式也度也量也書傳來也爾雅至也亦格五博屬行箭但行梟以格殺漢吾丘夀王善
之又姓)役(營隻切説文曰戍邊也)帛(傍伯切幣帛又姓)㦸(几劇切説文作撠有枝兵也釋名㦸
格也傍有枝格也又與棘通)璧(必益切白虎通曰璧者外圓象天内方象地爾雅曰肉倍好謂之璧肉邊
好孔也)驛(羊益切驛馬)麥(莫獲切白虎通麥金也金王而生火王而死又姓俗作麦)額(五陌切釋
名額鄂也有垠鄂也説文作頟顙也)柏(博白切木名又姓)魄(普伯切魂魄)積(資昔切聚也)脉
(莫獲切本作□説文血理之分表行體者又作脈釋名胍幕也幕絡一體也籀文作□)夕(祥易切暮也又
姓)液(羊益切津液又姓)冊(楚革切簡冊也説文符命也諸侯進受於王也象其札一長一短中有二
編之形古文作□案經典冊字或作䇿亦作筴)尺(昌石切説文度量衡以粟生之十粟為分十分為寸十寸
為尺)隙(綺㦸切壁孔也怨也閒也或作郤姓又作隟俗從吝)逆(宜㦸切迎也卻也亂也)畫(胡麥切計
䇿也分也)百(博陌切數名又姓秦有大夫百里奚)闢(房益切啓也開也按經典闢多作辟惟周易有闢字)
赤(昌石切南方色又姓)易(羊益切變也又始也改也奪也轉也亦水名州名又姓)革(古核切改也獸
皮也兵革也亦姓)脊(資昔切背脊)獲(胡麥切得也又藏獲亦姓)翮(下革切鳥羽)屐(竒逆切履
屐)適(施隻切樂也善也悟也往也又姓)幘(側革切冠幘説文髮有巾曰幘)劇(竒逆切増也一曰艱
也又姓)戹(於革切灾也説文隘也厄同案周禮孟子作阨)磧(七迹切砂磧)隔(古核切塞也)益
(伊昔切増也進也)柵(楚格切豎木立柵又村柵)窄(側帛切狹窄)核(下革切果中核通作覈)覈
(下格切實也通作核礉同)舄(思積切履也崔豹古今注云以木置履下乾腊不畏泥濕故曰舄又䳬同)擲
(直炙切投搔也振也)也責(側革切求也)&KR2050;(丑格切裂也亦作坼案經典或作拆)惜(思積切悋惜說
文痛也)僻(芳辟切誤也邪僻也辟同)癖(芳辟切腹病)辟(必益切君也亦除也又姓)辟(房益切便
辟又法也)掖(羊益切持臂又縣名又掖庭也一曰正門之旁小門也亦姓)腋(羊益切肘腋亦作掖)釋
(施隻切捨也解也散也消也廢也服也又姓)舶(蒲格切音白增韻海中大船也)拍(普伯切打也)&KR2526;
(山㦸切求也取也好也)擇(場伯切選擇)磔(陟格切開也張也)軶(於革切車軶)摘(陟格切手
取也)射(羊益切無射九月律又食亦切世本逢䝉作射又姓又作䠶)繹(伊昔切理也陳也長也大也終
也充也又審度也又解也按爾雅周曰繹祭之明日)懌(羊益切恱也樂也改也)斥(昌石切逐也逺也又
斥候說文卻行也本作㡿)奕(羊益切大也又輕麗貌又行也盛也)奕(羊益切美貌又博弈)帟(羊益切小
幕曰帟)迫(博陌切逼也近也急也附也)疫(營隻切説文民皆疾也)譯(羊益切傳言)昔(思積
切徃也始也昨日也説文作㫺乾肉也又姓籀文作□)瘠(秦昔切病也瘦也)赫(呼格切赤也𤼵也明
也又盛貌)炙(之石切説文曰炮肉也)謫(陟革切責也讁同亦作適又丈厄切)虢(古伯切國名亦姓)
腊(思積切乾肉)簀(側格切牀簀)碩(常隻切大也案碩石字或通用)賾(士革切探賾)□(施職
切盛也又驚視貎古文作奭)螫(施隻切虫行毒亦作蠚)藉(秦昔切狼藉又姓)翟(場伯切縣名又
姓)襞(必益切襞衣説文曰□衣也)嗌(伊昔切喉也)穸(祥易切窀穸)砉(虎伯切案荘子釋文
皮骨相離聲)祏(常隻切宗廟主一曰大夫以祏為主)亦(羊益切總也)鬲(古核切縣名又姓)擗
(房益切撫心也案詩作辟)踖(資息切踧踖敬貎又秦息切)貘(莫白切食鐵獸似熊黄黒色一曰白豹)
愬(山責切驚懼貌)觡(古白切鹿角)骼(古伯切骨骼)隻(之石切一也)鯽(資息切魚名本作&KR2087;)
珀(普伯切琥珀案後漢書作魄)齸(伊昔切爾雅麋鹿曰齸牛曰齝竝吞芻而反出嚼之也)借(資昔
切假借也)膈(古核切胷膈)嘖(士格切㗲嘖呌也又職革切大呼聲)搤(於革切持也握也捉也㧖扼同)
躑(直炙切躑躅行不進也)埸(伊昔切田畔也疆是大界埸是小界又邊境也與場别)蜴(伊昔切字
林在壁曰守宫在草曰蜥蜴方言南楚謂之蛇醫一曰易蜴尾通於身如蛇而加足守宫褐色四足有尾)幗
(古獲切婦人䘮冠)摑(古獲切打也亦作敋)蹐(資昔切蹐地小歩)嫿(胡麥切分明好貌)㗲(胡麥
切㗲嘖呌也)𢷾(砂獲切拂著又捎𢷾也出通俗文)嶧(羊益切山名在魯)斁(羊益切厭也)綌
(綺㦸切絺綌)蓆(祥易切大也)貊(漠白切音麥北方國名又静也安也詩貊其徳音又姓又作貉)擘
(博厄切分擘)檗(博厄切黄檗也俗作蘖)蹠(之石切足踐履也楚人謂跳躍曰蹠又跖同説文足下也)
擿(直炙切投也搔也振也)馘(古獲切&KR0914;耳又獲也或作聝)阸(於革切限也礙也又危也迫也塞也)
汐(思積切水名出陽城又海濤也早曰潮晚曰汐通雅潮汐言朝夕也)塉(秦昔切薄土也本作瘠又山脊)
磶(思積切柱下石也)剨(呼麥切破聲)湱(虎伯切漰湱波激水也)撠(几劇切持也)啞(烏格
切笑聲)柞(初格切)摭(之石切拾也)醳(羊益切苦酒)唶(側柏切大聲亦作諎)霢(莫獲切霢
霂亦作霡)齚(鋤陌切齧也齰同)咋(鋤陌切㕭咋多聲)嚇(呼格切怒也)郤(綺㦸切姓左傳晉有
大夫郤獻子俗從吝)躄(必益切跛躄説文作&KR3403;人不能行按禮記作躃即此字也廣韻又有躃字房益切云
躃倒也義稍異)刺(七迹切穿也)百(莫白切厲也言勉厲而為之也)莫(莫白切説文清静而敬也)潟
(思積切鹹土)驀(莫白切騎驀説文上馬也又超越也)襫(施隻切襏襫雨衣)㼟(博陌切㼿㼟井甃)
&KR2676;(呼格切&KR2676;㡗赤紙)覛(莫獲切爾雅云相也説文衺視也籀文作覛)蟈(古獲切螻蟈蛙别名)襗
(羊益切衣襦又重祭名殷曰肜周曰襗亦作繹)鼫(常隻切鼫鼠螻蛄)耤(秦昔切耤田耤借也帝耤千畝
也古者使民如借故謂之耤也)厝(秦昔切縣名)霸(匹陌切説文月始生霸霸然也增韻月體黑者謂之
霸通作魄)霹(匹辟切霹靂迅雷一曰雷神名)
十二錫
錫(先擊切賜也與也亦鉛錫又姓)壁(北激切説文垣也釋名壁辟也辟禦風寒也亦州名)厯(郎擊切厯
日也通作厯)歴(郎擊切經歴又次也數也近也行也)櫪(郎擊切馬櫪又櫪㯕木名又作厯)擊(古厯
切打也)績(則厯切緝也功業也繼也事也成也)勣(則厯切功也)笛(徒厯切樂噐風俗通云武帝時
丘仲所作也亦作篴)敵(徒厯切匹也當也輩也主也)滴(都厯切水滴也亦作□)鏑(都厯切箭鏃)
檄(胡狄切符檄説文二尺書也)激(古歴切波疾又姓)寂(前厯切静也安也&KR1254;同)翟(徒厯切翟雉又
姓)覿(徒厯切見也)逖(他厯切逺也)糴(徒厯切市穀米又姓)析(先擊切分也破木也爾雅析木
謂之津亦姓俗作㭊)晳(先擊切人白色也)溺(奴厯切溺水古作㲻)覓(莫狄切求也)摘(他厯切發
也動也説文拓果樹實也一曰指近之也亦作擿)狄(徒厯切北狄又姓)荻(徒厯切萑也)冪(莫狄
切覆食巾又冪䍦説文幔也一作幙)鷁(五厯切水鳥也博物志鷁雄雌相視則孕或曰雄鳴上風雌鳴下風
亦孕鶂同説文又作□鷊)戚(倉厯切親戚又姓)鏚(倉厯切干鏚斧鉞本作戚)慼(倉厯切憂也懼也集
韻或作慽通作戚)滌(徒厯切洗也除也浄也)的(都厯切指的又明也説文作旳)菂(都厯切韻會蓮
中子也或作芍通作的)喫(苦擊切喫食與□同)甓(扶厯切瓴甓㼾甎)霹(普擊切霹靂)瀝(郎擊
切滴瀝)靂(郎擊切霹靂)䍥(郎擊切羃䍥烟状)藶(郎擊切葶藶子)癧(郎擊切瘰癧)䥶(郎擊
切鎘鎗同鎘)惕(他厯切怵惕憂也又愛也或作悐)裼(先擊切袒衣)踢(他擊切䟣踢獸名左右有
首出山海經)剔(他厯切觧骨也)緆(先擊切細布亦作□通作錫)礫(郎擊切小石曰礫)櫟(郎擊
切木名柞屬)轢(郎擊切車踐)皪(郎擊切的皪白状)鬲(郎擊切鼎欵足者謂之鬲説文作鬲鼎屬
實五觳斗二升曰觳𧰼腹交文三足亦作鬲)汨(莫狄切汨羅水名在豫章屈原所沈之處㵋漞同)砉
(呼狊切砉然物相離聲)適(都厯切從也)嫡(都厯切正也君也通作適)啇(都厯切本也)靮(都厯
切馬韁)闃(苦鶪切寂静也)䦧(許激切鬬也狠也戾也又相怨也)焱(呼狊切火華又火焰也)鶪
(古闃切伯勞也)蹢(都厯切蹄也)迪(徒厯切進也道也蹈也)覡(胡狄切巫覡男曰巫女曰覡)酈
(郎擊切縣名在南陽又姓)踧(徒厯切)菥(先擊切菥蓂大薺)淅(先擊切淅米)蜥(先擊切蜥蜴)
頔(徒厯切好貌)籊(徒厯切竹竿貌)弔(都厯切至也)䢮(徒厯切雨也)霓(倪厯切雌虹也)鷊
(倪厯切綬鳥也陸佃云綬鳥大如鸜鵒頭似雉有時吐物長數寸食必畜嗉臆前大如斗)澼(普擊切漂絮也)
趯(他厯切跳貌亦作䢰)獥(古厯切狼子又胡狄切)虉(五厯切綬草也爾雅注小草有雜色似綬)倜
(他厯切倜儻不羈)毄(苦擊切攻也漢書攻苦毄淡)惄(奴厯切心之飢也憂也思也)塓(莫狄切塗
也)狊(古闃切説文犬視貌亦獸名猨屬唇厚而碧色)殈(呼狊切鳥卵破也)薂(胡狄切的薂蓮實也
見爾雅)馰(都厯切馰顱馬白額又作的)樀(都厯切屋梠)艗(五厯切艗舟舟頭為鷁首)
十三職
職(之翼切主也常也業也記微也又姓)國(古或切邦國又姓)徳(多則切徳行又惠也升也福也亦州
名古作惪一作㥁)食(乘力切飲食又戲名博屬又用也偽也亦姓)蝕(乘力切日蝕也説文敗瘡也䆁
名日月虧曰蝕稍小侵虧如蠱食草木之葉也)色(所力切顔色)力(林直切筋也又姓)翼(與職切羽
翼説文翄也又恭也美也助也亦星名又姓)墨(莫北切筆墨又姓墨翟是也又縣名)極(渠力切中也至
也終也窮也髙也逺也説文棟也)息(相即切止也又嬎息也説文喘也又姓)直(除力切正也又姓)
得(多則切得失)北(博墨切南北亦奔也又髙麗姓又漢複姓)黑(呼北切北方色也)側(阻力切傍
側)飾(賞職切裝飾)賊(昨則切盜也説文作賊敗也)刻(苦得切刻鏤又剥也又刻漏)則(子徳
切法則)塞(蘇則切滿也窒也隔也)式(賞職切法也敬也用也度也又姓)軾(賞職切車前古作式)
域(雨逼切居也邦也)殖(常職切多也生也)植(常職切種植也立志也置也)敕(恥力切誡也正
也固也勞也理也書也急也勅同今相承用勑勑本音賚)飭(恥力切牢宻又整備也)棘(紀力切小棗亦
越㦸名又箴也羸瘠也又姓)惑(胡國切述惑)黙(莫北切犬暫逐人也又静也或作嘿)織(之翼切組
織作布帛總名)匿(女力切藏也微也亡也𨼆也陰姦也)億(於力切十萬曰億又安也度也)臆(於力切胷
臆)憶(於力切念也)特(徒得切特牛又獨也亦姓)勒(盧則切馬勒)劾(胡得切推窮罪人也俗作
□)慝(他徳切惡也)昃(阻力切日昃又旁也傾也不正也)仄(阻力切仄陋説文傾側也)稷(子力
切五穀之總名一曰黍屬亦姓)識(賞職切説文賞也知也)逼(彼側切迫也與偪同)克(苦得切能也勝
也)剋(苦得切剋已又必也殺也急也)蜮(雨逼切短狐蟲状如鼈含砂射人乆則為害生南方有三足長
三四寸蟾蜍鸑鷟鴛鴦悉食之又胡國切)喞(子力切聲也)即(子力切就也今也舎也半也又姓)拭
(賞職切拭刷同□)弋(與職切橜也亦弋射又姓)陟(竹力切升也進也)測(初力切度也)冒(莫北
切干也)翊(與職切馮翊郡又輔翊)抑(於力切按也)惻(初力切愴也)扐(盧則切筮者著蓍指
間)泐(盧則切凝合)肋(盧則切脅肋釋名肋勒也所以檢勒五臟也)亟(紀力切急也疾也趣也)
殛(紀力切誅也)忒(他徳切差也)湜(常職切水清也)緎(雨逼切縫也又况逼切同□)棫(雨逼
切木叢)淢(雨逼切溭淢波埶又况逼切疾流)罭(雨逼切魚網)畟(初力切畟畟陳器狀説文曰治
稼畟畟進也又子力切)崱(士力切崱屴山貌)㥛(紀力切急性相背説文疾也一曰謹重貌)螣(徒得
切螣蛇又食禾葉蟲一作&KR2048;亦作□)萴(士力切草也又阻力切廣雅附子一嵗曰萴子二嵗曰烏喙三嵗曰
附子四嵗曰烏頭五嵗曰天雄)鷘(恥力切鸂鷘與&KR2051;同)閾(况逼切門限)嶷(魚力切岐嶷)僰(蒲北
切僰道縣在犍為又丁壮貌亦醜也亦作&KR2357;又符逼切)纆(莫北切索也)襋(紀力切衣領交也)㚤
(與職切婦官也漢鉤㚤夫人居鉤㚤宫漢書亦作弋)洫(况逼切溝洫)踣(蒲北切斃也倒也又作仆)熄
(相即切蓄火)寔(常職切實也是也)穡(所力切稼穡種曰稼斂曰穡禮記作嗇)嗇(所力切愛惜也
又貪也慳也又積也亦姓説文作&KR1931;愛澀也)埴(常職切黏土一作&KR3214;)菔(蒲北切蘆菔與蔔同)匐(蒲北
切匍匐)芅(與職切今羊桃也或曰鬼桃葉似桃而花白)隿(與職切繳射也或作弋)黓(與職切早
也)瀷(與職切水聚)屴(林直切屴崱山貌)犆(除力切□犆牛也)䐈(除力切肥腸也)恧(女力
切慙也)轖(所力切車藉交革也)鯽(子力切魚名)㮨(子力切木名似松)繶(於力切絛繩)檍
(於力切木名一曰木橿)阞(盧則切地脈理折)玏(盧則切美石次玉一作&KR3375;)腷(符逼切腷臆意不泄
也)湢(彼側切湢㳁水驚起勢也)楅(彼側切束也)赩(許極切大赤也)餩(愛黒切噎聲)䘌(女力
切蟲食病一作□)䘃(莫北切蟙䘃蟲即蝙蝠)魊(雨偪切小兒鬼一作䰥胡國切鬼䰥旋風)㳁(阻力
切湢㳁水勢)鱡(昨則切烏鱡魚古今注一名河伯度事小史同鰂)□(許極切斜視)樴(之翼切樴
杙)幅(彼側切行縢名)裓(古得切衣裓)杙(與職切果名如梨亦橜也)愊(芳逼切悃愊至誠也)副
(芳逼切坼也)仂(林直切不懈又盧則切)或(胡國切不定也疑也)蠈(昨則切食禾節蟲亦作賊)愎
(符逼切狠也)醷(於力切濁漿)翌(與職切明日也)侐(况逼切静也一作䦗)栻(恥力切局也又木名)
堲(子力切風堲又奏力切疾也)墄(七則切階齒)稄(阻力切稫稄一作□)䀌(許極切傷痛其心)
薏(於力切薏苡亦蓮心)疈(芳逼切周禮以疈辜祭四方百物)&KR2753;(雨逼切鶝&KR2753;鳥)琙(雨逼切漢有公
孫琙)
陌錫職叶韻
中(字典讀作得周禮師氏掌國中失之事注故書中為得陸徳明云杜音得)離(韻註音厯後漢書冦恂傳
三離寒暑李賢讀)施(羊益切論語君子不施其親何晏注施易也不以他人之親易己之親淮南子而性
命失其得施注施讀作易)驪(韻註音力漢書地理志張掖郡屬縣驪軒李竒注驪靬本音離䖍疾呼音力䖍)
蠡(文選章句來弋切揚雄長楊賦敺槖駝燒&KR2696;蠡分剺單于磔裂屬國)椑(唐韻房益切禮記君即位為椑
嵗一漆之藏焉徐邈讀)萉(字典蒲北切與菔通爾雅突蘆萉注萉宜為菔蘆菔也)瞿(集韻訖力切禮
記瞿瞿如有求而弗得徐邈讀)泥(女力切後漢書桓帝時謡曰寒素清白濁如泥談苑醍醐泥或音匿)埃
(韻註音戹楚詞漁父安能以皓皓之白而䝉世俗之塵埃乎古音附録埃音哀自哀藹愛厄轉聲而得也)來
(韻補録直切詩經始勿亟庶民子來司馬相如上林賦東西南北馳騖往來太元不往來不求得)哉(韻㑹
小補以力切擊壤歌日出而作日入而息鑿井而飲耕田而食帝力何有於我哉)培(集韻鼻墨切荘子而
後乃今培風陸徳明讀)絯(集韻下革切荘子方且為物絯徐邈讀)條(字典與滌通周禮條狼氏注徒
厯切)燋(韻㑹小補資昔切周禮菙氏注楚焞置於燋釋文一作哉益切)杓(集韻丁厯切荘子我其杓之人
耶)漻(集韻狼狄切荘子油然漻然李軌讀)蓧(韻註音狄説文引論語以杖荷莜今論語作蓧)茭(集韻
吉厯切考工記弓人今夫茭解中有變焉故校注茭讀為激𤼵之激謂弓檠也)咷(字典亭厯切漢書韓延夀
傳噭咷楚歌注咷音滌濯之滌)蔷(唐韻所力切爾雅蔷虞蓼山海經皋塗之山蔷水出焉)廧(字典與嗇
通戰國䇿廧夫空注廧夫小臣也空其名)冥(集韻莫狄切以繩縻取禽獸之名周禮冥氏掌設弧張為阱擭
以攻猛獸)溟(集韻莫逖切太元宻雨溟沐司馬光注溟沐與霡霂同)蓂(集韻莫狄切爾雅菥蓂大薺注
蓂音覔張衡南都賦菥蓂芋𤓰李善讀)凝(韻補鄂力切宋玉大招代水不可渉深不可測只天白顥顥寒
凝凝只魂兮無往盈北極只)登(字彚補東職切等入聲公羊傳公曷為逺而觀魚登來之也注登讀言得
齊人名求得為得來作登來者其言大而急由口授也)脩(徒厯切周禮司尊彞凡酒脩酌注脩讀如滌滌
酌以水和而泲之)謀(莫北切易林元黄四塞陰雌伏謀呼為墻屋為巫所識)浟(集韻亭厯切引易其
欲逐逐或作浟浟漢書叙傳六世耽耽其欲浟浟文武方作是庸四克注浟音滌)南(韻註音惄韓氏集韻
南思也愁也音義同□字典惄又作南梁簡文帝詩南音悲南弄上如字下音惄)厭(韻註音睪詩厭浥行
露吳棫讀入聲)子(詩經集傳音則大雅假樂君子顯顯令徳易林二人逐兔各争其得愛妾善走多獲其子)
殆(他徳切易林執義秉徳不危不殆)祀(韻補逸職切詩我倉既盈我庾維億以為酒食以享以祀易林
磝磽白石不生黍稷無以供祭鬼神乏祀)薿(韻㑹鄂力切詩黍稷薿薿)伍(胡得切易林南至𨼆域深潜處
匿聰明閉塞與死為伍)弟(韻註音睪詩齊子豈弟注豈弟猶言𤼵夕也豈讀闓古文尚書以弟為圛明也
疏此豈弟猶𤼵夕言與餘豈弟不同上文𤼵夕謂初夜即行此云開明謂侵晨行也)捭(韻㑹博厄切禮記燔
黍捭豚釋文捭或作擗又作擘)衍(於力切荀子念彼逺方何其塞矣仁人絀約暴人衍矣忠臣危殆讒人服
矣服鼻墨切)皛(廣韻普伯切左思蜀都賦皛貙氓於葽草注皛當為拍)藐(韻補莫逼切司馬相如上
林賦皓齒粲爛宜笑的皪長眉連娟微睇綿藐色授魂與心愉於側)抱(韻會小補叶職韻淮南子菱杼紾抱
注轉也讀如克岐克嶷之嶷)可(字彚補苦格切唐書突厥傳可汗猶單于也妻曰可敦)假(集韻與格
同易王假有廟詩湯孫奏假)舍(集韻始隻切與釋同詩舍矢既均箋舍之言釋也周禮大胥春入學舍采
合舞注舍即釋也采讀為菜管子上必寛裕而有觧舍釋文舍同釋)鼎(韻註音則徐鉉説文注古文以貞為
鼎籀文以鼎為則)淰(字典乃黙切諸經音義江南謂石水不派為念)寘(韻註音覔漢書武五子傳髪紛
紛兮寘渠孟康注寘音羃髮厯羃挂岸也)置(韻註音直詩置我鞉鼔箋置讀植易林筐傾筥覆畏我公置簡
伯無禮大師正食)意(韻補乙力切易南狩之志乃大得也入於左腹獲心意也詩屢顧爾僕不輸爾載終
踰絶險曽是不意載節力切屈原天問厥萌在初何所意焉璜臺十城誰所極焉秦之罘刻石文普施明法經
緯天下永為儀則(三句為韻)大矣哉宇縣之中承順帝意漢書賈誼鵩賦服乃太息舉首奮翼口下能言請對以意
史記文選並作臆劉向九歎播規榘以背度兮錯權衡而任意操繩墨而放棄兮傾容幸而侍側太元陽氣隆
盛充塞物寘然盡滿厥意)利(林直切易林道禮和徳仁不相賊君子往之樂有其利太元更之小得用無不
利)位(詩經集傳入力切小雅禮儀既備鐘鼔既戒孝孫徂位工祝致告偹蒲北反戒訖力反告古得反)
至(韻註音直詩匪載匪來憂心孔疚期逝不至來六直反疚訖力反司馬相如子虚賦雷動猋至星流霆擊)
異(韻補逸職切詩不思舊姻求爾新特誠不以富亦祗以異)備(韻補鼻墨切詩清酒既載騂牡既備以享
以祀以介景福載節力切祀逸職切福筆力切)肆(韻註音逖禮記腥肆爓腍祭周禮大司徒奉牛牲羞其肆
注肆觧牲骨體也劉昌宗讀剔)易(詩經集傳夷益反大雅攜無曰益牗民孔易班固東都賦豈特方軌並迹
紛綸后辟治近古之所務蹈一聖之險易云爾哉湖廣司𨽻校尉箴大漢通變崇𢎞簡易吞舟之魚網以難阸
張載劍閣銘自古迄今天命匪易憑阻作昏鮮不敗績盧諶詩傾蓋雖終朝大分邁疇昔在危每同險處安不
異易)避(房益切太元銳於時得其適也銳東忘西不能迴避也)厠(集韻察色切側也莊子厠足而墊之)
比(彼側切易林狗無前足陰謀其比為身賊害何以安息足子息切)躓(韻補職石切易林前頓後躓左
跌右逆)跂(韻註音劇莊子跂蹻為服李軌註跂同屐蹻同屩)據(字典訖逆切史記吕后記見物如蒼
犬據髙后掖徐廣讀按漢書五行志作撠)庶(韻補之石切釋名庶撫也謂拾撫微陋以待遇之也詩執㸑踖
踖為爼孔碩或燔或炙君婦莫莫為豆孔庶莫音麥)輅(韻會小補轄格切漢書婁敬傳脫輓輅孟康注輅音
胡格反)具(入聲易林大都之居無物不具抱布貿絲所求必得)募(博陌切吕氏春秋乃負石而沉於募
水注募音千伯之伯)䕶(文選章句胡具切司馬相如封禪頌非惟雨之又潤澤之非惟徧之我氾布䕶之)
蠧(韻補常隻切易林禾生蟲蠧還自尅賊使我無得)妬(字典之石切離騷衆皆競進而貪婪兮憑不厭
乎求索羌内恕己以量人兮各興心而嫉妬索山㦸切)措(集韻側格切淮南子猿猱之捷來措髙誘註措
讀窄漢書王莽傳迫措青徐盜賊)沍(字典轄格切列子霜雪交下川池暴沍)穫(韻補胡洫切韓愈潮
州祭神文稻既穟矣而雨不得以穫也農夫蠶婦將無以應賦稅繼衣食也)制(之翼切易林梅李冬實國
多寇賊亂擾並作王不能制)麗(韻註音厯春秋公子友敗莒師於酈穀梁傳作麗讀入聲)嵗(韻補須力
切易林銅人鐵距雨露勞苦終日卒嵗無有休息)涕(羊益切史記宋世家乃命卜筮曰雨曰濟曰涕索𨼆
涕音亦尚書作驛孔安國云氣駱驛下連續今此文作涕是涕泣亦相連之状也)契(韻補詰厯切禰衡顔
子碑用舍行藏與聖合契名為四友之冠實盡疏附之益)細(韻㑹小補讀昔荀子臨患難而不忘細席之言
注引尸子作昔席之言)睨(文選章句入聲王褒洞簫賦螻蟻蝘蜒蠅蠅翊翊遷延徙迤魚瞰雞睨垂喙䖤
轉瞪瞢忘食)踶(韻註音逖莊子怒則分背相踶讀踢)觧(詩經集傳訖力反啇頌嵗事來辟勿予禍適稼
穡匪觧)隘(韻補伊昔切荀卿知賦此夫安寛平而危險隘者耶修潔之為親而雜汚之為狄者耶甚深藏
而外勝敵者耶離騷惟夫黨人之偷樂兮路幽昩以險隘豈余身之憚殃兮恐皇輿之敗績)戒(韻補訖力
切易震索索中未得也雖凶元咎畏隣戒也詩四牡翼翼象弭魚服豈不日戒玁狁孔棘服蒲北切屈原九章
何芳草之早殀兮微霜降而下戒諒聰不明而蔽壅兮使讒諛而日得太元植裘施景榆漏率刻昏明考中作
者以戒)界(詩經集傳訖力反周頌立我蒸民莫匪爾極貽我來牟帝命率育無此疆爾界育曰逼反)代
(韻補湯得切太元將車入虚道不得也出險登丘莫之代也)載(詩經集傳節力反大雅其繩則直縮版以
載作廟翼翼易林車不利載請求不得)背(詩經集傳必墨反大雅鞫人忮忒譖始竟背豈曰不極伊胡為
慝)貸(韻畧徒得切周禮泉府凡民貸者以國服為之息注貸音特荀子貸而食楊倞注貸土得反易林府
藏之富王以賑貸捕魚河海茍願多得太元小斂不貸利用安人正國)算(字典與筴同儀禮既夕主人之
史請讀賵執算注古文算皆為筴)患(胡國切易林蓄利積福日新其徳髙氏飲食憂不為患福音偪)藋
(字典音翟灰藋本草注梁簡文帝勸醫文作灰□菜)噭(字典吉厯切公羊傳昭公於是噭然而哭釋文噭一
音古狄反莊子噭噭然隨而哭之崔譔讀史記樂書嘄噭之聲興而士奮)雿(字彚𥙷直格切霄雿髙峻貌淮
南子上游於霄雿之野髙誘注雿讀翟)告(詩經集傳古得反大雅訏謨定命逺猶辰告敬慎威儀維民之
則易林門户乏食困死誰告)造(韻註音戚韓子舜見瞽叟其容造造焉注造讀戚)禡(集韻博陌切禮
記禡於所征之地或作貉同禮肆師凡四時之大甸獵祭表貉則為位注貉師祭也音莫駕反疏大雅云是類
是禡故知貉為師祭也按此則禡與貉互通)夜(韻㑹小補音惕列子䚦俞師曠方夜耳俛首而聽之弗聞
其聲漢郊祀歌俠嘉夜茝蘭芳孟康讀液按戰國䇿益封安平君以夜邑萬户即今萊州掖縣也)罷(韻㑹
小補芳逼切本作疈或作罷周禮大人注以罷辜祭四方百物)麝(集韻食亦切爾雅麝父脚似麕有香)貰
(韻註音射史記髙祖紀從王媪武負貰酒韋昭注貰音食亦切古文貰射通用漢書地理志射陽縣名在臨淮
郡功臣表有貰陽侯劉纒貰陽即射陽)髂(韻註音格揚雄觧嘲折脅拉髂顔師古注髂讀格)贈(詩經
集傳音則鄭風知子之來之雜佩以贈之來六直反)富(韻補筆力切詩人之齊聖飲酒温克彼昏不知壹醉
日富)侑(詩經集傳夷益反小雅以妥以侑以介景福福音璧)疚(韻補訖力切詩匪載匪來憂心孔疚來六
直切)又(詩經集傳夷益切小雅三爵不識矧敢多又)屋(於革切易林流浮出食載豢入屋闗中記秦甘
泉歌金陵下餘石大如□土屋黄庭堅詩初更月蝕缺半璧三更北風雪半屋戴復古詩去年汝來巢我屋梁
間汙泥髙一尺)目(韻補莫逼切釋名目黙而内識也易林望叔山北陵隔我目不見所得使我心惑太元視
非其直夷其右目夏侯湛抵疑䄛遲窮邑守此困極吝江河之流不以躍舟船之檝惜東壁之光不以寓貧婦
之目)服(韻補鼻墨切易鳴謙貞吉中心得也勞謙君子萬民服也詩求之不得寤寐思服悠哉悠哉輾轉反
側儀禮士冠禮祝詞令月吉日始加元服棄爾㓜志順爾成徳離騷謇吾法夫前修兮非世俗之所服雖不周
於今之人兮願依彭咸之遺則漢郊祀歌姦偽不萌祅孽伏息隅辟越逺四貉咸服易林鳬舞鼓翼嘉樂堯徳
虞夏美功要荒賔服栁宗元佩韋賦吉優游而布和兮殘萑蒲以屏匿劌㧞刃於霸侯兮退匑匑而畏服)福
(韻補筆力切易劓刖志未得也乃徐有説以中直也利用祭祀受福也詩無念爾祖聿修厥徳永言配命自求
多福秦琅邪刻石文皇帝之徳存定四極誅亂除害興利致福漢房中歌慈惠所愛美若休徳杳杳冥冥克綽
永福易林東山西岳㑹合俱食百家送從以成恩福張衡東京賦於南則前殿靈臺龢驩安福謻門曲榭邪阻
城洫竒樹珍果鈎盾所職杜甫詩駑駘漫深泥何不避雨色勸君休嘆恨未必不為福黃庭堅詩閒居為婦執
新㸑宿處野人争卧席昔壮今衰殆不如吾恐未必不為福)禄(韻補錄直切漢昭帝冠辭摛顯先帝之光
燿以承皇天之嘉祿欽承仲春之吉辰普遵大道之郊域易林火滅復息君明其徳仁人可遇身受利禄太元
孔鴈之儀可法則也懐違折匕貶天禄也)穀(韻補訖力切六韜紛紛眇眇好色無極吾觀其野草菅勝穀易
林螟蟲為賊害我五穀簞笥空虚家無所食蘇軾詩無功日盗太倉穀嗟我與龍同此責)熟(韻畧蒲北切易
林倉盈庾億宜稼黍稷年豐嵗熟民得安息杜甫詩還為世塵嬰頗帶顦顇色楊枝晨在手豆子雨已熟)谷
(韻補魚厯切易林鹿畏人匿俱入深谷命短不長為虎所得史記索隐述賛七十升堂四方取則行誅兩觀攝
相夾谷)肉(乘力切史記龜䇿傳漁者利其肉寡人貪其力下為不仁上為無徳易林魂孤無室銜損不食
盜張氏饋見敵失肉)腹(筆力切王褒四子講徳論匍匐乎詩書之門游觀乎道徳之域咸潔身修思吐情素
而披心腹易林踟蹰南北誤入䘮國社季利兵傷我心腹王炎詩硯工二百指日鑿崔嵬腹篝燈礪斧斤深入
踰百尺我行冒風雨周覽不知夕)菊(韻補訣力切賈島詩九日不出門十日見黄菊灼灼燿繁英美人無
消息)陸(韻補録直切易林長夜短日陰為陽賊萬物空枯藏於北陸郭璞騊駼贊騊駼野駿産自北域交頸
相靡分背翹陸)軸(竒逆切易林山險難登澗中多石車馳轊擊載重傷軸)逐(字典亭厯切易其欲逐逐
蘇林音迪)牧(韻補莫逼切易謙謙君子卑以自牧也鳴謙貞吉中心得也詩我出我車於彼牧矣自天子所
謂我來矣來六直切阮籍大人先生傳行欲為目前檢言欲為無窮則少稱鄉黨長聞隣國上欲圖三公下不
失為九州牧)伏(韻補筆力切易噬嗑食也賁无色也兊見而巽伏也隨无故也蠱則飭也管子能戒乎能
敕乎能隠而伏乎能而稷乎能而麥乎春不生而夏無得乎東方朔七諫處元舍之幽門兮穴巖石而窟伏從
水蛟而為徒兮與神龍乎休息易林天地鈐塞仁智隠伏商旅不行利潤難得揚雄長楊賦皆稽顙樹頜扶服
蛾伏二十餘年矣尚不敢惕息朱穆詩飛不正向寢不安息飢則木攬飽則泥伏飲牛漚菅由訟以直李商隠
劍州重陽亭銘汝侯為理劍有盈昃君南臣北父坐子伏王炎詩澗水抱石根石骨多紺碧北山上攙天南山
勢蟠伏)宿(韻補思積切春秋公孫敖㑹晉侯於戚石經作宿陸璣草木疏宿菜幽州人謂之息菜易林三
人俱行别離獨宿一身五心反覆迷惑亂無所得)瀆(韻補亭厯切易林五岳四瀆含潤為徳)牘(韻補
亭厯切易林覆手舉牘易為功力)復(韻補筆力切易林有求陳國留連東域須我王孫四月來復太元積
差之貸十年不復貸音忒)粥(韻補職厯切蘇轍詩老僧一身泉上住十年掃盡人間迹客到惟燒柏子香晨
飢坐視山前粥)肅(韻補思積切書序肅慎來賀史記作息慎陸機詩羈旅逺遊宦託身承華側撫劍遵銅輦
振纓盡祗肅)育(韻補余力切詩見夙字注黄伯仁龍馬頌稟神祇之靈化乃大宛而載育資元螭之表象
似靈虬之注則)六(韻補録直切漢書叙傳總統城郭三十有六修奉朝貢各以其職)縮(韻補式力切易
林火石相得乾無潤澤利少囊縮班固幽通賦神先心以定命兮命隨行以消息斡流遷其不濟兮故遭罹而
贏縮)哭(苦得切音克易林履□自敵凶憂來到痛不死哭杜甫詩犬戎鏁甲聞丹極八荒十年防盜賊征戍
誅求寡妻哭逺客中宵淚霑臆)僕(韻補鼻墨切柳宗元佩韋賦尼父戮齊而誅卯兮本柔仁以作極蘭竦顔
以誚秦兮入降亷猶臣僕吉優游而布和兮殘萑蒲以屏匿)淑(韻註音寂管子耳之所聼察於淑湫注淑
湫與寂寥同)菽(賞職切易林中原有菽以待雉食飲御諸友所求大得)馥(韻補非力切梁宣帝詩含
露或低垂從風時掩抑甘菊愧仙方叢蘭謝芳馥)速(韻註音積籀文迹字金石録繁陽令碑迹作速)祝
(之翼切戴復古詩為子必純孝為人必正直以我期望心一日必一祝勿為癡小兒茫然無所識)麓(韻補
録直切易林被服文徳升入大麓)蹙(集韻倉厯切詩蹙蹙靡所騁)穆(莫北切東方朔非有先生論吳
王穆然張晏注穆音黙易林應聘唐國四門穆穆蟊賊不作凶惡伏匿謝翺樂府鳴鸞在鑣士飽力桴鼓轟騰
罕山北餘刄恢恢軍容肅穆)睦(韻補莫逼切王褒四子講徳論太上聖明股肱竭力徳澤洪茂黎庶和睦
易林種一得十日益有息仁政獲民四國親睦)覆(韻補筆力切易林亂危之國不可涉域機機𤼵𤼵身頓僵
覆漢書叙傳詭矣禍福刑於外戚髙后首命吕宗傾覆薄姬䃍魏宗文産徳班固西都賦震震爚爚雷奔電激
草木塗地山淵反覆蹂躪其十二三乃拗怒而少息)縠(胡麥切王炎詩夜半茅茨下青燈照岑寂酒闌呼匠
氏訪之語纎悉氷蠶吐銀絲鮫人織霧縠悉思積切通首叶陌錫職韻)鬻(韻補余力切易林西戎獯鬻病
于我國扶陽之正以保乾徳崔駰司空箴匪人斯力匪政斯敕流貨市寵而苞苴是鬻)輻(韻補筆力切詩
坎坎伐輻兮寘之河之側兮河水清且直猗逸詩涓涓流水不壅不塞轂既破碎乃天箕輻事已敗矣乃重太
息易林登山伐輻虎在我側王孫無懼仁不見賊)鵩(唐韻正古音蒲北反班固幽通賦三變同於一體兮
雖移易而不忒洞參差其紛錯兮斯衆兆之所惑周賈盪而貢憤兮齊死生與禍福抗爽言以矯情兮信畏犠
而忌鵩福音偪)鞠(韻畧各額切屈原九章眴兮杳杳孔静幽黙鬰結紆軫兮離慜而長鞠撫情効志兮寃屈
而自抑)郁(韻桶越逼切司馬相如上林賦芬芳漚鬰酷烈淑郁皓齒粲爛宜笑的皪)蝠(唐韻正古音方
墨反曹植蝙蝠賦吁何姦氣生兹蝙蝠形殊性詭每變常式行不由足飛不假翼)穋(韻補録直切詩黍稷
重穋禾麻菽麥)夙(韻補思積切詩載震載夙載生載育時維后稷育余力切)彧(韻補越逼切詩疆場翼翼
黍稷彧彧曾孫之穡以為酒食)葍(詩經集傳筆力反小雅我行其野言采其葍不思舊姻求爾新特)妯
(字典亭厯切方言人不静曰妯秦晉曰蹇齊宋曰妯)俗(昨則切魏武帝樂府世歎伯夷欲以厲俗侈惡之大
儉為共徳)玉(韻補魚厯切莊周引聲歌渇不求飲飢不索食避世守道志潔如玉易林鉛刀攻玉堅不可得
盡我筋力胝蠒為疾疾秦昔切周必大詩油幕修然流修然晉八伯淋漓傳翰墨鏦擊間金玉連璧嘉同志倚
玉許凉徳)足(韻補子息切淮南子謂許由無徳烏獲無力莫不醜於色人莫不奮於其所不足易林欲飛無
翼鼎重折足失其福利包羞為賊)曲(韻補區域切參同契纎芥不正悔吝為賊二至改度乖錯委曲魏武
帝樂府侈惡之大儉為共徳許由推讓豈有訟曲兼愛尚同疏者為戚劉楨魯都賦巖險迴隔峻巘隠曲猛獸
深潜介禽竄匿)粟(韻補思積切韓愈進學觧月費俸錢嵗糜廩粟子不知耕婦不知織)獄(韻補魚厯切易
林桎梏拘獲身入牢獄髠刑受法終不可釋魏武帝樂府於鑠賢聖總統邦域封建五爵井田刑獄史記索隠
述賛綰無它腸塞有陰徳刑名張歐垂涕恤獄)毒(韻補昌石切易林注斯膏澤祈衛百毒防以江南虺不能
螫曹植思歸賦何曽雲之沈結兮悼太陽之潜匿雨淋涔而累注兮心憤悁以悽毒史記索隠述賛嗟彼伍氏
被兹凶慝員獨忍詬志復寃毒霸吳起師伐楚逐北)局(韻補訖力切詩謂天蓋髙不敢不局謂地蓋厚不敢
不蹐史記索隠述賛吳楚輕悍王濞倍徳富因採山釁成提局驕矜攜貳連結七國)欲(韻補余力切易林鼎
足承徳嘉謀是克為王開庭得心所欲)束(韻補式力切太元帶其鉤鞶自約束也廬金戒渝小人不克也
蔡邕筆賦削文竹以為管加漆絲之纒束形調摶以直端染元墨以定色)鵠(古伯切郭璞山海圖賛禦暍之
鳥厥名&KR1829;鵑昏明是互畫隐夜覿物貴應用安事鸞鵠鵑音冐)續(字典與績同穀梁傳伯尊其無績乎注績
或作續易林五勝相賊火得水息精光銷滅絶不能續)贖(蒲北切魏武帝樂府有燔丹書無普赦贖臯陶
甫侯何有失職)篤(多則切史記索隠述賛絳侯佐漢質厚敦篤始擊碭東亦圍尸北所攻必取所討咸克)
浴(韻補欲息切易林潔齊沐浴思居明徳蘇軾月硯銘其受水者哉生明而運墨者旁死魄忽元雲之霮䨴
觀玉兎之沐浴)縟(韻補而域切李尤徳陽殿賦青瑣禁門廊廡翼翼華蟲詭異宻采珍縟)躅(韻補直力
切韓愈樊宗師墓銘文從字順各識職有欲求之此其躅)朂(韻補虚逼切栁宗元佩韋賦寛與猛其相濟兮
孰不頌兹之盛徳克明哲而保躬兮懐大雅之所朂)覺(韻補訖力切列子楊朱之歌曰天其弗識人胡能覺
六韜吾觀其吏暴虐殘賊敗法亂形上下不覺)角(訖力切太元昆於白失不黒無除一尾三角)較(几劇
切太元四國滿斯求安宅也麃而半而戴禍較也缾纍於繘厥職迫也)嶽(韻註鄂力切易林崔嵬北嶽天
神貴客温仁正直主布恩徳)朔(施隻切張協七命若乃華裔之夷流荒之貊語不傳於輶軒地不被乎正
朔莫不駿奔稽顙委質重譯)斵(之翼切魏武帝樂府舜漆食器畔者十國不及唐堯采椽不斵)礐(字典
力摘切郭璞江賦礐硞䃕礭注礐力隔切)剥(博墨切淮南子山生金反自剥木生蠧反自食人生事反自賊)
濯(直炙切殷臣竒布賦以為巾帊服之無斁既垢既汙以焚為濯投之朱爐載然載赫)葯(集韻丁厯切纒
也潘岳射雉賦首葯緑素)渥(於革切易林水土相得萬物蕃殖膏澤優渥君子有得)搦(韻註昵格切班
固答賔戯搦朽摩鈍顔師古讀李覯詩盜泉既不飲譖人亦不食山中小禽獸何足勞捉搦勇氣無所泄爪地
成遺跡)學(與職切左思魏都賦顯仁翌明藏用元墨菲言厚行陶化染學讐校篆籀篇章畢覿)質(之翼
切歐陽修紅鸚鵡賦蓋以氣而召類兮故感生而同域播為我形特殊其質不緑以文而丹其色陳師道詩秦
郎百好俱第一鳥丸如漆姿如石巧作松身與鏡面借美於外非良質潘翁拜跪摩老眼一生再見三歎息劉
子翬詩車螯不服箱馬鮫非駿迹江瑶貴一柱嗟豈棟梁質劉克荘詩我來欲題名腕弱墨不食摩挲狄李碑
文字尚簡質)日(韻㑹小補而力切易介子石不終日楚詞招魂成梟而牟呼五白些晉制犀比費白日些
易林陰霧作匿不見白日邪徑迷通使君亂惑趙至與嵇蕃書見渉字注韓愈詩好我衣服甘我飲食無念百
年聊樂一日蘇軾詩平明坐衙不煖席歸來閉閤閒終日卧聞客至倒屣迎兩眼䝉籠餘睡色蘇轍沈香山子
賦我初不受將爾誰賊収視内觀燕坐終日陸游詩清晨放船落星石大風吹颿如箭激回頭已失廬山雲却
上吳城觀落日)筆(彼側切米芾詩我豈蕭閒人偶然得空壁美哉何方彦精絶入妙筆程俱詩茅檐正欲結
雲根竹葉榴花薦餘瀝當從元亮賦言歸木茹麻衣永投筆劉克莊詩駕言欵靈瑣樓堞晃丹赤栢深不見人
畵妙如新筆)出(恥力切音赤易林六龍争極服在不飾謹慎管鑰結禁無出蘇軾詩風流别駕貴公子欲
把笙歌暖鋒鏑紅斾朝開猛士噪翠帷暮捲佳人出韓駒詩得非拖天紳常恐浮地脉吕梁大人老尚與汨偕
出劉克荘詩石廩先呈身岣嶁俄見脊須臾天柱開最後祝融出檡惠洪詩屋頭枯木自安禪生鐵脊梁釘樁
直我昔東游曾見之兩頰温然笑渦出到今持夢渡揚瀾浪花漫天浩無極)室(施隻切易林奮翅鼓翼翺
翔外國逍遥徙倚來歸温室韓愈祭穆員外文君居於室我既來即或以嘯歌或以偃側徐積詩恍惚須臾間
終日不復得誰復坐我堂誰復入我室誰復飲兒酒誰復哺兒食韓駒詩虎卧文公廬鳥窠道林室本自無俗
喧何由辨真寂逃溺必登山避燔必趨澤)實(常隻切易林葛藟䝉棘花不得實讒佞亂政使恩壅塞蘇軾詩
金山也是不羈人早嵗聞名晚相得我醉而嬉欲仙去旁人笑倒山謂實問我此生何所歸笑指浮休百年宅
文同詩門前絶車馬薄暮垂片蓆短墻挂纎蔓幽鳥啄紅實羣蝸惡積雨繚繞篆空壁戴復古詩刳心晚聞道
玩物若有得青春坐銷歇方兹見真實人生到中年胡不保明徳)疾(秦昔切易林折梃舂稷君不得食頭
痒搔跟無益於疾蘇軾詩願君付一笑造物亦戯劇朝來賦雲夢筆落風雨疾為君裁春衫髙㑹開桂籍張九
成詩仕途非所長進寸輙退尺所以入市朝愁苦甘首疾謫來已九年底事無憂色陸游詩華鐙縱博聲滿樓
寶釵艶舞光照席琵琶弦急氷雹亂羯鼓手匀風而疾詩家三昧忽見前屈賈在眼元厯厯謝翺樂府始怒頟
頟將臣不懌曰如上命即起予疾)術(常隻切戴復古詩䇿勲文字塲致君以儒術不然學孫呉縱横萬人
敵為國取中原闢地元冥北何夢桂詩易道皆萬變萬彚寄一易大道降九流至理散方術)一(伊昔切淮
南子天氣為魂地氣為魄反之元房各處其宅守而勿失上通太一韓愈裴復墓誌銘晉陽之色愉愉翼翼無
外無私㓜壮若一栁宗元懲咎賦再徵信於䇿書兮謂炯然而不惑愚者果於自用兮惟懼夫誠之不一歐陽
修紅鸚鵡賦物有貴賤殊乎所得天初造我甚難而嗇千毛億羽曾無其一蘇軾詩將軍破賊自草檄論詩說
劍俱第一彭城老守本虚名識字劣能欺項籍謝翺詩寄奴趣殊禮風㫖來自北只今王江州建國功第一故
是阿珉孫舉動良足惜)乙(伊昔切戴復古詩又不見竒章公家太湖碧髙下品題分甲乙二公名與石不
磨今到方巖有靈璧)吉(古厯切易井収勿幕有孚元吉幕莫狄切參同契立義設刑當仁施徳逆之者凶順
之者吉)宻(莫狄切參同契按立法令至誠専宻謹俟日辰審察消息纎芥不正悔吝為賊蘇軾詩比年三
見之常苦有所適逝将走廬阜計濶道愈宻劉子翬詩光螺翬紫斑蠞膏湛金色水母脆鳴牙章舉懸疣宻烏
黏力排奡貼石不可索何夢桂詩易庵挾四技每技探易賾技分易不精君獨精以宻我愧絶韋編所得在一
畫)律(林直切易林好戰亡國師不以律魏武帝樂府皋陶甫侯何有失職嗟哉後世改制易律勞民為君
役賦其力)逸(與職切蘇軾詩山林等憂患軒冕亦戯劇我來即歸休師寧要安逸王城滿豪傑議論紛黒白
劉子翬詩治物猶貴精治心豈宜逸平生感交遊耳剽非無得精神隨事分内省殊未力)失(施隻切易林威
勢不敵雖衆無益為鷹所擊萬事皆失歐陽修詩草木本無情及時如自得青春不可恃白日忽已失繞之重
吟哦歸坐成嘆息蘇軾詩幽幽百尺井仰天無一席隔牆聞歌呼自恨計之失蘇轍沈香山子賦苦極而悟彈
指太息萬法盡空何有得失黄庭堅詩老翁哭婦兒相將難再得存亡如日月薄蝕行道失楊萬里詩樓船忽
然生兩翼横飛直過陽侯國千村一抹片子時四岸人家眼中失)漆(倉厯切程俱詩亭亭漫吏多所厯乾
死書螢心似漆王門賔閤不留行赭顔趼足搜泉石楊萬里詩海霧初開明海日近樹逺山青厯厯忽然咫尺
黒如漆白晝如何成暝色日乘力切劉克荘詩雖云嗜棃栗亦頗窺簡冊弟妹俱孩㓜親髮方如漆後予捧檄
至軒蓋候廣陌)栗(林直切蘇軾詩里人下道避鳩杖刺史迎門倒鳬舄我時與手皆兒童狂走從人覔棃粟
健如黄犢不可恃隙過白駒那暇惜)畢(博厄切蘇軾詩寓形天宇間出處㑹有役澹然都無營百年何由畢
山林等憂患軒冕亦戯劇蘇轍茯苓賦經厯千載化為琥珀受雨露以彌堅與日月而終畢朱子詩厚味紛朶
頤妍姿坐傾國崩奔不自悟馳騖靡終畢君㸔穆天子萬里窮轍迹)恤(相即切詩期逝不至而多為恤至朱
力切易林屯耗未得終無大恤徐積詩誰復飲兒酒誰復哺兒食兒飢復誰念兒寒復誰恤耳不聞慈語目不
見慈色)溢(羊益切蘇軾詩朝來好風色旗尾西北擲行當中流見笑眼清光溢徐積詩凡千有餘年而無
所決溢國君與世主豈皆盡有徳蓋繇河未徙一一循禹迹韓駒詩崇山蓄靈泉萬古去不息瀦為百斛深散
入千渠溢其東滙民田又北尋山腋張耒詩功成則有命生事亦人力胡為不自勤守此欲何獲田桑既有裕
醪醴亦餘溢)瑟(蘇則切白居易詩潯陽江頭夜送客楓葉荻花秋瑟瑟蘇軾詩寒燈相對記疇昔夜雨何
時聴蕭瑟君知此意不可忘慎勿苦愛髙官職孔平仲詩我豈無僕馬子不見賔客哦亭足清風林木助蕭瑟
韓駒詩斷崕如破𤓰飛瀑中蕩激大聲或雷霆細者亦竽瑟末流垂半山十里見沸白樓鑰詩江平風輕波瑟
瑟宿靄捲空天一色東風吹句入長安一卷風流座中得劉克荘詩今人未知貴後代加寳惜洑流工駭舟久
遊覺蕭瑟嵓室寛如家迴棹聊愒息)匹(必益切詩築城伊淢作豐伊匹張九成詩文不貴雕蟲詩尤惡鈎擿
粗豪真所畏機巧非予匹所以常閉門千載求知識劉子翬詩烏黏力排奡貼石不可索妾魚戯浮波媚鮜雌
雄匹)述(乘力切韓愈樊宗師墓誌銘神徂聖伏道絶塞既極乃通發紹述文從字順各識職劉子翬詩鰷鱨
鰋鯉鰻鱣鮪鰍魴鯽鱅庸而魝小瑣冗難盡述包涵知海量長養荷天徳)慄(郎擊切蘇軾詩新詩到中路令
我喜折屐古來軒冕徒撡舍兩悲慄數朝辭簮笏兩脚得暫赤劉克荘詩至今絶頂上千丈留尾脊寧論兒女
子壯夫股為慄我來欲題名腕弱墨不食)蹕(必益切黄杳九宫賦東井輟&KR3940;而播灑彗勃佛仿以捎擊四徼
塵於千道絶引者而警蹕蚩尤之倫服玢璘而要斑斕垂金十而建雄㦸)七(倉厯切米芾詩苟養走四方公
卿更絶跡向我交漸稀背憎十六七豐吾九畹蘭任汝滿地棘)叱(昌石切釋惠洪詩耶溪先生醉不知擁絮
雷霆喧鼻息癡奴搥門呼不譍但聞含胡語呵叱)卒(子力切謝翺樂府神繼聖伐功卒扼以偏師斷北狄
矢菆鳴房蝟集的)蝨(所力切文同詩男兒處貧賤舉首宇宙窄翩翩搶榆鳩宛轉匿絮蝨)悉(思積切蘇
轍沈香山子賦越人髠裸章甫奚適東坡調我寧不我悉久而自笑吾得道迹王炎詩見縠字注劉克荘詩茫
茫鬼神事荒幻難究悉吾師太史公江淮徧浪迹兹焉又浮湘汗漫恣遊陟)詰(几劇切蘇軾詩歸來不入
府却走湖上宅寵辱吾乆忘寧畏官長詰飄然便歸去誰在子思側劉克荘詩余謂僧無&KR0997;兹可以理詰止僧
坐恱亭霾翳忽氷釋石廩先呈身岣嶁俄見脊)櫛(子力切戴復古詩杜宇啼一聲行人淚横臆衣破誰與紉
髮垢孰與櫛)昵(集韻質力切黏也考工記弓人凡昵之類不能方音義昵又音職)必(彼側切蘇軾詩
此邦疑可老修竹帶泉石欲買柯氏林兹謀待君必)姪(直炙切蘇軾詩近者隔濤江逺者天一壁今朝復何
幸見此萬里姪陳師道詩了知至鑒無遁形王家舊物秦家得君今所有亦其亞伯仲小低猶子姪黄金白璧
孰不有古錦句囊聊可敵)鎰(伊昔切王炎詩巧手琢磨之價直黄金鎰斷嵓半傾欹舊穴久湮塞旁求得他
材飲水不受墨)秫(直炙切謝翺詩向來建威幕頗見有此客驅車不小留駕言公田秫一朝又棄去此意誰
能識)蟀(所力切方岳詩既去重感傷行行猶嘆息我歸不能眠草根鳴蟋蟀)篥(郎擊切汪元亮詩歸來耳
熱忘頭白買笑揮金莫相失呼奚奴吹篳菜美人縱復横今夕復何夕失施隻切)崒(子力切劉克荘詩清
晨犯寒慄馬上親厯厯怪雲何處來對面失&KR0886;崒午投勝業寺僧訝余不懌)潏(古闃切劉克莊詩豁然碧
瑶户夾似雙玉壁中有無底淵黒浪常蕩潏諒當剖判初倍費造化力)凓(郎擊切韓駒詩我欲蹋驚湍下
窮齦齶石惜哉意徒然屬此嵗凜凓安得汝南周斷取白蛟脊)物(蒲北切蘇軾詩妻孥真敝屣脫棄何足惜
四大猶幻座衣冠矧外物一朝發無上願老靈山宅徐照詩昨夜魂夢歸白騎曉無迹因知天中蝗乃是屍上
物仰面乆迎視低頭淚雙滴戴復古詩春風期汝一相顧對語茅簷慰岑寂如何今年來於我絶踪跡一貪簾
幙畫堂間便視吾廬為棄物謝翺詩葛巾赤兩脚頽然向林宅此翁本坦蕩焉能苦違物)拂(陌百切蘇軾詩
世間出世間此道無兩得故應入枯槁習氣要除拂丈夫生豈易趣舍志匪石)屈(苦擊切劉子翬詩未能澡
余心愧此一衾白嘗聞盱江藤蒼崕走虬屈斬之霜露秋漚以滄浪色)乞(苦擊切蘇軾詩五陵多豪士百
萬付一擲心知義財難甘就貧友乞不辭毛粟施行自丘山積陸游詩我昔學詩未有得殘餘未免從人乞力
孱氣餒心自知妄取虚名有慚色釋惠洪詩是時夜氣清隙月金蛇擲念君當北行鉢飯從誰乞我雖能少留
秋燕社已逼)茀(韻補非力切易婦䘮其茀勿逐七日得)髴(墨百切唐庚詩金鑑束髙閣鐵胎空數尺
妙處難形容英表良髣髴摩挲許國姿尚想立朝色劉克荘詩髙峯七十二固已得仿彿鄴侯何嘗死懶殘元
非寂恍疑在山中明當往尋覔)月(雨逼切蘇軾詩曷不走投陳孟公有酒醉君仍飽徳瓊瑶欲盡天應惜更
遣清光續殘月又前赤壁賦惟江上之清風與山間之明月耳得之而為聲目遇之而成色)骨(古或切蘇
軾詩我昔嘗為徑山客至今詩筆餘山色師住此山三十年妙語應須得山骨)髮(墨百切蘇軾詩我豈無長
鑱真贋苦難識靈苗與毒草疑似在毫髮把玩竟不食棄置長太息)闕(苦擊切韓愈劉統軍碑公病日惡不
能造闕仆卧在宅閔有加錫)沒(莫獲切蘇軾詩今夕偶不見汍瀾念風伯母煩風伯來彼也易㓕沒支頥
少待之寒空浄無迹)伐(蒲北切太元將車入虚道不得也出險登丘莫之伐也髙山大川不輯航不克也)
竭(其力切蘇軾前赤壁賦耳得之而為聲目遇之而成色取之無禁用之不竭是造物者之無盡藏也而吾
與子之所共適)窟(韻補區域切蘇軾詩君知欲斫姦邪窟楚國何曾斬無極)忽(呼麥切蘇軾詩路人行歌
居人樂僮僕怪我苦悽惻亦知人生要有别但恐嵗月去飄忽晁補之詩叔與氣尚豪搘頥視屋極斯文惡表
襮枯魚戒所忽應如魯宫籀藏壁俟其坼劉子翬詩清如夷齊隣粹若淵騫覿獨警發鏗鍧邪思戢毫忽)勃
(傍伯切淮南子為孔子之窮於陳蔡而廢六藝則惑為醫之不能自治其病而不就藥則勃矣)卒(子力切戴
復古詩邉頭諸州無鐵壁借問誰能備倉卒)咄(韻補都役切蘇轍沈香山子賦毋令東坡聞我而咄奉持
香山稽首仙釋)末(韻補莫逼切荀子寢兕持虎鮫韅絲末彌龍楊倞注末與幦同夏侯湛抵疑向若垂一鱗
迴一翼令吾子攀其飛騰之勢挂其羽翼之末)濶(呼闃切歐陽修詩東風吹雲海天黒飢龍凍雲雨不濶嗔
雷隠隠愁烟白宿露無光瑶草寂)脫(他徳切易林一尋百節綢繆相得其指詰屈不能觧脫蘇軾海月賛
惟是海月都師之式庶復見之衆縛自脫蘇轍沈香山子賦少壮一往齒摇髮脫失足隕墜南海之北)割
(古伯切郭璞山海圖賛狍鴞貪惏其目在腋食人未盡還自齦割圖形姒鼎是謂不若若常隻切)枿(女力
切朱喬年詩春風木芍藥穠豔傾一國芳根維無恙嵗晚但枯枿)魃(韻補蒲麥切蘇軾詩風頻猶吝雪來
嵗恐無麥天公聴一言惟幸早誅魃)黠(資昔切易林惡來呼伯煩驚外客巾守閒宅以備凶黠)節(子力
切參同契二分縱横不應漏刻水旱相伐風雨不節蘇軾詩青荑春自長絳珠爛莫摘短籬䕶新植紫筍生卧
節)雪(韻補須力切易林早霜晚雪傷害禾麥損功棄力飢無所食楊泉蚕賦絲如凝膏其白伊雪以為衣
裳冠冕服飾禮神納賔各有分職蘇軾詩卧聞海棠花泥汙燕脂雪暗中偷負去夜半真有力何殊病少年病
起頭已白謝翺詩終身書甲子往往義形色如使磷與緇安得為玉雪)絶(韻補昨即切易林狐不得南豹
無以北雖欲㑹盟河水梁絶劉歆列女賛及遭暴秦王道缺食治内之道於今廢絶李白詩渭水清銀河横天
流不息朝野盛文物衣冠何貪絶)烈(韻補質力切楊戯趙子龍陳叔至賛征南厚重征西忠克綂時選士
猛將之烈)結(韻註音亟易林□&KR2094;齧齧貧鬼相責無有懽怡一日九結)穴(營隻切蘇轍沈香山子賦膚革
爛壊存者骨骼巉然孤峯秀出岩穴如石斯重如蠟斯澤)潔(韻補質激切韓愈潮州祭神文選牲為酒以報
靈徳也吹擊管鼓侑香潔也拜庭跪坐如法式也蘇軾詩白水漸泓渟青天落寒碧云何失舊穢底處來新潔)
别(房益切蘇軾詩粗言細語都不擇春蚓秋蛇隨意畫願從蘇子老東坡仁者不用生分别)缺(韻補區域
切易林兩金相擊勇武敢敵終日大戰不破不缺戴復古詩他年汝成就料我頭已白光華照老眼甘㫖不可
缺)裂(即擊切蘇軾詩謂是月中蟇開口吐月液根源來甚逺百尺蒼崖裂汪元量詩美人縱復横今夕復
何夕楚狂醉歌歌欲輟老猿為我啼竹裂輟昌石切)滅(莫狄切易林張羅搏鳩鳥麗其灾雌雄俱得為網所
滅又無援失國為狄所滅)折(之石切易林陰陽精液髙熟脫折)切(倉厯切淮南子方正而不以割亷直
而不以切博通而不以訾文武而不以責求於一人則任以人力自修則以道徳)恱(營隻切易林去危脫
厄安無怵惕上福喜堂見我喜恱)轍(韻補恥力切易林駕駟逐狐輪挂荆棘車不結轍公子無得)竊
(韻補楚抑切韓愈進學觧乘馬從徒安坐而食踵常塗之促促窺陳編以盜竊然而聖主不加誅宰臣不見斥)
鐍(古闃切劉子翬詩嵌岩各包藏喂䃁相附積中逢霹靂手妙若啓扄鐍鑚灼諒難堪曷不吐餘瀝)齕
(胡得切淮南子齕咋足以噆肌碎骨注音劾)輟(昌石切汪元量詩見裂字注)惙(竹力切淮南子其為
歡不忻忻其為悲不惙惙注惙音陟)硩(韻㑹小補他厯切周禮硩蔟氏掌覆夭鳥之巢注硩擿也)惡(於革
切易林魴生江淮一轉為百周流四浸無有難惡)薄(字典薄革切左傳先人有奪人之心薄之也注讀迫
屈原九章順風波以從流兮焉洋洋而為客凌陽侯之汜濫兮忽翺翔之焉薄劉向九歎揄揚滌盪溧流隕往
觸崟石兮龍卭脟圈繚戾宛轉阻相薄兮樂府子夜歌念愛情慊慊傾倒無所惜重簾持自鄣誰知許厚薄)
略(林直切易林昭昭畧畧非忠信客言多反覆以黒為白覆筆力切)作(子徳切易林内執柔徳止訟以
黙宗邑頼福禍灾不作福音逼漢書叙傳漢章九法太宗改作輕重之差世有定籍)落(録直切易林登危入
厄四時變易春霜夏雪物皆凋落魏文帝樂府涕泣雨面霑枕席伴旅單稍稍日零落惆悵竊自憐相痛惜左
思呉都賦仰攀鵕䴊俯蹴豺獏刦剞熊羆之室剽掠虎豹之落黄庭堅詩夜寒置酒送歸客長歌燕雁燈前落
故園無書已十月目極千里雲水隔朱喬年詩初如醉肌紅忽作絳裙色誰人相料理耿耿自開落)閣(古伯
切黄庭堅詩門前種栁今幾長戒兒勿令打鸂鷘不晚歸來躑躅問為公置酒臨江閣)爵(韻補資昔切陸
雲詩清塵既彰朝虚好爵敬子侯度慎徽百辟)弱(韻補奴厯切三畧豪傑秉職國威乃弱揚雄長楊賦夷阬
谷拔鹵莽刋山石蹂屍輿厮係累老弱劉楨詩汎汎東流水磷磷水中石蘋藻生其涯華紛何擾弱采之薦宗
廟可以羞嘉客)約(集韻都厯切同的枚乘七發九寡之珥以為約注約亦的字也陸機演連珠烟出於火非
火之和情生於性非性之適故火壯則烟微性充則情約是以殷墟有感物之悲周京無佇立之跡)雀(資昔
切樂府上聲歌三月寒煖適楊栁可藏雀未言涕交零如何見君隔)幕(莫狄切易見吉字注李陵歌徑萬里
兮度沙幕楊氏古音畧幕讀磧)雒(字典與額同漢書韓嫣傳子增封龍雒侯顔師古注雒字或作額)壑
(呼麥切詩奄受北國因以其伯實墉實壑實畝實籍太元心惕惕足金舄不忘溝壑張衡西京賦游鷮髙翬絶
阬踰斥毚兎聯猭陵巒超壑比諸東郭莫之能獲阮籍東平賦崇之則成丘陵汙之則為藪澤逶迤漫衍繞以
大壑陸雲逸民賦明發寤歌有懐在昔賔濮水之清淵兮儀磻谿之一壑)郭(集韻郭獲切引春秋傳攻郭則
虞救之通作虢易林金城鐵郭上下同力政平民親寇不敢賊)博(博墨切詩戎車孔博徒御無斁既克淮夷
孔淑不逆易林牲犧孔博日新其徳文君出獵姜氏受福福音逼)錯(測㦸切魏文帝樂府登南山奈何蹈
磐石樹木叢生鬰差錯寢蒿草蔭松柏)躍(詩經集傳音笛小雅躍躍毚兎夏侯湛獵兎賦紛歘赫以驚騖
影跳竦而揚白擢輕足之㷀㷀振游形之躍躍)若(常隻切詩既庭且碩曽孫是若太元食於劇父母采餕若
郭璞山海圖賛稟華之精練食八石乘龍隠淪往來海若是謂水仙號曰河伯漢書石顯傳民歌之曰牢耶石
耶五鹿客耶印何纍纍綬若若耶)酌(之石切蘇軾前赤壁賦客喜而笑洗盞更酌殽核既盡杯盤狼籍相
與枕藉乎舟中不知東方之既白)削(韻補七息切蘇軾詩斵為君倚几滑净不客削物㣲興不淺此贈毋
輕擲)鐸(徒得切曹植樂府侍者行觴主人離席顧視東西廂絲竹與鞞鐸不醉無歸來明燈以繼夕)鵲
(資昔切易林李耳槖鵲更逢恐惜擾余以腹不能舉格)度(韻註音宅古文度宅通用禮記引詩度是鎬京
詩本作宅史記夏本紀三危既度書本作宅蘇軾司馬温公神道碑二聖忘己惟公是式公亦無我惟民是度)
漠(浦百切王褒洞簫賦宻漠泊以&KR2911;猭李善讀楊雄觧嘲惟寂惟漠守徳之宅趙至與嵇蕃書見渉字注)
虐(韻補宜㦸切史記自叙子羽暴虐漢行功徳王褒四子講徳論處位而任政者皆短於仁義長於酷虐狼
摯虎攫懐殘乗賊)泊(集韻匹陌切王褒洞簫賦宻漠泊以&KR2911;猭注亡百切木華海賦㴸泊栢而迆颺注匹
帛切)搏(博墨切淮南子琬琰之玉在洿泥之中雖亷夫弗釋弊箄甑瓾在袇茵之上雖貪者不搏)藿(呼格
切易林重茵厚席循髙采藿雖躓不懼後反其宅崔駰達㫖故進動以道則不辭執珪而秉柱國復静以理則
甘糟糠而安藜藿)廓(古或切司馬相如難蜀文鷦鵬已翔乎寥廓而羅者猶視乎藪澤易林天門開闢牢
户寥廓桎梏觧脫拘囚縱釋)霍(呼格切曹植七啓蹻捷若飛蹈虚逺蹠凌躍超驤蜿蟬揮霍)爍(郎擊
切左思蜀都賦江珠瑕英金沙銀礫符采彪炳暉麗灼爍)鑊(韻補胡洫切栁宗元懲咎賦進與退吾無歸兮
甘脂潤兮鼎鑊幸皇鑒之明宥兮纍郡印而南適)莫(韻畧莫白切詩或燔或炙君婦莫莫左傳引詩莫其
徳音詩本作貊)鄂(韻㑹小補五革切國語設穽鄂)涸(虎伯切易林久旱水涸枯槁無澤虚修其徳未有所
獲)郝(廣韻施隻切爾雅郝郝耕也注言耕土解散也按此與詩其耕澤澤音義同史記虞卿傳使趙郝約
事於秦注音釋)濼(廣韻郎擊切爾雅濼貫衆)拓(集韻之石切説文拾也陳宋語或作摭後漢書張衡思元
賦拓若華而躊躇注拓猶折也文選作摭)筰(集韻側革切周禮典同侈聲筰注鐘口寛則聲迫筰而出去疾
也)玃(韻㑹小補俱碧切漢書鄒陽傳齊人公孫玃劉楨魯都賦猰窳猛容舉爪猴玃戰鬬陵岡瞋怒奮赫)
烙(韻㑹各額切荀子紂為炮烙之刑)猎(韻㑹小補思積切山海經先民之山有黒蟲如熊狀名曰猎猎
注音夕)婼(韻㑹小補施隻切春秋叔孫婼徐邈讀)迮(側帛切蘇轍沈香山子賦紛然馳走不守其宅
光寵所眩憂患所迮)欂(韻註音白王延夀魯靈光殿賦白鹿孑蜺於欂櫨吕向讀)跅(集韻昌石切斥也漢
書武帝紀跅弛之士謂士行卓異不入俗檢如見斥逐也)輯(子力切淮南子羣臣親附百姓和輯上下一心
君臣同力諸侯服其威而四方懐其徳易林莫莫輯輯夜作畫匿謀議我資來攻我室空盡我財幾無我食室
施隻切)立(林直切李延年歌北方有佳人絶世而獨立一顧傾人城再顧傾人國寧不知傾城與傾國佳
人難再得史記索隠述賛弗父能讓正考銘勒防叔來奔郰人倚立尼丘誕聖闕里生徳晁冲之詩嚴陵醉卧
光武旁浮查正值天孫職王良挾䇿飛上天傅說空騎箕尾立呉儆詩瀟灑竹間亭意行成小立賔主莫誰何
悠然良自適俄有貴公子胡騘摇寶勒)集(秦昔切蘇軾詩各念别時言閉户謝衆客空堂净掃地虚白道
所集蘇轍沈香山子賦色聲横騖香味並集我初不受將爾誰賊劉子翬詩天旋河漢動夜久隣機息凄凄感
庭蘭嵗暮霜雪集)邑(於力切易林昧之東域誤國虎邑失我熟羆飢無所食班固西都賦與乎州郡之豪
傑五都之貨殖三選七遷充奉陵邑呉邁逺陽春歌百里望咸陽知是帝京邑緑樹摇雲光春城起風色佳人
愛華景流靡園塘側韓維詩馳驅百萬衆南指斗牛域誓将殄氛祲飲馬長江邑蘇軾詩吾君日月照委曲到
肝膈哀哉人子心吾何愛一邑)急(詩經集傳音棘小雅玁狁孔熾我是用急王于出征以匡王國易林鷹鷂
欲食雉兎困急延頸見尾為我所賊蘇軾詩刳腸彼交病過分我何得相逢未寒温相勸此最急)入(乘力
切詩不聞亦式不諫亦入易林樹栽藿豆為鹿兎食君不慎䕶秋無收入參同契四時順宜與氣相得剛柔斷
矣不相渉入蘇軾詩海濱長鯨徑千尺食人為糧安可入招君不歸海水深海魚豈觧哀忠直徐積詩又河水
重濁澱淤日以積又夏秋霖雨諸水凑以入)泣(苦擊切易林鬼夜哭泣齊失其國為下所賊蘇軾詩盧公
信寒陋衰髮得滿幘武子雖豪華未死神已泣晁冲之詩文君入成都乃復愧四壁晚見負弩來良悔抱頸泣
楊萬里詩遣騎前頃買乾荻速烘焰火與一炙三足老鴉不肻出㸔雲訴天天不泣)濕(施隻切蘇軾詩苦寒
有酒不能飲見之何必問相識我酌徐除不滿觥㸔客倒盡不留濕千門盡閉行路絶相與笑語不知夕方岳
詩林光漏日烟霏濕鸕鷀族立春沙碧)給(几劇切易林不耕而獲家食不給)拾(通韻緝通職白居易
詩遺文僅千首六義無差忒散在京洛間何人為収拾)襲(前厯切杜篤論都賦或據山帶河并吞六國或
富貴思歸不顧見襲)及(竒逆切劉子翬詩精神隨事分内省殊未力寸陰捐已多老矣将何及自從得此衾
夢覺常惕惕林景熈詩腥風鼓洪濤石齒鳴咋咋失勢倘一落萬綆那可及不如息我軀猿鶴與朝夕)粒
(盧則切易林雀東求粒誤入網罭頼逢君子脫復歸息)蟄(除力切張衡應間夫女魃北而應龍翔洪鼎聲
而軍容息溽署至而鶉火棲寒氷沍而黿鼉蟄)執(之石切栁宗元懲咎賦䜛妬構而不戒兮猶斷斷於所執
哀吾黨之不淑兮遭任遇之卒迫勢危疑而多詐兮逢天地之否隔)汲(紀力切易井渫不食為我心惻可用
汲王明並受其福福音逼蘇軾詩把玩竟不食棄置長太息山僧類有道辛苦常谷汲)吸(綺㦸切劉子翬
詩髙人擁楮眠孿卷意自適素風含混沌春煦回呼吸)悒(伊昔切易林見疊字注)馽(音靮莊子連之
以羈馽音義徐音丁力反)合(胡得切漢郊祀歌杳冥冥塞六合澤汪濊輯萬國易林十五許室柔順有徳霜
降歸嫁夫以為合先王日至不利出域)答(韻補都域切易林陰陽隔塞許嫁不答宛丘新臺悔往嘆息)
雜(韻補秦食切易林文憂墨墨禍福相雜南北失治東西不得)蠟(郎擊切黄庭堅詩平生飲酒不盡味
五鼎饋肉如嚼蠟我醉欲眠便遣客三年窺牆亦面壁)蛤(文選章句古核切班固答賔戱賔又不開和氏
之璧韞於荆石隨侯之珠藏於蚌蛤乎)葉(韻補於棘切易林同本異葉樂仁尚徳東隣慕義來興我國)
獵(即擊切易林兎聚東郭衆犬俱獵圍缺不成無所能獲郭古獲切)疊(徒厯切易林雲雷因積大雨重
疊久不見日使我心唈唈音嗌)渉(直炙切趙至與嵇蕃書去矣嵇生逺離隔矣㷀㷀飄寄臨沙漢矣悠悠三
千路難渉矣攜手之期邈無日矣思心彌結譙云釋矣漠莫白切日常隻切)頰(几劇切釋惠洪詩愛此玉
崔嵬嵗久自崩坼下有洄渦泉甘凉氷齒頰勿輕一脉㣲去漲萬頃澤)曄(韻補於棘切楊戱龎士元賛軍
師美至雅氣曄曄致命明主忠情𤼵臆惟此義宗亡身報徳)洽(韻補胡棘切傅遐皇初頌鴻澤溥皇恩洽
民欲得神望塞)法(韻補非力切釋名法偪也人莫不欲從其志偪而使有所限也太元陽氣髙懸厥法物仰
其墨莫不被則漢書叙傳彖系大易因史立法歐陽修杜祁公墓銘豈無臣工為予執法何以召之惟公舊徳
公不能來予其往錫蘇軾詩三韓王子西來法鑿齒彌天兩勍敵過江風浪急如山寄語舟人好㸔客)甲
(韻補訖力切揚雄長楊賦人君以元黙為神澹泊為徳今樂逺出以露威靈數摇動以罷車甲本非人主之急
務也䝉竊惑焉太元陽氣和震圜煦釋物咸稅其枯而觧其甲)業(韻補宜㦸切易可久則賢人之徳可大則
賢人之業鶡冠子兩治四致間以止息歸時離氣以成萬業楊戱鄧孔山賛輕財果壮當難不惑以少禦多殊
方保業晉正旦大會行禮歌承天位統萬國受命應期授聖徳四世重光宣開洪業)乏(韻補筆力切淮南子
窮無窮極無極照物而不眩響應而不乏易林攫飯把肉以就口食所徃必得無有虛乏)
規(集韻呼役切同□驚視貌)遲(轉注古音畧音直猶乃也)裨(集韻蒲厯切裳在幅飾)觺(廣韻魚力
切觺觺角貌)鍉(集韻丁厯切唾器)觜(集韻秦昔切同瘠)箄(集韻蒲厯切薄也)蹄(轉注古音
畧入聲足相躗曰蹄)寥(集韻狼狄切寂寥無人也)掊(韻會小補弼力切)嬙(集韻殺測切女字)氷(轉注
古音畧音逼所以氷物曰氷)疔(集韻尼厄切同疒象人有疾病倚著之形)悚(集韻測革切痛也)滷
(廣韻昌石切鹵滷)鬴(集韻狼狄切同髙鼎屬)詆(集謂他厯切僻也一曰狡獪)悌(集韻待亦切易
也)嫋(集韻昵格切長貌)摽(集韻匹厯切擊也)轑(集韻狼狄切撓也)打(古音附録音滴)茍
(集韻訖力切自急敕也)試(集韻設職切用也通作式)訴(集韻昌石切毁也)仆(廣韻蒲北切倒也)
沛(韻㑹小補蒲迫切草生水中)派(韻會小補莫白切泉潜通)債(集韻側革切負財也)憊(集韻鼻墨
切困也)寨(韻㑹即得切安也)竅(廣韻古厯切揚貌)䶂(韻會小補都厯切)赦(集韻側革切通
作䇿擊馬也)吒(集韻陟格切嘲也)怕(廣韻普伯切憺怕静也)任(韻㑹小補陟革切人所堅立)
扑(集韻拍逼切擊聲)蝮(集韻鼻墨切蝮蜪蝝也)摵(集韻色責切隕落謂之摵)顣(集韻倉厯切嚬
也)茯(集韻鼻墨切茯苓藥草)洓(集韻七迹切水名)遫(集韻蓄力切張也)灂(韻會小補鋤陌
切瀺泎水落地聲)朴(韻會小𥙷芳逼切擊聲)㩧(集韻博陌切擊聲)蒺(韻㑹小補秦力切蒺䔧草
名)靼(集韻陟革切柔革)勺(韻會小𥙷丁厯切)鑠(集韻狼狄切同鬲)繳(集韻下革切同□衣
領中骨也)攫(集韻俱碧切搏也)漷(集韻霍虢切水名在魯)珞(轉注古音畧同礫)笮(集韻實窄
切筄也)碏(集韻思積切礙也)躩(集韻虧碧切足貌)貜(集韻倶碧切猿類)納(韻會小補奴㧖
切内也)
欽定叶韻彚輯卷五十四
