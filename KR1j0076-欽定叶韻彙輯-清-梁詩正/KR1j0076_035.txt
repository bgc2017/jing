欽定叶韻彚輯卷三十五
六御
御(牛倨切理也侍也進也使也又姓)處(昌據切處所也)去(近倨切離也)慮(良倨切思也又姓)
譽(羊洳切稱美也又姓)署(常恕切書也𪠘署部署也)據(居御切依也持也引也案也又姓)馭(牛倨
切使馬也)曙(常恕切曉也)助(材據切佐也益也)絮(息據切説文敝綿也又尼據切姓也漢有絮舜
又抽據切和調食也)著(陟慮切明也處也立也補也成也定也)豫(羊洳切逸也備先也辦也早也安也
厭也叙也又州名亦獸名象屬又姓)翥(章恕切飛舉也本作䬡)箸(遲倨切匙箸亦作筯)恕(商署切仁
恕)與(羊洳切參與也)遽(其據切急也疾也亦戰慄也窘也卒也)疏(所去切記也)庶(商署切衆
也冀也侈也幸也又庶幾也亦姓)詛(莊助切呪詛亦作□)預(羊洳切安也先也厠也樂也佚也厭也怠
也)倨(居御切倨傲)茹(人恕切飯牛又菜茹也)語(牛倨切説也告也)踞(居御切蹲也又踑踞
大坐)鋸(居御切刀鋸古史考孟莊子作鋸)狙(韻㑹七慮切玃屬一曰狙犬也)沮(將預切沮洳漸濕)
勮(其據切勤務也又懼也疾也)洳(人恕切沮洳説文作□漸濕也)澦(羊洳切灔澦水名)飫(依倨
切飽也厭也賜也説文本作□燕食也同&KR3561;)淤(依倨切濁水中泥也集韻通作閼)蕷(羊洳切薯蕷)
胠(近倨切脅也)醵(其據切斂錢飲酒)除(遲倨切去也)鐻(居御切樂器形似夾鐘説文與虡同)
瘀(依倨切血瘀)覰(七慮切伺視也同□)棜(依倨切無足禁也)鑢(良倨切錯也)呿(近倨切卧
聲)㾻(抽據切痴㾻不達)怚(將預切憍也)悆(羊洳切悦也)藇(羊洳切藷藇又音序)礜(羊洳
切礜石藥名蠶食之肥䑕食之死)如(人恕切)鸒(羊洳切鵯鶋)櫖(良倨切林櫖山林又山櫐也)
悇(羊洳切憂懼又抽據切憛悇愛也)椐(居御切靈夀木名)穥(羊洳切穥穥黍稷美也)麆(林據
切爾雅麕牡麌牝麜其子麆)㰦(近倨切欠㰦)女(尼據切以女妻人也)詎(其據切)歟(羊洳切歎
也)楚(瘡據切楚利又木名)噓(許御切吹噓)□(羊茹切履屬)忬(羊茹切安也)
七遇
遇(牛具切不期而㑹也又姓)路(洛故切道路亦大也又姓)潞(洛故切水名又州名又縣名)輅(洛故
切車輅謂之輅者言行于道路也通作路)賂(洛故切遺賂也)璐(洛故切玉名)露(洛故切説文露潤澤
也五經通義和氣津凝為露又見也亦姓)鷺(洛故切爾雅鷺舂鉏郭璞云白鷺也)𣗳(常句切木總名也立
也又姓)度(徒故切法度又姓)渡(徒故切濟也過也去也)賦(方遇切賦頌詩有六義二曰賦敷布
其義也又斂也量也班也税也)布(博故切布帛也又陳也又姓)步(薄故切行步又姓)固(古暮切堅
也一也常也故也四塞也)痼(古暮切久病)錮(古暮切錮鑄又禁錮也亦鑄塞也)素(桑故切太素又
空也故也帛也説文作□白緻繒也又複姓素和素黎)具(其遇切備也辦也又姓)數(色句切算數世
本曰𨽻首作數)怒(乃故切恚也)務(亡遇切事務也又强也遽也趣也又姓)霧(亡遇切元命包曰隂
陽亂為霧爾雅曰地氣𤼵天不應曰霧釋名曰霧冒也氣䝉冒覆地之物也一作霚)鶩(亡遇切鳥名)騖
(亡遇切馳也奔也驅也)附(符遇切寄附又姓)兔(湯故切獸名兔口有缺尻有九孔䑛豪而孕及其生
子從口而出)故(古暮切舊也事也常也又姓)顧(古暮切迴視也眷也又姓)雇(古暮切本音戸九雇
鳥也相承借為雇賃字一作僱)句(九遇切章句)墓(莫故切墳墓)暮(莫故切日晚也冥也又姓古作
莫)慕(莫故切思慕也又慕容慕輿皆稪姓)募(莫故切召也)注(之戍切灌注也又注記也)註(之戍
切註射又中句切解也通作注)澍(常句切時雨又之戍切)駐(中句切止馬)炷(之戍切燈炷也)胙
(昨誤切祭餘)祚(昨誤切福也禄也位也一作胙)阼(昨誤切阼階東階也)裕(羊戊切饒也道也容也寛
也)誤(五故切謬誤也同悞)悞(五故切心了也)寤(五故切覺也)晤(五故切明也朗也)住(持遇
切止也又姓)戍(傷遇切遏也舍也從人荷戈也)庫(苦故切貯物舍也又姓)護(胡誤切救也助也)
頀(胡誤切大頀湯樂也周禮作濩)濩(胡誤切布濩也)屨(九遇切履也)訴(桑故切訟也毁也告也譖
也向也説文作□愬&KR2859;)蠧(當故切食木蟲也或作螙)妒(當故切妒忌一作妬)懼(其遇切怖懼)趣
(七句切趣向)娶(七句切説文取婦也)鑄(之戍切鎔鑄又姓)絝(苦故切脛衣也一作袴)胯(苦故
切股也韓信出于胯下)傅(方遇切相也又姓)付(方遇切與也)諭(羊戍切譬諭也諫也又姓説文
告也同喻)嫗(衣遇切説文母也)芋(王遇切一名蹲䲭蜀漢以芋為餈凡十四等大如斗魁其車聲鋸子
旁巨青鳥四等多子)捕(薄故切捉也)哺(薄故切食在口也)汙(烏路切染也穢也一作洿)忤(五故
切逆也本作牾亦作㦍通作迕)厝(倉故切置也)措(倉故切舉也投也説文置也)錯(倉故切金塗又
姓)醋(倉故切醬醋説文作酢)鮒(符遇切魚名)祔(符遇切祭名亦合葬也)仆(芳遇切僵仆説
文曰頓也)賻(符遇切贈死也助也)赴(芳遇切奔赴至也趨也)酺(薄故切廣韻不載今據周禮增入)
惡(烏路切憎惡也)互(胡誤切差互俗作㸦)孺(而遇切稚也爾雅屬也説文乳子也一曰輸乳尚小也)
怖(普故切惶懼也説文作悑)煦(香句切日光説文日出温也昫同)寓(牛具切寄也)沍(胡誤切寒
凝)酤(古暮切賣也與沽同)瓠(胡誤切匏也又瓠子隄名亦姓)輸(傷遇切送也)吐(湯故切歐也)
鋪(普故切設也一作舖)謼(荒故切號謼亦作呼)泝(桑故切逆流而上廣韻曰泝斗舟中抒水斗溯遡同)
屢(良遇切數也疾也)嗉(桑故切鳥嗉一作膆)塑(桑故切塑像也古今竒字作塐)跗(符遇切)斁
(徒故切厭也一曰終也又當故切敗也與□同)捂(五故切斜柱也又枝捂)簬(洛故切竹名與簵同)呴
(香句切吐沫也)瞿(九遇切視貌)驅(區遇切)訃(芳遇切告喪也又至也)菟(湯故切菟絲草名又
複姓菟頼氏)䒀(薄故切艇船)鉒(中句切置也又送死人物)馵(之戍切馬後左足白)姁(香句切姁
嫗)婺(亡遇切婺女星名)枑(胡誤切門外行馬)籲(羊戍切呼也又和也)屬(之𣗳切廣韻不載今
據周禮音義增入)作(臧祚切造也)嫭(胡誤切美好也與嫮同)酗(香句切醉怒也亦作䣱)雨
(王遇切詩雨雪其霶説文自上而下曰雨)霔(之戍切霖霔)穫(胡誤切)坿(符遇切白坿説文益也)
秅(當故切禾束也又縣名在濟隂或作秺)鍍(徒故切金飾物也)凅(古暮切凝也閉也)傃(桑故
切向也)圃(博故切園圃説文種菜曰圃)戽(荒故切戽斗欿水器也)饇(衣遇切飽饇)駙(符遇
切駙馬都尉官名漢武帝置掌駙馬晉尚公主者並加之駙副馬也一曰近也又疾也)䪒(之戍切皮袴)
足(子句切足添物也)抪(博故切抪持)苦(苦故切困也今之辛苦是)餔(博故切餹餔一作糒)蚹
(符遇切蚹蛇腹下横鱗可行者又爾雅曰蚹蠃䗂蝓即蝸牛也)蒟(九遇切蒟醬)咮(長句切鳥聲)姹
(當故切美女)擭(胡誤切布擭猶分解也)
御遇叶韻
共(正韻忌遇切周禮内饔掌共羞脩刑膴胖骨鱐以待共膳註掌共之共當為具)龜(居御切崔駰遠㫖或
重聘而不來或屢黜而不去或冒訽以干進或望色而斯舉或以役夫發夢于王公或以漁父見兆于元龜舉
音據)漁(韻註音御漁或作䱷周禮&KR1547;人釋文御據切掦䧺觧嘲或觧縛而相或釋褐而傅或倚夷門而笑或
横江潭而漁)舒(韻註讀豫書豫恒燠若漢書五行志作舒恒奥若晉書地理志豫舒也言稟中和之氣性
理安舒舒讀作豫)居(韻補車御切音據易屯見而不失其居䝉雜而著詩維鵲有巢維鳩居之之子于歸
百兩御之楚詞招魂酎飲盡歡樂先故些魂兮歸来反故居些易林功成事就拱手安居立徳有言坐飭貢賦
韋元成詩昔我之隊畏不此居今我度兹戚戚其懼太𤣥攓衣有糜亦可懼也躬去于成讓不居也張衡西京
賦内有常侍謁者奉命當御外有蘭臺金馬遞宿迭居桞宗元夢歸賦精神之不可再兮余無蹈夫歸路偉仲
尼之聖徳兮謂九夷之可居)裾(韻註音據荀子其流也埤下裾拘必循其理似義楊倞註裾與倨同漢書
酷吏傳趙禹為人廉裾顔師古註裾讀與倨同)渠(韻註音遽詩庭燎註未央未渠央也渠同詎荀子有法而
無志其義則渠渠然楊倞註渠讀為遽古字渠遽通)輿(韻註音豫漢書地理志汝南郡屬縣平輿應劭讀)
餘(字典羊遇切音裕古詩新人工織縑舊人工織素織縑日一匹織素五丈餘)胥(集韻蘇故切音素引
周禮庖人註青州之蟹胥)鋤(轉注古音音助釋名鋤助也去穢助苖長也齊民要術諺曰濕耕澤鋤不如歸
去)苴(去聲漢書終軍傳苴以白茅于江淮顔師古注苴音子豫反)攄(韻補昌據切傅毅七激驥騄之
乗龍驤超攄騰虛鳥踊莫能執御)且(將預切蕭穎士詩彼紛者務體其豫矣有㫖者酒歡其且矣)袪
(韻註區遇切音去詩遵大路兮摻執子之袪兮無我惡兮不寁故也)蘧(韻註音遽荘子蘧蘧然周也崔譔讀)
躇(韻補遟據切漢武帝悼李夫人賦何靈魂之紛紛兮哀裵□以躊躇執路日以逺兮遂荒忽而辭去)耡
(唐韻牀倨切音助孟子殷人七十而助説文作商人七十而耡周禮里宰以歳時合耦于鋤以治稼穡杜子春
讀助)据(居御切漢書揚雄傳旁則三摹九据晉灼注据今據字)衙(韻註音御衙兒吳鄉名國語作禦兒
漢書作語兒並讀御)藷(字典常恕切山海經景山其上多藷藇郭璞注藷音曙)菸(韻註依據切宋玉九
辨葉菸邑而無色兮王逸讀)虞(韻補元具切音遇詩祈年孔夙方社不莫昊天上帝則不我虞敬共神明
宜無悔怒揚䧺長楊賦奉太尊之烈遵文武之度復三王之田反五帝之虞張衡西京賦見晝字註)襦(韻註
人恕切音茹易林越𤱔逐兎斷其褌襦)株(字典同駐釋名駐株也株木不動也)誅(韻補株遇切音注易
晉畫也明夷誅也井通而困相遇也畫音注蔡邕釋誨下𫉬熏胥之辜髙受滅家之誅前車已覆襲軌而騖)
諛(集韻俞戍切音裕荘子孝子不諛其親)朱(韻㑹小補叶遇韻禮記公叔木有同母異父之昆弟死注
木當為朱徐音之樹切)趨(集韻逡遇切詩巧趨蹌兮釋文七遇反漢書金日磾傳走趨卧内顔師古注趨
讀曰趣張衡西京賦見觸字注)雛(集韻從遇切引史記孔子弟子有顔濁雛按史記仲尼弟子列傳無此人
惟孔子世家有子路妻兄顔濁鄒)駒(韻略去聲詩老馬反為駒不顧其後後下故反)謨(韻補莫故切音
暮漢書叙傳漢之宗廟叔孫是謨革自孝元諸儒變度劉楨魯都賦覃思圖籍闡廸徳謨藴包古今撰集邱素
何晏景福殿賦招忠正之士開公直之路想周公之昔戒慕咎繇之典謨陸雲張二侯頌襲彼遺直興言有謩
聿懐來忠王室之故)蒲(字典去聲白居易詩羌管吹楊栁燕姬酌蒲萄)胡(集韻胡故切漢書金日磾傳日
磾捽胡投何羅殿下孟康注胡音互)壺(韻補胡故切音瓠邯鄲淳投壺賦敬不可久禮成于飫乃設大射否
則投壺)途(韻補徒故切荀子正直惡心無度邪枉辟違失道途已無尤人我獨自笑豈無故通作塗張衡
東京賦夫君人者黈纊塞耳車中不内顧珮以制容鑾以節塗行不變玉駕不亂歩)塗(韻補徒故切易林踒
足據塗汚我襦袴)梧(通韻五故切史記留侯世家賛魁梧竒偉蘇林注梧音悟)鑪(字典與鑢通左傳鑪
金初宦于子期氏釋文鑪本又作鑢漢書古今人表亦作鑢金注楚大夫)蘇(韻註音素荀子順刃者生蘇刃
者死楊倞注蘇讀為傃向也)烏(韻㑹小補古文借作顧字見義雲章亦轉聲也)洿(韻補胡故切楚詞天
問九州安錯川谷何洿東流不溢孰知其故)禺(字典通作寓爾雅寓鼠曰嗛六書故寓即説文之禺史記
封禪書木禺龍欒車一駟漢書郊祀志作寓又讀作務禮記公叔禺人左傳作務人)雩(集韻王遇切音芋爾
雅螮蝀謂之雩注俗名美人虹江東呼雩釋文雩于句切)吁(韻注音誤書帝曰吁嚚訟可乎徐邈讀)絇
(香句切音煦元稹詩雖云覺路殊同是終難駐悰緒竟何如棼絲不成絇卓女白頭吟阿嬌金屋賦)俞(集韻
舂遇切漢書王子侯表俞□煬侯毋害顔師古注俞音喻)覦(通韻羊遇切音裕引漢書㳺俠傳下無覬覦)
臾(韻補俞戍切漢廣陵王歌奉天期兮不得須臾千里馬兮駐待路)孚(集韻芳遇切音赴方言鷄伏卵
而未孚郭璞讀)桴(字典與附通詩如塗塗附箋附木桴也)柎(集韻符遇切音附儀禮士冠禮素積白屨以魁柎之疏
以魁蛤灰注其上使色白也)&KR0561;(詩經集傳去聲大雅鳥乃去矣后稷&KR0561;矣)笯(韻註音怒楚詞
九章鳯皇在笯兮王逸讀)訏(韻略王遇切詩實覃實訏厥聲載路)瘉(韻註音裕詩此令兄弟綽綽有裕不
令兄弟交相為瘉國語東方之士孰為瘉釋文羊茹反漢書藝文志不猶瘉于野乎)嘔(集韻威遇切音嫗王
褒聖主得賢臣頌嘔喻受之應劭讀)牏(廣韻持遇切史記萬石君傳取親中裙厠牏身自浣滌徐廣注牏音
住)嗚(集韻烏故切後漢書𡊮安傳噫嗚流涕李賢讀)朝(韻補株遇切易林白雉羣雊慕徳貢朝湛露之
恩使我得懼雊音句漢書叙傳賈生矯矯弱冠登朝遭文叡聖屢抗其疏)掊(集韻芳遇切音赴與□仆同史
記吕后紀顧麾左右執㦸者掊兵罷去)家(韻補古慕切易林三足孤烏靈明為御司過罰惡自殘其家)
罝(之戍切音注國語水虞于是乎禁罝䍡注罝當為罜)夸(韻補苦固切左思吳都賦屯營櫛比解署棊布
横塘查下邑屋隆夸長干延屬飛甍舛互)姱(韻註音護楚詞九章憍吾以其美好兮覽余以其修姱與余言
而不信兮葢為余而造怒)迎(韻補元具切離騷百神翳其備降兮九嶷繽其並迎皇剡&KR1476;其揚靈兮告予以
吉故)情(通韻叶遇韻楚詞九章心鬰邑余侘傺兮又莫察余之中情固煩言不可結詒兮願陳志而無路)
憂(依倨切音飫易林天所佑助福至禍去君主何憂)騶(韻會小補叶遇韻禮記命僕及七騶咸駕注徐
又音仕遇反)休(韻注音煦左傳民人痛疾而或燠休之釋文休虚喻反考工記弓人夫角之本蹙于&KR1120;而
休于氣鄭康成讀)浮(符遇切音務劉向九歎譬彼蛟龍乗雲浮兮汎滛澒溶紛若霧兮潺湲轇轕雷動電
𤼵馺髙舉兮舉音據)謀(韻補莫故切音募曹植馬后贊作后作母帝諮厥謀國頼内計家膺顯祚陸機功臣
頌馬煩轡殆不釋擁𣗳皇儲時乂平城有謀)牟(亡遇切荀子身讓卞隨舉牟光楊倞注牟與務同)漚
(唐韻正古音嫗靈樞經余聞上焦如霧中焦如漚下焦如瀆瀆音渡鶡冠子故成形而不變者度也未離已而
在彼者狎漚也)婁(韻註龍遇切詩式居婁驕集傳音慮説文引論語婁空今本作屢)鄒(字彚補從娶切
史記孔子世家如顔濁鄒之徒)鞻(集韻龍遇切周禮鞮鞻氏注鞻讀如屨)紫(字典同絮荀子紫然洞然
注紫與絮同柔弱之貌)視(七慮切音覰易林本根不固新花落去更為孤嫗不得相視)子(臧祚切許
月卿詩如今版圖半烟霧眼看流離無限子取將舊物還君王襁褓赤子寢之牀)趾(之戍切音注易林出
門大歩與兄惡忤詈公詈母為我憂趾)圉(韻補牛據切音御詩我居圉卒荒韓詩外傳作居御漢書叙傳
暴秦之戒三代是據建設藩屏以强守圉吳楚合從賴誼之慮)齬(牛倨切王禹偁詩安用徵吾句吾道方齟
齬老為八品官有山未能去)呂(去聲石介詩一飲酒一石賊來不怕懼帳下立孫吳樽前坐伊呂笑談韜
鈐問出入經綸務)紵(常恕切孫覿詩忽逢丹霞侶自誦碧雲句噌吰應黄鐘清絶追白紵不落江西𣲖肯
學邯鄲步)苧(持遇切張籍詩江南人家多橘樹吳姬舟上織白苧土地卑濕饒蟲蛇連木為牌入江住)杼
(常恕切王安石詩平泉浩蕩銀河注想見明星弄機杼)羜(遟倨切詩既有肥羜以速諸父寜適不來微我
弗顧父符遇切李商隠祭張書記文壺有芳醪俎多肥羜叫噪不聞精靈何處徐積詩有客笑中攜劍去偷得
銀瓶與肥羜詩翁兩眼看浮雲為管春風不回顧)渚(昌據切李賀詩梦入家門上沙渚天河落處長洲路
願君光明如太陽放妾騎魚撇波去)煮(之戍切蘇軾詩蕭條北牕下長日誰與度今年苦炎熱草木困熏煮
釋恵洪詩鄰家飯早占我方質袍袴此生為口腹梦幻相煎煮)許(許御切蘇軾詩此言雖鄙淺故自有深趣
持此問法師法師一笑許楊萬里詩老至猶倚强疾在自不悟及兹一委頓去死僅尺許人生信浮脆可笑何
足懼)拒(其遇切蘇軾詩美者自美吾何為而喜惡者自惡吾何為而怒去自去耳吾何駛而追來自來耳吾
何妨而拒吾豈厭喧而求静吾豈好丹而非素楊萬里詩北山故挽南山住東溪不遣西溪去向來天藏在何
處遭公拈出天不拒舊亭不為作山主背山起樓何以故)距(其遇切馬融摴蒱賦見副字注潘尼鼈賦既顛
墜于巖岸方盤跚而雅步或延首以鶴顧或頓足而鷹距石介詩鳯皇世不容衆鳥競嘲訴獄中飢不死特地
生爪距貔貅十萬師盟津直北渡)炬(其遇切楊萬里詩駿奔六七里逄店破亦住澆愁幸殘尊照睡欺短
炬荒鷄喚野梦晨起念速步)所(桑故切音素易林狗冠鷄步君失其所栁宗元詩乍驚散漫無處所須臾
羅列已如故)阻(去聲蘇軾詩興來取次或成歡瓦鉤却勝黄金注我生禍患久不擇肯為一時風雨阻天
公變化豈有常明月行看照歸路)舉(韻補車御切音據宋玉九辨見執轡者非其人兮故跼跳而逺去鳬
雁皆唼夫粱藻兮風愈飄翔而髙舉揚雄觧嘲五羖入而秦喜樂毅出而燕懼范雎以折摺而危穰侯蔡澤以
噤吟而笑唐舉崔駰逹㫖或重聘而不來或屢黜而不去或冐訽以干進或望色而斯舉左思魏都賦既苗既
狩爰㳺爰豫藉田以禮動大閱以義舉顔延之詩探道好淵元觀書鄙章句交呂既鴻軒攀嵇亦鳯舉江淹詩
雖無六竒術冀與張韓遇寗戚叩角歌桓公遭乃舉蘇軾詩許侯何足道寧識此髙趣可憐魏丞相免冠謝陋
舉中興多名臣有道獨兩傅)叙(羊洳切李商隠祭張書記文呌噪不聞精靈何處鬰憤徒極含辭莫叙兾
有鑒于酸嘶庶無乖于酣飫楊士竒甘露賦于時寒霜既肅孟冬維叙百榖登場三農畢務順上天之時令考
聖玉之典故)序(韻補祥豫切儀禮豫則鉤楹鄭康成注今文豫作序漢書叙傳昌邑短命昏賀失據戾園
不幸宣承天序)緒(去聲晁補之詩李侯得意誇題柱成詩欲使邀諸路自有桓山石室彈深屋時聞繭抽緒
無琴尚可何獨絃要識精微非度數秦觀詩無端葉間蟬催促時節去愁起如亂絲營纒不知緒日月豈得已
還復役朝暮)嶼(音穥王安石詩載沙築成天上路投虹為橋取孤嶼掃除荆棘水中央碧瓦朱甍隨指顧
蘇軾詩蒼山古木書堂嶼北出湘水百餘步誰為往來虧世界至今人指安禪處)穭(洛故切音路蘇軾詩
逝將解簪紱賣劍買牛具故山豈不懷廢宅生蒿穭便恐桐鄉人長祠仲卿墓)癙(韻註音恕詩癙憂以痒徐
邈讀爾雅癙病也孫炎讀)巨(其據切蘇軾颶風賦小大出于相形憂喜因于所遇昔之飄然若為巨耶吹萬
不同果足怖耶)麌(韻㑹小補牛具切爾雅麕牡麌集韻通作寓)羽(韻註音遇禮部韻略註五音之羽音
宇毛羽之羽音芋司馬相如上林賦見宙字注歐陽修詩别君今幾時嵗月如揷羽悠悠寢與食忽忽朝復暮
紛紛竟何為凜凜還自懼梅堯臣詩東望淮海關恨無鴻鵠羽鴻鵠日已飛風霜嵗將暮憶聴談老莊達生無
恐懼)禹(牛具切石介詩十七著野史才俊凌遷固二十補房書辭深續堯禹六經皆自曉不㸔注與疏)舞
(亡遇切音務李賀詩天江碎碎銀沙路嬴女機中斷烟素斷烟素縫舞衣八月一日君前舞)父(符遇切韓
愈盧夫人墓志銘淑哉夫人夙有多譽來嬪大家不介母父蘇軾詩先生豈止一懷祖郎君不減王文度膝上
幾日今白須令我眼中見此父汝南相從三晦朔君去苦早我來暮陳師道詩畏與妻子别已復迫曛暮何者
最可憐兒生未知父盜賊非人情蠻夷正狼顧)府(符遇切荀子府然若渠堰檃括之于己也楊倞注府與俯
同或讀為附皮日休詩巨業照國史大勲鎮王府遂使後世民至今受陶鑄粤吾少有志敢躡前賢路)虎
(荒故切音戽李商隠詩東有青龍西白虎中含福星包世度玉壺渭水笑清潭鑿天不到牽牛處)古(韻補
古慕切音故離騷閨中既以邃逺兮哲王又不寤懷朕情而不發兮余焉能忍而與此終古劉向九歎興離騷
之微文兮冀靈修之壹悟還余車于南郢兮復往軌于初古)蠱(韻㑹古慕切易蠱卦陸氏一音故郭璞山
海經賛有華無實蓇容之樹邊谿類狗皮厭妖蠱)土(湯故切韓愈送李愿序見稼字注李賀詩丹成作蛇
乗白霧千年重化玉井土)户(五故切元稹詩强梁御史人覷歩安得夜門沽酒户王建詩家人把燭出洞户
驚棲失羣飛落樹一飛直欲飛上天回回不離舊棲處蘇軾詩迢遥戴安道雪夕誰與度倒披王恭氅半掩袁
安户應調拆絃琴自和撚須句孫覿詩落景下層城遥烟起孤戍繫舟著魚磯曳杖叩僧戸忽逢丹霞侶自誦
碧雲句陸游詩子孫勉西遷俗厚吾所慕約已收孤婺教子立門户黍稌暗阡陌鶉雉足匕箸)怙(胡誤切栁
宗元平淮夷雅王旅渾渾是佚是怙既獲敵師若飢得餔)肚(徒故切文同詩痛熱腫痒快嘔吐塞噎咽喉脹
腹肚呼巫召覡使呪詛翁驚嫗忙設賽具)輔(方遇切音賦皮日休詩骯髒無敵才磊落不世遇美矣名公卿
魁然真宰輔後唐樂舞詞黼黻帝道金玉王度皇天無親惟徳是輔載誕英明承光聖祚南師仲東朝儲學賦
周公為師召公為傅前疑後丞右弼左輔叔孫典禮園綺調䕶)乳(韶㑹儒遇切荘子聲如乳虎郭象讀漢書
蘇武傳羝乳乃得歸顔師古讀易林雀行求食暮歸呼乳反其屋室安寜如故楊士竒甘露賦風清泠兮淑穆
月皎潔兮不霧直氐北之一星耿煌煌乎天乳旦而視之岡巒之表松栢之樹已厭浥乎甘露矣)補(薄故
切音歩梅堯臣詩去年茶熟君得補今來茶熟君已去心曾不計茶有無隼在髙風自騰翥)竪(字典去聲
通鑑龎涓曰遂成豎子之名胡三省注殊遇切義同䜿文同詩見牯字注林景熙詩當年殉金棺兹物獨如故
閲世如過客興亡了不悟時借牛礪角敲火戲童竪)腐(亡遇切張耒詩興哀東坡公將掩郟山墓不能徃一
慟名義真有負可能金玉骨亦逐黄壤腐負音務)簿(簿故切王禹偁詩漢公得髙科不足惟墳素二年佐
棠隂眼黒怕文簿躍身入三館爛目閲四庫謝翺詩梦魂欲見無由據側荔芭蕉春復暮時移乃爾來霅間因
作廣文求主簿)侮(亡遇切左傳引詩外禦其侮詩本作務)聚(羊洳切史記五帝本紀一年而所居成聚
正義聚在喻反儲光羲詩中洞松栝新東臯阡陌故餘輝方焜耀可以歡邑聚栁宗元平淮夷雅蔡兇伊窘悉
起來聚左擣其虛靡愆厥慮元稹詩狐兔藏窟穴豺狼妨道路道路非不妨最憂螻蟻聚文同詩叢棘亂礓翳
野霧古社秃剥倒枯樹下有三鬼相嘯聚王炎詩童君家多書乃為我輩慮安用蓬萊山萬卷皆此聚)午
(五故切韓維詩歸鞅一回首孤刹屹當午終朝濯凉風杖策縱髙步)縷(良遇切蘇軾詩况我早衰人幽居氣
如縷秋來有佳興秫稻已含露戴昺詩脱却破袴脱却破袴蠶熟繅成霜雪縷小姑織絹未落機縣家火急催
官賦)部(薄故切白居易詩自言本是京城女家在蝦蟇陵下住十三學得琵琶成名屬敎坊第一部王安石
詩使君幕府開東部名髙海曲人知慕蘇軾詩坐待玉膏流千載真旦暮青州老從事鬲上非所部葉梦得詩
西岩鬰嶔岑久斷俗子路聊持山中節為我主留務封陲際湖海雲月皆所部)柱(集韻株遇切漢書朱雲傳
連柱五鹿君杜甫詩公宮造廣厦木名乃無數初聞伐松栢猶卧天一柱我瘦書不成成字讀亦誤白居易詩
每因匪躬節知有匡時具張為墜網綱倚作頺檐拄悠悠上天意報施紛回互元稹詩切切主人牎主人輕細
故延縁蝕櫟櫨漸入棟梁柱梁棟盡空虛攻穿痕不露孫覿詩生息自相吹晨門黜如霧超然塵外躅峍兀見
砥柱湯湯海横流自有安立處)取(韻注音娶詩如食宜饇如酌孔取史記秦始皇本紀異取以為髙漢書酷
吏傳取為小治並晉灼讀)浦(普故切音舖王禹偁詩孟郊嘗貧苦忽吟不貧句為喜玉川子書船歸洛浦王
炎詩倦甚宿茅茨睡熟不能寤遟明又蓐食凌氣上前浦重露雨㸃疎晴嵐雲氣布)主(之戍切荀子主量必
平似法楊倞汪主讀為注皮日休詩吾愛房與杜貧賤共聨歩脱身抛亂世䇿杖歸真主縱横握中算左右天
下務石介詩先生文武具命兮竟不遇死來三十載荒草盖墳墓四海無英䧺斯文失宗主謝翺樂府淮南草
濕網蟲露家在先朝父尚主真人御極四海歸偃蹇不朝稱節度)祖(韻注臧祚切引禮記主人既祖填池
推柩而反之)杜(徒故切栁宗元詩明翼者何廼房廼杜惟房與杜實為民路皮日休詩見主字注蘇軾詩
拾遺被酒行歌處野梅官栁西郊路聞道華陽版籍中至今尚有城南杜)塢(烏路切王炎詩行行更前之繫
䌫日未暮轉柂渉奔湍支笻入幽塢倦甚宿茅茨睡熟不能寤)愈(牛具切方物略記金星草贊長葉叢生背
㸃星布髙醫近識傅疽可愈石介詩六經皆自曉不看注與疏述作慕仲淹文章有韓愈下唐二百年先生固
獨步)祜(五故切元稹詩假神力兮神未悟行道之人不得度我欲見神誅爾巫豈是因巫假神祜石介詩下
唐二百年先生固獨歩投篇動范杲落筆驚王祜四方交豪傑羣公走聲譽)腑(符遇切元稹詩浮生轉經
歴道性尤堅固近作梦仙詩亦知勞肺腑一梦何足云良時事婚娶楊萬里詩荒鷄喚野梦晨起念速歩升髙
乃復下故病動中腑昏肚冷欲絶低回不能去)詁(字典通作故詩周南闗雎詁訓傳第一音羲詁舊本多作
故漢書藝文志毛詩故訓傳三十篇顔師古注今流俗毛詩改故為詁字失真耳)牿(音䕶文同詩忽爾相
視生畏怖有神傑然駕巨牯前呵後擁役二䜿此神噉鬼充旦暮䜿去聲)窶(韻註音慮詩䔩䔩方有穀箋小
人富而窶陋將貴也釋文窶一讀慮)稌(徒故切蘇軾詩卜田向何許石佛山南路下有爾家川千畦種秔稌)
砮(韻注音怒書礪砥砮丹韋昭讀)僂(韻注龍遇切荘子痀僂承蜩李軌讀)仵(韻注音誤荘子觭偶不仵
郭象讀)悔(香句切易林火烈不去必殪僵仆燔我衣裾禍不可悔又心多畏惡時愁日懼雖有小咎終無
大悔)表(文選章句博故切班固西都賦水衡虞人修其營表種别羣分部曲有署)巧(文選章句讀近去揚
雄長楊賦却翡翠之飾除雕琢之巧惡麗靡而不近斥芬芳而不御)道(徒故切音度易林衣鋸甲鎧敝筐為
具大人不顧少婦不取棄捐于道)稻(韻補徒故切易林蝗齧我稻驅不可去實穂無有但見空藁藁音據)
抱(韻注音歩詩亦既抱子毛晃讀哺)藁(韻注車御切易林見稻字注)那(韻補奴故切音怒陸雲陸
丞相誄改容肅至傾盖寵歩鞶帶翩紛珍裘阿那)野(韻補當怒切班固西都賦罘網速紘籠山絡野列卒
周匝星羅雲布栁宗元梦歸賦惟道大而無所入兮猶流游乎曠野老聃遁而適戎兮指淳芒以縱歩)寡
(古暮切音固禮記君子寡言而行以成其信注寡當為顧聲之誤也李固與黄瓊書嶢嶢者易缺皦皦者易汙
陽春之曲其和必寡汙烏路切)寫(集韻傷故切周禮稻人以澮寫水劉彜讀素問候呼引鍼呼盡乃去大氣
皆出故命曰寫)把(唐韻正古音博互反説苑脛大于股者難以歩指大于臂者難以把)假(韻補胡故切宋
王招魂瓊轂錯衡英華假些茝蘭桂樹鬰彌路些又結撰至思蘭芳假些人有所極同心賦些)舍(韻補春遇
切離騒余固知謇謇之為患兮忍而不能舍也指九天以為正兮夫惟靈修之故也)姐(唐韻正古音沮晉書
嵇康傳恃愛肆姐音義姐子據切)駔(昨誤切淮南子段干木晉國之大駔也注音阼)莽(莫故切韓維詩
久從城邑居樂與清境遇坐聽百鳥響日宴不忍去㣲雨西北來颯爽動林莽)首(韻補春遇切晉樂章征遼
東敵失據威靈邁日域公孫既授首)婦(韻補符遇切音務枚乘兎園賦逮及春郊採桑之婦絓緆錯紆連袖
方路芳温徃來便娟盼顧陳琳詩邉城多健少内舍多寡婦作書與内舍便嫁莫留住白居易詩弟走從軍阿
姨死暮去朝來顔色故門前冷落車馬稀老大嫁作商人婦張耒詩去年巧笑秋千女今年嫁作東隣婦綵䋲
繡柱似當年只有朱顔不如故戴復古詩弗堪謫官便歸去廬山正接柴桑路不尋黄菊伴淵明忍泣青衫對
商婦)負(韻補符遇切王延壽魯靈光殿賦倚夭蟜以横出互黝糾而摶負下岪嶎以璀錯上﨑嶬而重注焦
仲卿詩誓不相隔卿且暫還家去吾今且赴府不久當還歸誓天不相負栁宗元詩乍驚散漫無處所須臾羅
列已如故徒言萬事有盈虛終朝一擲知勝負張耒詩見腐字汪劉宰詩四年逃閣尚充數積弊那能倉卒去
且應除豁見真的孰恃强梁敢逋負)否(符遇切戴昺詩不如歸去不如歸去千山萬水家鄉路今年又負故
園花來嵗花開豈歸否)偶(韻注音遇史記殷本紀為偶人謂之天神索隠偶音寓)阜(韻補符遇切裴
秀詩告成伊何年豐物阜豐禮孝祀介兹萬祜祜音互栁宗元晉問以牧則蕃以畜則庶而人用是富而邦以
之阜楊萬里詩何時與君上廬阜都將硯水供瀑布磨鐮更斫扶桑樹擣皮作紙裁烟霧)事(韻補與御遇叶
易林外得好畜相與嫁娶仁賢集聚諮詢厥事太𤣥陽氣勉務物咸若其心而緫其事班固答賓戯取舍者昔
人之上務著作者前列之餘事)治(遲倨切音箸易林矢石所射㐮公㾐據吳子巢門傷病不治)寺(與御
遇叶蘇軾詩但聞烟外鐘不見烟中寺幽人行未已草露濕芒屨惟應山頭月夜夜照來去)媚(莫故切音
慕陽固疾倖詩彼諂諛兮人之蠧兮刺促昔粟㒺顧耻辱以求媚兮)忌(其遇切音具易林震悚恐懼多所畏
忌行道留難不可以歩)嗣(韻補存故切音祚漢書叙傅孝武六子昭齊亡嗣燕剌謀逆廣陵祝詛沈遼詩
吾聞蜀都多學士寘諸文府為戰具君如窮經遂絶筆請與大軸傳後嗣)熾(韻補昌據切揚雄解嘲三仁去
而殷虛二老歸而周熾子胥死而吳亡種蠡存而越霸霸音布)愧(其遇切王炎詩山中無俗情物外有幽趣
僧閒衆所羨農困吾甚愧不敢飽登臨肩輿下山去)世(商署切何梦桂詩雲飛㑹南來水流還北注此生不
可期心期朂来世)蔽(博故切音布宋玉九辨願晧日之顯行兮雲䝉䝉而蔽之竊不自聊而願忠兮或黕
㸃而汙之汙烏路切)稅(復遇切劉宰詩昨日鴉鳴繞亭樹道上行人色驚懼試呼行者問如何身為户長催
殘税)外(通韻通遇韻枚乘七發穱麥服處躁中煩外羈堅轡附易路)怪(古暮切音故易林衆鬼瓦聚中
有大怪九身無頭魂驚魄去不可以居居音據)載(文選章句蘇故切班固荅賓戲其餘猋飛景附霅煜其間
者盖不可勝載西城真人王君歌形為渡神舟泊岸當别去形非神常定神非形常載徘徊生死輪但苦心猶
豫)態(韻補徒故切司馬相如子虛賦觀壯士之暴怒與猛獸之恐懼徼&KR1224;受詘殫覩衆物之變態)詔
(韻補朱戍切班固東都賦申舊章下明詔命有司頒憲度)召(持遇切易林摶髀大笑不知憂懼開立大路為
王所召)耀(韻補俞戍切司馬相如上林賦轊白鹿捷狡兔軼赤電遺光耀)孝(通韻通御韻班固西都賦
周以鈎陳之位衞以嚴更之署緫禮官之甲科羣百部之康孝)號(文選章句荒故切張衡東京賦杖朱旗而
建大號所推必亡所存必固)報(韻注音赴禮記報葬者執虞又毋㧞來毋執徃注並讀赴)暴(韻補蒲故
切易林仁政不暴鳯凰來戊四時順節民安其處戊音務)到(韻補都故切易林宛馬疾步盲師坐御目不見
路中止不到)耄(韻補莫故切劉向九歎顔黴黧以沮敗兮精越裂而衰耄裳襜襜而含風兮衣納納而掩
露)倒(韻補都故切易林坐位失處不能自居調攝違和隂陽顛倒居去聲)燠(韻注音嫗左傳民人痛疾
而或燠休之服䖍讀)禡(唐韻正古音暮詩是類是禡是致是附四方以無侮侮音務)駕(韻補古慕切驪
駒歌驪駒在門僕夫具存驪駒在路僕夫整駕)夜(韻補元具切詩厭浥行露豈不夙夜謂行多露離騷吾令
鳯皇飛騰兮繼之以日夜飄風屯其相離兮帥雲霓而來御易林迷行晨夜道多湛露沾濡襦袴重不可歩陸
雲歳暮賦揮促節於短日兮振脩策于長夜運悠悠其既周兮歳冉冉而告暮子夜四時歌白露朝夕生秋風
凄長夜憶郎須寒服乘月擣白素)下(通韻通御韻賈誼弔屈原文鳯皇翔于千仭兮覽徳輝而下之見細
徳之險徴兮遥增擊而去之鮑照吳歌夏口樊城岸曹公却月戍但觀流水還識是儂淚下)謝(韻補祥豫
切史記龜䇿傳今延頸而前以當謝也縮頸而却欲急去也易林武王不豫周公禱謝載璧秉珪安寧如故左
思魏都賦有靦其容神惢形茹弛氣離坐㥏墨而謝)榭(唐韻正古音祥豫反班固西都賦于是天子乃登屬
玉之館歴長楊之榭覽山川之體勢觀三軍之殺獲獲音䕶)夏(韻補胡故切素問若春無秋若冬無夏因
而和之是謂聖度賈誼鵩鳥賦单閼之歳兮四月孟夏庚子日斜兮服集余舍止于坐隅兮貌甚閒暇異物來
萃兮私怪其故舍音戍暇音䕶)暇(韻補胡故切詩念我獨兮我事孔庶心之憂矣憚我不暇賈誼鵩鳥賦見
夏字注張衡東京賦因秦宫室據其府庫作洛之制我則未暇)霸(韻補博故切劉歆列女贊非刺虞邱蔽賢
之路楚荘用焉功業遂霸)赦(韻補春遇切管子正法直度罪殺不赦殺僇必信民畏而懼呂氏春秋疾斷有
罪當法無赦無留獄訟以急為務淮南子姦人已得執之必固天節已幾刑殺無赦雖有盛尊之親斷以法度
易林安坐至暮禍災不到利詰妬姝皇宥不赦到音妬)炙(唐韻正古音之恕切淮南子見彈而求鴞炙見
卵而求時夜見黂而求成布雖其理哉亦不病暮夜元具切)舍(韻補春遇切詩揚之水序毛氏作屯戍韓
氏作屯舍賈誼鵩鳥賦見夏字注東方朔七諫哀形體之離觧兮神罔兩而無舍惟椒蘭之不反兮魂迷惑而
不知路司馬相如上林賦若此者數百千處娛遊徃來宫宿館舍庖㕑不徙後宫不移百官備具易林求犬得
兔請新遇故雖不當路踰吾舊舍太𤣥閑黄垁以徳固也跙跙之閑惡在舍也)價(唐韻正古音故越絶書夫
和氏之璧求者不爭賈騏驥之材不難阻險之路淮南子逐鹿者不顧兔决千金之貨者不爭銖兩之價漢書
石顯傳長安謡曰伊徙雁鹿徙菟去牢與陳實無賈)射(唐韻正古音樹淮南子虎豹之文來射猿狖之捷來
措王褒四子講徳論夫特達而相知者千載之一遇也招賢而處友者衆士之常路也是以空柯無刄公輸不
能以斵但懸曼矰蒲且不能以射揚雄羽獵賦欃槍為闉明月為候熒惑司命天弧發射鮮扁陸離駢衍佖路
候音䕶)罵(唐韻正古音暮説苑是以孔子家兒不知罵曾子家兒不知怒)稼(韻補古暮切詩九月築場
圃十月納禾稼易林陰滛所居盈溢過度傷我禾稼韓愈送李愿序盤之中維子之宫盤之土維子之稼土湯
故切)詐(韻補莊助切國語詐之見詐木喪其賂逸周書故虎之猛也而陷于擭人之智也而陷于詐呂氏春
秋意氣易動蹻然不固矜勢好智胸中欺詐揚雄衞尉箴曹子摽劍遂成其詐軻挾匕首而衞人不寤)亞
(唐韻正古音烏路反易言天下之至賾而不可惡也荀爽本作亞)罅(唐韻正古音呼故反易百果草木皆
甲坼注坼呼也音義呼即罅字古人讀罅為呼呼去聲)跨(唐韻正古音袴詩駉傳驪馬白跨曰驕跨音苦
故反)咤(集韻都故切書王三宿三祭三咤釋文咤音妬)訝(韻注音誤儀禮賓進訝受几于筵前釋文訝五
故反)迓(集韻牛據切音御書旁作穆穆迓衡鄭康成讀漢獻帝禪魏王詔引此作御衡不迷宋書禮志晉樂
章亦作御衡不迷)蜡(集韻七慮切音覻周禮焟氏掌除骪)柘(韻補都故切詩攘之剔之其檿其柘帝遷
明徳串夷載路)崋(唐韻正古音䕶白虎通西方為崋山者崋之為言穫也言萬物成熟可得穫也)瀉(韻補
息據切釋名吐寫也故揚豫以東謂吐為瀉也)候(韻補胡故切釋名候䕶也司候䕶事也素問在隂與陽不
可為度從而察之一部九候卒然逢之早遏其路揚雄羽獵賦見射字注太𤣥泠竹為管室灰為候以揆百度
百度既設濟民不誤)就(羊洳切吕氏春秋就就乎其不肯自是注就讀如由與之與)壽(韻註音注禮記
封帝堯之後于祝鄭康成注祝或為鑄楊氏古音附録鑄之後又省為壽今有壽姓者乃鑄之後壽仍音鑄)
奏(文選章句遵遇切張衡東京賦禮事展樂物具王夏闋騶虞奏)富(韻補方遇切易林昔憂解笑故貧今
富戴榮履喜與福相遇韓愈盧處士墓誌銘貴兮富兮如其材得何數兮王禹偁詩躍身入三館爛目閲四庫
孟貧昔不貧孫貧今暴富暴富亦須防文髙被人妬)獸(韻補春遇切司馬相如上林賦侵滛促節儵夐逺去
流離輕禽蹴履狡獸轊白鹿捷狡兔)鬬(韻補都故切六韜智者為之謀勇者為之鬬氣厲青雲疾若馳騖孫
子兵士甚陷則不懼無所徃則固入深則拘不得已則鬬郭璞流寓賦陟幽谷之髙關壯斯勢之險固過王城
之邱墟想榖洛之合鬬)漏(唐韻正古音魯故反易井谷射鮒甕敝漏)陋(唐韻正魯故反班固北征頌見
豆字注張衡東京賦奢未及侈儉而不陋規遵王度動中得趣于是觀禮禮舉儀具)晝(韻補株遇切易見誅
字注易林明月照夜使暗為晝國有賢臣君尊于故張衡西京賦徼道外周千廬内附衞尉八屯警夜廵晝植
鎩懸瞂用戒不虞虞去聲)寇(苦故切音庫王褒四子講徳論收秋則奔狐馳兔穫刈則顛倒殪仆追之則奔
遁釋之則為寇)茂(韻注莫故切白居易詩有木名櫻桃得地早滋茂葉宻獨承日花繁偏受露)舊(其遇
切音具傅咸燕賦逮來春而復旋意眷眷而懐舊一委身乃無二豈改適而更赴)宙(韻補㕑遇切司馬相
如上林賦追怪物出宇宙彎蕃弱滿白羽羽去聲)柚(集韻俞戍切音裕引鄭康成曰魚鹽橘柚)覆(文選
注音赴張衡東京賦見燭字注白居易詩奸豪與佞巧非不憎且懼直道漸光明邪謀難盖覆毎因匪躬節知
有匡時具王令詩寧須客衆隨聊與春相遇髙林美風竹踈影有清覆可以便行坐解脱快巾屨)救(居御
切音句易林鳥鳴哺鷇長欲飛去循枝上下適與風遇顛損樹根命不可救鷇音顧蘇軾屈原廟賦託江神以
告寃兮馮夷教之以上訴歴九闗而見帝兮帝亦悲傷而不能救)佑(牛具切易林鵲巢栁樹鳩奪其處任
力徳薄天命不佑)豆(唐韻正古音田故反詩儐爾籩豆飲酒之飫兄弟既具和樂且孺班固北征頌援謀
夫于末言察武毅于俎豆取可杖于品象㧞所用于仄陋料資噐使采用先務陋魯故反)脰(韻補徒故切揚
䧺羽獵賦角搶題注䠞竦讋怖魂亡魄失觸輻闗脰)竇(唐韻正古音田故反淮南子飭羣牧謹著聚修城郭
補決竇聚去聲)逗(韻注音注漢書韓安國傳廷尉當恢逗撓當斬顔師古注逗又音住後漢書光武本紀詔
邉吏不拘以逗留法李賢注逗古住字)構(唐韻古暮切音故荀子强自取柱柔自取束邪穢在身怨之所
構束音絮夏侯恵景福殿賦曽櫨外周榱桷内附或因勢以連接或邪詭以盤構陸雲詩巍巍先基重規累構
赫赫重光遐風激騖)鏤(韻補龍遇切淮南子鏤金石注鏤讀如窶數之窶按窶在上聲麌韻然韻㑹正韻並
良據切音慮)副(韻㑹方遇切詩副笄六珈馬融摴蒲賦桮為上将木為君副齒為號令馬為翼距籌為策
勲矢法卒數距其遇切)究(字典車御切宋玉神女賦禮不遑訖辭不及究願假須臾神女稱遽)凑(韻補
遵遇切班固東都賦僻界西戎險阻四塞修其防禦孰與處乎土中平夷洞逹萬方輻凑王延夀魯靈光殿賦
浮柱岹嵽以星懸漂嶢&KR1160;而枝拄飛梁偃蹇以虹指掲蘧蘧而騰凑)彀(文選章句古故切張衡東京賦决拾
既次彫弓斯彀達餘萌于暮春昭誠心以逺喻)耨(唐韻正古音奴故反淮南子福生于無為患生于多慾害
生于弗備穢生于弗耨慾音裕)雊(韻注九遇切易林見朝字注漢書地理志上谷郡屬縣雊瞀孟康注雊音
句)鷇(唐韻正古音顧易林見救字注)驟(韻補縱遇切孝經鉤命决三皇步五帝驟三王馳五霸騖淮南
子可以歩而歩可以驟而驟桓驎七説輪不暇轉足不及驟騰虚踰浮瞥若飈霧)戊(音務易林見暴字注)
姤(唐韻正古音故易姤遇也)後(韻略下故反詩小雅見駒字注)木(唐韻正音暮詩無敎猱升木如塗塗
附淮南子天之所為禽獸草木人之所為禮節制度閻隨侯西嶽望幸賦至乃紫闕東臨黄河北注嘉氣通于
郊野休光被于草木桃林之野佇天馬而來遊蓮華之峰翼華葢而髙度)祿(唐韻正音慮中庸尊其位重其
祿同其好惡)肉(韻注音孺周禮大司徒其民豐肉而庳劉彞讀)族(唐韻正則故反白虎通族者湊也謂
恩爱相流淒也湊倉故反)鹿(唐韻正音露酉陽雜俎續集引江徳藻聘北道記云自邵伯埭三十六里至鹿
筋梁今人謂之露筋驛)逐(其遇切易林獐鹿雉兔羣聚東圃盧黄白脊俱徃追逐)讀(唐韻正音渡句
讀亦作句度晉書樂志巴渝舞曲其詞既古莫能曉其句度皇甫湜荅李生書讀書未知句度)瀆(唐韻正音
渡靈樞經見漚字注)轂(詩經集傳去聲秦風文茵暢轂駕我騏馵)哭(唐韻正音庫呂氏春秋言哀者不若
見其哭也聽言怒者不若見其鬬也鬬都故反)速(唐韻正音數考工記弓人其人安其矢安則莫能以速中
故書速為數漢書賈誼傳淹速之度語余其期史記作淹數)祝(韻注音注周禮瘍醫掌腫瘍潰瘍金瘍折
瘍之祝藥劀殺之齊鄭康成注祝讀注病之注謂附著藥也)鏃(唐韻正古音娶王褒四子講徳論兒能騎
羊走箭飛鏃逐水隨畜都無常處)燠(音飫左傳民人痛疾而或燠休之音義燠于喻反)樸(唐韻普故
切音舖淮南子明白太素無為復樸)玉(唐韻正音御文子故與弱者金玉不如與之尺素)曲(唐韻正區
句反陸機漢髙祖功臣頌見逆字注)燭(韻補朱戍切漢書武帝紀一夜三燭服䖍注燭音炷張衡東京賦徳
㝢天覆輝烈光燭狹三王之趢趗軼五帝之長驅李善注覆音赴驅去聲)錄(字典良據切音慮大𤣥蹛于狴
獄三歳見録王涯説通作慮漢書雋不疑傳每行縣録囚徒還顔師古注省録之知情状有寃滯與否今之慮
囚本録之去聲力具切俗訛遂為慮失其本矣)辱(唐韻正而注反禮記可殺而不可辱也其居處不淫其飲
食不溽其過失可㣲辨而不可面數也溽音孺)局(唐韻正音具禮記招揺在上急繕其怒進退有度左右有
局管子知時以為度大者寛小者局)欲(韻補俞戍切書罔違道以干百姓之譽罔咈百姓以從己之欲淮南
子去其誘慕除其嗜欲損其思慮王褒四子講徳論鳥集獸散徃來馳騖周流曠野以濟嗜欲易林節情省欲
賦歛有度家給人足公劉以富富方遇切揚䧺羽獵賦壯士忼慨殊鄉别趣東西南北騁嗜奔欲潘岳西征賦
紅鮮紛其初載賓旅竦而遲御既餐服以屬厭泊恬静以無欲支遁詩中有沖希子端坐摹太素自强敏天行
弱志學無欲)束(韻注音戍周禮司約注約言語之約束劉彞讀荀子肉腐出蟲魚枯生蠧怠慢忘身禍灾
乃作强自取柱弱自取束作臧祚切太𤣥出我入我不可不懼也帶其鈎鞶自約束也蔡邕筆賦惟其翰之所
生于季冬之狡兔性精潔以慓悍體遄迅以騁歩削文竹以為管加漆絲之纒束)觸(韻補殊遇切揚䧺羽
獵賦栗禽之紲隃犀兕之抵觸熊羆之拏攫虎豹之凌遽張衡西京賦百禽㥄遽騤瞿奔觸䘮精亡魂失歸忘
趣投輪闗輻不邀自遇)續(詩經集傳辭屢反秦風游環脅驅隂靷鋈續驅俱懼反)贖(集韻殊遇切書
金作贖刑徐邈讀詩如可贖兮釋文贖又音樹潘岳西征賦感市里之菆井歎尸韓之舊處丞屬號而守闕人
百身以納贖豈生命之易投誠恵愛之洽著)躅(唐韻正直慮反史記淮隂侯傳騏驥之跼躅不如駑馬之
安歩)慾(韻補俞戍切呂氏春秋成樂有具必節嗜慾嗜慾不辟樂乃可務淮南子見耨字注張衡東京賦達
餘萌于暮春昭誠心以逺喻進明徳而崇業滌饕餮之貪慾)角(字典音慮尉繚子兵如緫木弩如羊角人
人無不騰陵張膽絶乎疑慮堂堂決而去木音暮)朔(韻補蘇故切音素白虎通朔之言蘇也明消更生故
言朔也釋名朔蘇也月死復蘇生也)斵(韻補株遇切淮南子夫螣蛇游霧而動應龍承雲而舉猨得木而㨗
魚得水而騖故古之為車也漆者不畫鑿者不斵舉音據何晏景福殿賦縱横踰延各有攸注公輸荒其規矩
匠石不知其所斵)噣(唐韻正古音注史記楚世家射噣鳥乎東海本音晝轉音注)閼(音瘀揚雄羽獵
賦窮冘閼與顔師古注閼與容暇之貎閼音於庶反)薄(唐韻正旁故反管子必寛必舒必堅必固守善勿舍
逐淫澤薄逸周書一有天無惡二有人無郄三同好相固四同惡相助五逺宅不薄郄許故反素問是故暮而
収拒無擾筋骨無見霧露反此三時形乃困薄)惡(楚詞集注烏路反離騒理弱而媒拙兮恐導言之不固世
溷濁而嫉賢兮好蔽美而稱惡趙幽王歌我妃既妒兮誣我以惡讒女亂國兮上曾不寤)略(唐韻正離注反
書以遏亂略傳略路也)洛(唐韻正音路榖梁傳公及齊侯盟于洛姑一本作路姑)索(集韻蘇故切書
序八卦之説謂之八索徐邈讀中庸索𨼆行怪本作素臯魚引古語枯魚銜索幾何不蠧離騷衆皆競進以貪
婪兮憑不厭乎求索羌内恕己以量人兮各興心而嫉妒樂府將進酒放故歌心所作同隂氣詩悉索使禹良
工觀者苦太𤣥上索下索遵天之度)郭(唐韻正音故太𤣥陽方躆膚赫赫為物城郭物咸得度)博(唐韻
正音布詩戎車孔博箋博當作傅石鼓詩徒□孔庶廓騎宣博)若(唐韻正音𣗳詩天子是若明命使賦)託
(字典或作寓禮記諸侯不臣寓公注寓或為託)鐸(唐韻正音渡釋名鐸度也號令之限度也)鑿(韻補倉故
切宋玉九辨竊美申包胥之氣盛兮恐時世之不固何時俗之工巧兮滅規矩而改鑿)絡(韻補魯故切宋
玉招魂秦篝齊縷鄭綿絡些招具該備永嘯呼些呼去聲靈樞經夫四末隂陽之㑹者此氣之大絡也四街者
氣之徑路也易林桑葉螟蠧衣弊如絡)搏(唐韻正去聲詩駟鐵箋達其搏噬搏舊音付周禮獸人注以罔
搏所當田之獸劉音付老子猛獸不據攫鳥不搏史記楚世家復搏其士卒以與王遇索𨼆搏下有作附讀張
衡東京賦嬴氏搏翼薛綜注搏與附同)莫(字典莫故切詩彼汾沮洳言采其莫注音暮)咢(韻注音誤
漢書律歴志咢布于午蘇林注咢音㦍即忤字今本㦍作鄂非)廓(古暮切易林宮闕空廓如冬枯樹)霍
(唐韻正虚故反白虎通南方霍山者霍之為言䕶也太陽用事䕶言萬物也)恪(唐韻正苦故反揚雄徐州
牧箴帝癸及辛不祗不恪沈湎于酒而忘其東作天命湯武剿絶其緒祚作臧祚切)涸(韻補呼固切管子失
天之度雖滿必涸東方朔七諫怨靈修之浩蕩兮夫何執&KR0757;之不固悲太山之為隍兮孰江河之可涸)駱
(韻注音路史祀秦本紀大駱生非子轉注古音駱與輅同主車駕之官)柝(唐韻正他故反易林重門擊柝
介士守䕶終有他道雖驚不懼)酢(唐韻倉故切音措説文醶也徐鉉曰今人以此為酬酢字反以醋為酢字
時俗相承之變也隋書酷吏傳長安語曰寜飲三斗酢不見崔宏度)雘(韻補烏故切顔延之赭白馬賦具服
金組兼飾丹雘寳鉸星纒鏤章霞布)㦍(集韻五故反音誤引後漢書寒朗傳錯㦍不能對)怍(唐韻正音
祚荘子審自得者失之而不懼行修于内者無位而不怍)堊(唐韻正烏路反禮記既練居堊室徐邈讀司馬
相如子虚賦其土則丹青赭堊雌黄白坿坿音附)躩(唐韻正居附反淮南子鳬浴蝯躩鴟視虎顧)椁
(唐韻正音故易不封不樹䘮期無數後世聖人易之以棺椁史記滑稽傳雕玉為棺文梓為椁楩楓豫章為題
凑凑倉故反)澤(唐韻正徒故反司馬相如封禪頌非唯雨之又潤澤之非唯濡之汜尃濩之)符(唐韻
正在故反史記大宛傳其北方閉氐筰索隠韋昭云筰音胙)伯(字典博故切音布揚雄解嘲子胥死而吳
亡種蠡存而越伯五羖入而秦喜樂毅出而燕懼)宅(韻注音度宅度古通用書三危既宅史記夏本紀作
三危既度又祭嚌宅授宗人同徐音殆庶反)麥(韻補莫故切晉太康中童謡犂牛耕御路白門種小麥)
籍(唐韻正音祚淮南子履天子之籍籍或作阼)隙(唐韻正古音綺路反韓非子木之析也必以蠧墻之
壊也必通隙説苑枯魚銜索幾何不蠧二親之夀忽如過隙)郄(唐韻正許故反逸周書見薄字注)逆
(唐韻正宜路反亢倉子不知時者未至而逆之既徃而慕之當其時而薄之薄旁故反陸機漢髙祖功臣頌曲
逆宏達五臣注曲音區句反逆音遇)獲(集韻胡故切音䕶引禮記毋固獲司馬相如上林賦務在獨樂不顧
衆庶忘國家之政貪雉兔之獲揚雄羽獵賦妄發期中進退履獲創淫輪夷邱累陵聚聚去聲)窄(唐韻正側
故反衞顗西嶽華山亭碑文散齋華亭齊室逼窄郡縣官屬法齊無處尊卑錯綜精誠不固)射(韻略都故
切詩式燕且譽好爾無射)藉(唐韻正音阼史記商君傳注引新序周室歸藉索隠藉音胙字合作胙誤為藉
耳)蹠(韻注音著淮南子各從其蹠髙誘讀)塞(韻補蘇故切太𤣥唐蕩蕩而閑瘞塞更造新常因故)織
(之戍切音炷易林手足易處頭尾顛倒公為雌嫗乳其蠶織倒都故切)踣(韻補芳遇切蔡邕釋誨卑俯乎
外戚之門乞助乎近貴之譽榮顯未副從而顛踣)涉(薄故切易林震慄恐懼多所畏惡行道留難不可以
涉)
&KR3867;(集韻株遇切不行也)蔬(韻㑹小補牀據切菜也)畬(韻㑹小補音豫)蛆(集韻七慮切蠅乳肉中也)
腒(集韻居御切)娛(廣韻五故切娛樂)蕪(集韻曰遇切蘪蕪艸名)臞(集韻衢遇切瘦也)濡
(集韻儒遇切沾溼也)愉(集韻俞戍切樂也)奴(集韻奴故切賤稱)渝(集韻俞戍切水名在遼西)拘
(集韻俱遇切拘拏不展)酤(集韻古慕切賣也略也)沽(韻㑹古慕切)孥(集韻奴故切妻子也)杅
(集韻王遇切官名漢有因杅將軍)羭(集韻俞戍切牡羊)蒩(集韻將豫切澤生艸曰蒩)杇(集韻烏故
切塗工具)擩(集韻儒遇切手進物也)旄(集韻曰遇切山名)誇(集韻區遇切歌也)菆(韻㑹小補
芻注切鳥窠)齁(集韻苦故切折鼻)緅(廣韻子句切青赤色)䝏(集韻龍遇切求子猪)蝥(集韻曰遇
切蟲名)累(集韻龍遇切謼遬累匈奴官名)宁(集韻遲據切門屏間也)俎(韻㑹小補莊取切)拊
(集韻方遇切以手著物也)脯(集韻蒲故切)甫(韻㑹小補博故切)簠(韻㑹芳遇切祭器)盬(集韻
古慕切攻緻也)尠(廣韻思句切少也)啞(唐韻正烏故反)鞴(集韻蒲故切鞴靫箭室)箇(唐韻正音
固)乍(集韻存故切止也)髂(唐韻正枯故反)媾(唐韻正音故)覯(唐韻正音故)漱(唐韻正蘇
故反)縐(集韻反遇切絺也)腠(唐韻正倉故反)谷(唐韻正音裕)斛(唐韻正音瓠)僕(唐韻正蒲
故反)啄(唐韻正音注)蔟(唐韻正倉故反)粟(唐韻正音絮)綠(唐韻正音慮)幞(唐韻正普故反)
亍(集韻株遇切步止也)㱿(唐韻正音庫)閣(唐韻正音故)縛(韻㑹小補符遇切)卻(唐韻正音
去)橐(集韻都故切邑名)酪(集韻魯故切醴屬)鄂(唐韻正五故反史記魏其武安傳武安鄂謝曰
徐廣注一作悟)攫(唐韻正居附反)昨(唐韻正音祚)柞(唐韻正音阼)各(唐韻正音故)客(唐韻
正音庫)踖(唐韻正資祚反)綌(唐韻正綺路反)摭(唐韻正之恕反)咋(唐韻正側故反)睪(韻㑹小補
都故切)
欽定叶韻彚輯卷三十五
