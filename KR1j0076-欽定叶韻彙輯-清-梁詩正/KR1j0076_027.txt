欽定叶韻彚輯卷二十七
二十二養
養(餘兩切育也樂也飾也又姓)痒(餘兩切皮痒同癢)鞅(於兩切牛羈也説文頸靻也)怏(於兩
切怏悵也)泱(烏朗切滃泱水貌)像(徐兩切似也本作象)象(徐兩切説文象長鼻牙南越大獸)橡
(徐兩切櫟實)仰(語兩切偃仰也又反首望也通作卬)朗(盧黨切明也亦姓)㢡(即兩切勸也助也成
也譽也厲也同奬)槳(即兩切檝屬同㯍)敞(昌兩切髙也)昶(丑兩切通也明也舒也)氅(昌兩
切鳥毛也鷩同)枉(紆往切邪曲也亦姓)迋(俱往切欺怨)顙(蘇朗切頟也)彊(其兩切弓有力也或
作强又姓)穰(如兩切豐穰)沆(胡朗切沆瀣氣也)崵(徒朗切山名漢髙帝隠居按史記漢書皆作碭)
盪(徒朗切滌盪摇動貌説文滌器也)簜(徒朗切大竹)惘(文兩切惘然失志貌)磢(初兩切瓦石洗
物)昉(分兩切明也)放(分网切學也倣同)仿(妃兩切相似也亦作髣俗作彷)駔(子朗切㑹馬市
人又牡馬也)蠁(許兩切説文知聲蟲)兩(良奨切説文二十四銖為一兩)緉(良奨切雙履按詩作兩)
帑(他朗切金帛)讜(多朗切直言)儻(他朗切倜儻不羈)曩(奴朗切久也)杖(直兩切説文持
也)響(許兩切聲也)掌(諸兩切手掌又姓)黨(多朗切五百家為黨黨長也一聚所尊長也又輩也
美也累也説文不鮮也)想(息兩切思想也)榜(北朗切木片通作牓題牓)爽(疎兩切明也差也烈也猛
也貴也爽同)廣(古晃切大也&KR2446;也)享(許兩切獻也祭也臨也向也歆也亨同通作饗)丈(直兩切十
尺曰丈)仗(直兩切憑仗)幌(胡廣切帷幔也)晃(胡廣切明也暉也光也亦作晄又作熀)莽(摸朗
切草莽説文南昌謂犬善逐兔于草中為莽又姓)漭(摸朗切漭沆大水)繦(居兩切絲有纇又錢貫也
俗作鏹)襁(居兩切襁褓負兒衣博物志襁織縷為之廣八寸長二尺以約小兒于背上)紡(妃兩切績
紡)蔣(即兩切國名亦姓)攘(如兩切擾攘)盎(烏朗切盆也)蜽(良奨切蝄蜽蟲名説文蝄蜽山
川之精物也亦作魍魎)鮝(息兩切乾魚腊也)坱(烏朗切塵埃也)欓(多朗切木名)潒(徐兩切潒
逺又徒朗切水大貌又洗潒也)髒(子朗切骯髒體盤)蒼(麄朗切莽蒼)皝(胡廣切人名前燕慕容皝
也)長(知丈切大也又複姓)上(時掌切登也升也)網(文兩切網罟五經文字作罔本作网)蕩(徒朗
切大也又水名又姓)壤(如兩切土也無塊曰壤又漢複姓)瀁(餘兩切混瀁水貌)賞(書兩切賜也又
姓)往(于兩切之也去也行也至也古作&KR0616;或作□)倣(分网切學也或作放)罔(文兩切無也)輞
(文兩切車輞)蟒(模朗切蛇最大者)滉(胡廣切滉瀁水貌)吭(胡朗切聲也)榥(胡廣切讀書牀
也)灢(奴朗切泱灢水不浄)㬻(呼晃切&KR3064;㬻月不明貌)蚢(胡朗切貝大者如車輞爾雅作魧)&KR2634;
(初兩切皮傷)勥(其兩切追也勉力也)饟(書兩切周人呼饟食)駚(烏兩切駚驡馬貌)磉(蘇朗切柱
下石也)魍(文兩切魍魎與蛧蜽同)㬒(模朗切日無光)搶(初兩切頭搶地)怳(許昉切&KR1941;怳)慌
(呼晃切戃慌増韻慌惚不分明也或作恍)蛘(餘兩切蟻名)廠(昌兩切屋也)慷(苦朗切慷慨竭誠也
忼同)獷(居枉切獷平縣在漁陽)&KR2413;(疎兩切屩中絞繩)嚮(許兩切兩階間謂之嚮)璗(徒朗切玉
名説文金之美與玉同色者也)瓬(分网切周禮有瓬人為簋者葢搏埴之工)&KR3263;(呼晃切日旱熱也)曭
(他朗切日不明)&KR3064;(他朗切&KR3064;□月不明也)榔(盧黨切木名)蒡(北朗切牛蒡草)奘(徂朗切大也)
養叶韻
&KR0719;(韻註音爽漢書刑法志𢥠之以行顔師古讀)撞(牀上聲釋惠洪詩寒威正折綿歸夢不成徃宵驚聞
打牕氣象頗舂撞地爐對殘釭瓦溝集清響)廑(音繦漢書鄒陽傳茅焦亦廑脱死如毛氂耳顔師古注廑
音巨兩反)樠(韻㑹里黨切音朗左傳楚王卒于樠木之下)鄉(正韻許兩切與響同漢書董仲舒傳如影
鄉之應形聲又與饗通漢書文帝紀專鄉獨美其福)張(諸兩切元稹詩玉櫳穿細日羅幌張輕風注上聲)
王(字典音徃詩昊天曰明及爾出王傳王徃也)狼(集韻音朗郁狼漢侯國韋昭曰屬魯狼音盧黨反見
史記建元以來王子侯者年表)方(集韻文紡切仝蝄周禮方相氏敺方良注罔兩也張衡東京賦腦方良注
方良草澤之神説文作蝄蜽)皇(集韻羽兩切詩烝烝皇皇箋皇皇當作暀暀猶徃徃也禮記祭祀之美齊
齊皇皇注皇讀如歸徃之徃)芒(韻補母朗切淮南子窈窈冥冥芒芠漠閔注音莽道藏歌玉虚範女象髙
㑹通冥想三曜無停暉明真煥雲芒)償(集韻始兩切音賞引莊子世俗之償)匡(韻註邱徃切禮記年雖大
殺衆不匡懼徐邈讀)荒(集韻同慌楚詞九歌荒忽兮逺望注一作慌晉郊祀歌祗之體無形象潜泰幽洞忽
荒)良(良奨切同魎周禮方相氏張衡東京賦並見方字注)疆(集韻强上聲周禮草人疆㯺用蕡注疆㯺
彊堅者釋文疆其兩反)萇(韻註音敞左傳周人殺萇宏杜預讀上聲)將(詩經集傳子兩反大雅國歩蔑
資天不我将靡所止疑云徂何徃)洋(韻補倚兩切爾雅洋洋思也疏詩中心養養皆想念憂思也洋與養
音義同中庸洋洋乎如在其上鄭康成讀上聲)商(書兩切荀子審詩商楊倞注詩商當為誅賞字體及聲之
誤)煌(韻註音晃詩烝烝皇皇注皇皇猶煌煌李軌煌讀晃)潢(集韻戸廣切荀子潢然兼覆之楊倞注潢
與滉同司馬相如上林賦灝溔潢漾顔師古讀)茫(正韻母黨切音莽淮南子茫茫沈沈是謂大治髙誘讀揚
雄羽獵賦鴻䝉沆茫顔師古讀白居易詩寒銷春蒼茫注上聲)傍(轉注古音音榜䙀兒也賈子成王之生仁
者養之孝者襁之四聖傍之)汪(集韻嫗枉切音往後漢書郡國志汪陶縣名屬鴈門)卬(唐韻魚兩切荀
子上足卬則下可用也注卬古仰字漢書食貨志萬物卬貴顔師古注卬物價起亦讀曰仰)鷞(廣韻疏兩
切鷞鳩鷹也亦作爽左傳晏子曰爽鳩氏始居此地)頏(胡朗切歐陽修詩所誇賢豪盛豈止池榭廣人心樂
且閒鳥意頡而頏吟樽敞花軒醉枕酣風幌)騻(正韻所兩切通作爽左傳唐成公如楚有兩肅爽馬)瀼
(集韻汝兩切音壤漢書溝洫志屯氏河羡溢有填淤反瀼之害木華海賦涓流泱瀼)煬(餘兩切淮南子抱徳
煬和而萬物雜累焉注煬音養)洸(通韻戸廣切荀子其洸洸乎不淈盡似道楊倞注洸讀為滉)亡(文兩
切戰國䇿田單歌無可往矣宗廟亡矣今日尚矣歸何黨矣尚時掌切)薌(集韻許兩切揚雄反離騷薌呹
肸以棍根兮顔師古注薌讀與響同)瑒(集韻徒朗切漢書王莽傳瑒琫瑒珌注瑒音蕩本作璗)汒(集韻
母朗切莊子汒若于夫子之言郭象讀)勇(韻補羽兩切老子慈故能勇儉故能廣不敢為天下先故能成
器長長上聲)講(其兩切樓鑰詩再拜受臨遣因得進忠讜邊臣固多事備禦當素講要須久其任百弊隨
剗磢)缿(其兩切樓鑰詩堂堂尹京手風采漢張敞九街寝桴鼓終朝清訟缿汙流化清溝閙市鉏巨駔)藪
(模朗切音莽易林山林麓藪兆人所往)鉧(轉注古音母朗切栁宗元有鈷鉧潭記集韻鈷鉧温器字本作
䥈)梗(韻畧古黨切詩至今為梗與云徂何往叶黄香九宫賦籠狡猾而蹴踐&KR1465;走札掲而繚桔梗櫟畧玃
而突列蛸橋屑屈而却梁黨)影(韻補倚兩切陸機詩存不阜物沒不増壤生若翔風死猶絶影道藏歌解
散七元祖更法無中影七化反自然帝一同元響)景(韻補舉兩切詩二子乘舟汎汎其景願言思子中心
養養淮南子沕穆無窮變無形像優游委縱如響之與景夏侯湛抵疑九夷之從王化猶洪聲之收清響黎苗
之樂函夏若游形之招惠景郭璞畢方賛見炳字注)永(唐韻正于兩反古字羕與永同詩江之永矣韓詩江
之羕矣博古圖永寶用亯作羕保用亯)騁(韻補齒兩切道藏歌提携宴玉賔契駕乘烟騁黄籙命玉符公
子運我上)炳(韻補彼兩切太元彪如在上天文炳也鴻文無範恣意徃也郭璞畢方賛畢方赤文離精是炳
旱則髙翔鼔翼陽景集乃流災火不炎上景舉兩切)綆(唐韻正古盎反亦作䋁漢書枚乘傳單極之䋁斷榦)
秉(唐韻正古音補徃反淮南子登髙臨下無失所秉履危行險無忘元仗)鯁(唐韻正古盎反郭璞方言
注蟒莫鯁反)臩(集韻俱徃切古文冏字書伯臩)狀(徐兩切宋祁羞寒花賛冐寒而茂莖脩葉廣附莖作
花葉蔽其上以其自蔽若有羞狀)帳(諸兩切釋惠洪詩地爐對殘釭瓦溝集清響起看雪覆砌秀色動屏
帳)浪(韻㑹里黨切莊子夫子以為孟浪之言徐邈讀莽朗)向(集韻許兩切引春秋傳晉有叔向)尚
(時掌切音壤戰國䇿田單歌見亡字注)嶂(諸兩切釋惠洪詩好山不知源勝處藏叠嶂興來理清遊意適
争勇徃事異傾同識顧語山答響)釀(如兩切樓鑰詩惟公最得士離别俱惘惘薦紳争祖餞直欲傾家釀
賦詩寫胸臆一一成技癢)壙(韻㑹苦晃切禮記若從柩及壙皆執紼賈誼新書天下壙壙一人有之)閬
(集韻里黨切爣閬寛明貌又與蜽通史記孔子世家木石之怪䕫罔閬注閬音兩家語作魍魎)誑(俱徃切黄
庭堅詩寄聲謝鄉隣為我具兩漿有路即歸田君其信非誑)曏(集韻許兩切説文不久也左傳曏役之三
月又明也莊子證曏今古)映(廣韻烏朗切鮑照園葵賦白莖紫蔕豚耳鴨掌溝東陌西行三畦兩既區既鉏
乃露乃映)競(韻畧其兩切詩靡所止疑云徂何往君子實維秉心無競)孟(集韻母朗切莊子見浪字注)
怲(韻畧彼兩切詩蔦與女蘿施于松上未見君子憂心怲怲)玃(音晃漢書鄒陽傳齊人公孫玃顔師古注
玃音俱廣反)
汻(廣韻呼朗切姓也)秧(廣韻於兩切秧穰禾稠也)槍(集韻此兩切逆刺)行(集韻屮朗切行行剛
貌)臧(集韻子朗切善也)禳(集韻汝兩切祭名)喤(集韻虎晃切喤呷衆也)鬤(集韻汝兩切髪
亂貌)䭹(韻㑹語朗切馬驚謂之䭹)恇(集韻邱往切懼也)霙(韻㑹小補烏朗切)皿(唐韻正武養切)
漲(集韻展兩切大水也)伉(集韻屮朗切)碭(集韻待朗切文石也)
欽定叶韻彚輯卷二十七
