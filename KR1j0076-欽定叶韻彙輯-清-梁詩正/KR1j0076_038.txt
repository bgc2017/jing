欽定叶韻彚輯卷三十八
十二震
震(章刄切雷震也又動也懼也起也威也)信(息晉切忠信又驗也極也用也重也誠也又姓)印(於刄
切符印也印信也亦因也封物相因付又姓)進(即刃切前也善也升也登也又姓)潤(如順切潤澤也
益也)陣(直刄切列也經典作陳亦作敶)鎮(陟刃切壓也又姓或作填經史互用)填(陟刄切定也亦星名)
刄(而振切刀刄也)順(食潤切從也)慎(時刄切誠也謹也亦姓古文作眘)鬢(必刄切頰上髮也)
晉(即刄切進也又州名亦姓)駿(子峻切馬之俊韻㑹大也長也又須閏切疾速也)閏(如順切閏餘也)
峻(私閏切髙也長也險也峭也速也同&KR3310;)釁(許覲切罪也瑕釁也一作衅牲血塗器祭也俗作舋)振
(章刄切奮也裂也舉也整也救也)儁(子峻切智過千人曰儁一作俊韻㑹亦省作雋)舜(舒閏切虞舜仁
聖盛明曰舜説文作䑞草也)吝(良刄切悔吝又惜也恨也俗作吝)悋(良刄切鄙悋俗作恡)燼(餘刄
切燭餘同㶳)訊(息晉切問也告也)𦙍(羊晉切繼也嗣也亦姓)仭(而振切七尺曰仞)軔(而振
切礙車輪木)殯(必仞切殯殮)儐(必刃切相也説文導也通作擯)迅(息晉切疾也又私閏切)瞬
(舒閏切目自動也一作瞚亦作眴)櫬(初覲切空棺也)儭(初覲切裏也)諄(之閏切告之丁寧)藎
(徐刃切進也詩云王之藎臣一曰草名)憗(魚覲切且也一曰傷也又曰閑也)殣(渠遴切埋也)饉
(渠遴切無穀曰饑無菜曰饉)藺(良刄切草名莞屬亦縣名又姓)濬(私閏切深也)徇(辭閏切自衒名
行一作□巡師宣令又從也)殉(辭閏切以人送死)賑(章刃切贍也)覲(渠遴切見也)畯(子峻
切田畯農夫詩傳曰田大夫也)餕(子峻切食餘)擯(必刃切擯斥)菣(去刄切香蒿可煮食)瑨(即刃
切美石次玉)璡(即刃切與瑨同)酳(羊晉切酒潄口也)僅(渠遴切餘也纔也劣也少也)牣(而振
切滿也)認(而振切識也)遴(良刃切行難也又姓)賮(徐刃切琛賮又財貨也㑹禮也又疾刃切韻㑹
或作贐)襯(初覲切近身衣)晙(私閏切早也又音俊)鬊(舒閏切毛貌禮注云亂髪也)瑾(渠遴切美
玉名)趁(丑刃切趁逐俗作趂)齔(初覲切毁齒也俗作齓)㕙(子峻切古東郭之狡免名)蕣(舒閏切木
槿)&KR0615;(羊晉切小鼓在大鼓上擊之以引樂亦作□)韌(而振切柔韌亦與肕同)訒(而振切難言)
侲(章刃切侲子逐厲鬼童子也)汛(息晉切説文灑也)轥(良刃切轥轢車踐亦作轔)磷(良刃切薄
石)躪(良刃切蹂躪韻㑹作蹸)粦(良刃切説文作□鬼火也兵死及牛馬血為之一作燐)驎(韻㑹
良刃切馬色駁也)浚(私閏切水名在衛)墐(渠遴切塗也)䏰(如順切朐䏰縣名地下濕多朐䏰蟲)
縉(即刃切淺絳色又古有縉雲氏)搢(即刃切搢紳之士搢笏而垂紳又插也)娠(章刃切妊娠)靷
(羊晉切引軸)引(羊晉切)濥(羊晉切水脈行地中濥濥然)瞵(良刃切視不明貌)麐(良刃切牡
麟)袗(章刃切𤣥服)診(直刃切候脈)蜃(時刃切蛟蜃又縣名)瑱(陟刃切玉充耳)疢(丑刃切病
也)親(七遴切親家)&KR2408;(子峻切石䑕出蜀毛可為筆)揗(食閏切摩也)
十三問
問(文運切訊也又姓)聞(亡運切名達)運(王問切逺也動也轉輸也又姓又漢複姓運奄氏運期氏)
暈(王問切日月傍氣)韻(王問切韻和也)訓(許運切誡也男曰教女曰訓)糞(方問切穢也)奮
(方問切揚也鳥張毛羽奮也又姓)忿(匹問切怒也)醖(於問切醖釀)郡(渠運切釋名郡羣也人有
羣聚也)分(扶問切分劑)紊(亡運切亂也)汶(亡運切水名)僨(方問切僵也)慍(於問切怒
也)焮(香靳切火氣亦作炘)靳(居焮切靳固又姓)近(巨靳切附也)斤(居焮切斤斤察也)抆
(亡運切拭也)絻(亡運切䘮服亦作免)鄆(王問切邑名又州名亦姓)餫(王問切野餉)貟(王問切姓
也)縕(於問切亂麻)璺(亡運切破璺亦作㼂方言曰秦晉器破而未離謂之㼂)拚(方問切掃除也
原作□)攟(居運切拾也一作捃)䩵(王問切理鼓工考工記云䩵人為臯陶臯陶鼓木也同韗)𨼆(於靳
切隈隐之貌)薀(於問切習也俗作藴)坋(扶問切塵也)㒚(於靳切依人也)
十四願
願(魚怨切欲也念也思也説文大頭也)論(盧困切議也)怨(於願切恨也説文恚也)恨(胡艮切怨
也)萬(無販切萬舞字林萬蟲名也亦州名又姓)飯(符萬切周書黄帝始炊榖為飯或作□俗又作飰)
獻(許建切進也又姓)健(渠建切伉也)寸(倉困切説文曰量度衡以粟生之十粟為一分十分為一
寸十寸為一尺)困(苦悶切亂也逃也病之甚也悴也極也)頓(都困切説文下首也亦姓)遯(徒困切逃
也𨼆也去也或作遁)建(居憲切立也𣗳也至也又木名又姓亦州名)憲(許建切法也又姓)勸(去願
切奨勸也勉也助也教也)蔓(無販切𤓰蔓又姓)券(去願切券約説文契也釋名劵綣也相約束繾綣為
限也)鈍(徒困切不利也頑也)悶(莫困切説文懣也)遜(蘇困切遁也從也伏也恭也)嫩(奴困切弱
也一作媆)販(方願切買賤賣貴也)愿(魚怨切敬也善也謹也或作原)溷(胡困切濁也)逺(于願切離
也)巽(蘇困切卦名説文具也亦作□)潠(蘇因切潠水亦作噀又作□)曼(無販切長也)噴(普悶
切吐氣)艮(古恨切卦名也止也説文限也)敦(都困切豎也)坌(蒲悶切塵也亦作坋)慁(胡困切悶
亂也説文憂也一曰擾也又辱也亦作㥵)綣(去願切繾綣志盟)郾(於建切本作鄢地名在楚)褪(吐困
切韻㑹卸衣也又花謝也)畹(紆願切田畝三十為畹)楦(虚願切靴履楦又法也本作楥)堰(於建切堰
水也)圈(臼万切邑名)
震問願叶韻
釐(古音叢目歸蔵易震字)煇(集韻王問切音運禮記夫祭有卑煇胞翟閽者注煇周禮作韗周禮眡祲
掌十煇之法以觀妖祥辨吉凶)需(韻註音嫩考工記輈人馬不契需杜子春讀)焞(類篇祖寸切儀禮楚
焞置于燋在龜東)申(集韻思晉切音信荘子熊經鳥申郭象讀)賔(韻補必仞切書予惟四方罔攸賔釋
文徐音殯禮記大夫有所往必與公士為賔也陸徳明讀周禮巾車金路以賔沈重讀史記蘇秦傳其次必長
賔之注次計長擯棄關西王濬詩茫茫禹跡九域攸賔庶土交正無思不順)鄰(集韻良刃切與甐通敝也
考工記輪人輪雖敝不甐於鑿注甐本又作隣又同燐列子馬血之為轉隣張湛讀)珍(字彚補讀作鎮周禮
典瑞珍圭以徵守以恤凶荒注珍當作鎮)塵(集韻直刃切音陣引鄭康成曰拜手坋塵)顰(讀近髩朱子詩
且喜甌窶符善禱未須蘆菔顰妖娥注顰去聲)巾(集韻居焮切周禮巾車劉彛讀左傳巾車脂轄徐邈讀)
純(韻註之閏切爾雅縁謂之純書黼純禮記純以素並去聲)輪(韻補聖閏切王濬詩馬怠其銜車曳其輪
飛龍既造天命有晉)馴(集韻吁運切易馴致其道徐邈讀史記五帝本紀能明馴徳索隱史記馴字徐廣皆
讀曰訓)均(集韻王問切説文先訓詁無韻字均即韵也唐書楊収傳夫旋宫以七聲為均均言韵也)甄
(集韻之刃切鐘病聲周禮典同薄聲甄注甄猶掉也釋文音震左傳楚子田孟諸注将獵張兩甄疏兩甄猶兩
翼徐邈讀陣)岷(韻㑹通作汶書岷嶓既藝史記夏本紀作汶嶓)恂(集韻須閏切大學恂慄也鄭氏讀詩
為下國駿厖大戴禮引詩作恂䝉列子怵然有恂目之志張湛讀瞬)粼(集韻良刃切竹類爾雅粼堅中鄭樵
注音吝)逡(字典與駿通禮記執豆籩逡奔走書武成作駿)夤(韻㑹小補羊晉切易艮其限列其夤徐邈
讀)錞(韻註章閏切山海經騩山是錞于西海郭璞注錞猶埻堤也讀去聲淮南子錞之與刄刄犯難而錞
無患髙誘讀頓)蜦(集韻倫浚切本草田父一名蜦李時珍曰大蝦幕也)畛(去聲黄庭堅詩兒時手種栁上
與雲雨近舍傍舊傭保少換老欲盡宰木鬱蒼蒼田園變畦畛盡去聲)潾(玉篇力刄切音吝初學記水出
山石間為潾)&KR2113;(韻註音吝山海經几山有獸名曰&KR2113;郭璞讀)獜(音吝郭璞山海圖贊有獸虎爪厥號
曰獜好自跳撲鼓甲振奮若食其肉不覺風迅)文(集韻文運切論語小人之過也必文集註文去聲)焚
(集韻方問切音僨左傳象有齒以焚其身服䖍讀)勤(集韻渠吝切引春秋傳勤雨糜氏説)勲(韻補吁運
切史岑出師頌介珪既削列壤酬勲今我将軍啓土上郡)薰(字典許運切音訓山海經浮山有草焉名曰薰
郭璞讀梁簡文帝詩紫幄承慈青衿稟訓傍玉流温依繭比薰)熏(字典與釁通國語三釁三沐之注釁或為
熏)燻(集韻吁運切庾肩吾詩柏燻起厨文)耘(集韻王問切詩或耘或籽陸徳明讀)芸(字典音運詩裳
裳者華芸其黄矣)濆(字典去聲杜甫詩撇漩捎濆無險阻今川語漩濆皆去聲)殷(韻㑹於靳切書以殷
仲春注有平去二音荘子其不殷非天之罪)黂(扶刃反爾雅黂枲實鄭樵讀)煴(字典通作藴詩藴隆
蟲蟲釋文本又作煴)蕡(集韻蒲悶切周禮籩人朝事之籩其實䵄蕡徐邈讀)厪(渠吝切左傳衛侯使賂周
歂冶厪音義厪音覲)温(集韻紆問切音醖詩飲酒温克鄭康成讀禮記柔色以溫之漢書義縱傳少温藉顔
師古注温於問反)孫(與遜同詩公孫碩膚禮記孫其業也春秋夫人孫于齊)屯(集韻徒困切音頓風
俗通混屯太吴之良佐子孫因以為氏)豚(韻註音遯禮記圈豚行不舉足徐邈讀)盆(字彚補步悶切
通雅盆溢滿起也後漢書陳忠傳徐岱之濵海水盆溢)奔(集韻方問切詩行葦傳奔軍之将釋文音奮)
啍(韻註之閏切荘子啍啍已亂天下矣李軌讀)掀(字典邱近切左傳乃掀公以出于淖)惇(古音餘音
頓書惇大成裕孔音都混切)賁(集韻方問切禮記賁軍之將注賁讀為僨周禮虎賁氏劉昌宗讀)惛
(廣韻呼悶切管子五漫漫六惛惛張衡應間不見是而不惛注猶悶也)湓(廣韻普悶切郭璞江賦湓流雷
呴而電激)先(韻補息吝切詩相彼投兔尚或先之行有死人尚或墐之)憐(良刄切荀子無邑憐之色楊惊
注邑與悒同憐讀為恡)宣(韻會小補音巽易為宣髮注髮蚤白也今人謂少年白髮曰巽髮是也今本作
寡髮非韓子身不待年而憊髮不待年而宣)滇(韻㑹小補章刄切漢書地理志汝南郡屬縣慎陽顔師古
注慎字本作滇闞駰云永平五年失印更刻遂悮以水為心)名(韻補必仭切張華鮑元泰誄烈考中丞妙
世顯名峨峨先生誕資英俊)馮(韻註音奮荘子侅溺于馮氣郭象讀)洒(韻註音信同汛漢書東方朔傳
卒有不勝洒掃之職顔師古讀)尹(羊晉切王禹偁詩㑹待時来即併伸也知道在終無悶君不見路隨含笑
坐市中屈身豈愧丹陽尹又不見張生狂醉戀揚州冬瓜堰下甘肥遯)盡(韻㑹徐刃切張籍詩白麻詔下
移相印新堤未成舊堤盡王建詩蹄跡未乾人去近續後馬来泥汙盡枕弓睡盡待水生不見隂山在前陣徐
鉉詩報章欲託還京信筆拙紙窮情未盡珍重芸香陳子喬亦解貽書逺相問文同詩貪多乃為得亷恥曽不
論喧閙俄頃間咀嚼一時盡釋恵洪詩子已飽叢林件件無遺恨贈子湘源春山窮春不盡)忍(字典而振
切與韌同詩荏苒柔木注柔忍之木荏苒然釋文忍音刄)筍(集韻須閏切公羊傳齊人歸公孫敖之喪脅物
而歸之筍将而来也何休注齊魯以北謂竹輿為筍)菌(萹海音郡淮南子海人生若菌若菌生聖人)哂
(去聲黄庭堅詩歸来翻作客顧影良自哂一生萍托水萬事雪侵髩釋惠洪詩見性字注)辴(章刄切葉適詩
豪風増春愁異雪損花信聊以壮逰衍歸受兒女辴)窘(集韻具運切荘子困窘織屨郭象讀)愍(集韻忙覲
切引鄭康成曰民不愍作勞)憤(韻㑹小補房問切論語不憤不啓有上去兩音白居易樂府同伴行人因
借問欲説喉中氣憤憤)堇(韻註音覲詩堇荼如飴毛晃讀葉適詩援琴固停晷解甲仍轉瞬終歸寂寞人
破釜煑枯堇陳迹不及弔新綺何勞問又同僅漢書地理志豫章出黄金然堇堇物之所有)苑(韻註音醞
詩䝉伐有苑劉焯讀)穩(去聲杜甫詩可憐九馬争神駿顧視清髙氣深稳借問苦心愛者誰後有韋諷前支
遁)宛(韻註音醖荀子夏不宛暍楊倞注宛讀藴暑氣也詩云藴隆蟲蟲史記律書言陽氣冬則宛藏于虚
正義宛音藴)閫(苦悶切鄭俠詩使者入衡門紅光十餘仞衣冠出蓬室再拜望城閫)梱(集韻苦悶切齊
等也儀禮既拾取矢梱之劉昌宗讀)壼(韻註音困詩其類維何室家之壺君子萬年永錫祚𦙍)捆(韻㑹
小補苦悶切孟子捆屨織席陸善經讀)沌(韻註音頓荘子七日而混沌死李軌讀)焜(韻註音諢司馬
相如封禪頌煥炳焜煌蘇林讀)滿(集韻莫困切漢書石顯傳憂滿不食顔師古注滿讀曰懣音悶)懣(音悶
漢書石顯傳見滿字注)限(韻補胡艮切釋名艮限也時未可聴物生限止之也)典(陟刄切釋名典鎮也
制教法所以鎮定上下也)選(韻補須閏切陸機連珠禄放于寵非隆家之舉官私于親非興邦之選是以三
卿世及東國多衰弊之政五侯並軌西京有陸夷之運又與巽通後漢書西羌傳公卿選懦容頭過身)免
(正韻文運切音問禮記五世袒免)翦(韻補即刄切箭或作翦釋名翦進也所翦稍進前也)卷(韻補舉藴
切釋名暈捲也氣在外捲結之也)演(羊晉切吕氏春秋衛懿公有臣曰𢎞演注演讀如酳郭璞江賦潜演
之所汩淈李善注演水脈行地中弋刃切)戭(音印左傳蒼舒隤敳檮戭大臨音義韋昭讀已震反)静(徐刃
切劉子翬詩攬衣步新凉宇宙涵清潤月離南山髙水循雙澗静)品(初覲切樓鑰詩君不見黄金横帶號
神運不數臺城拜三品只今零落荒草中萬古凄凉有遺恨)退(正字通吐困切與褪同王建詩粉光深紫
膩肉色退紅嬌)願(楚詞集註王問反九章軫石崴嵬蹇吾願兮超回志度行隠進兮)誶(集韻與訊通荘
子察士無凌誶之事則不樂音義誶音信張衡思𤣥賦占水火而妄訊後漢書作妄誶)斷(徒困切班固答
賔戯搦朽磨鈍鉛刀皆能一斷是故魯連飛一矢而蹶千金虞卿以顧盻而捐相印)疝(韻補所艮切釋名疝
詵也氣詵詵然上入而痛也)殿(韻註音震論語奔而殿疏引司馬法乗車大震大震即大殿)變(字典
必慎切音髩陸雲詩羽儀未變叶有客來信)箭(韻補即刄切釋名矢又謂之箭箭進也周禮職方氏其利
金錫竹箭注故書箭為晉)薦(韻補即刄切史記五帝紀贊薦紳先生難言之徐廣注薦紳即縉紳也古字假
借耳)倦(胡補渠運切劉楨魯都賦至于日昃體勞怠倦一張一弛文武之訓)絢(韻補須閏切潘岳夏侯常
侍誄如彼隨和發彩流潤如彼錦繢列素㸃絢顔延之宋元皇后哀䇿文爰自待年金聲夙根亦既有行素章
増絢)命(唐韻正古音彌吝反易有隕自天志不舍命也姤其角上窮吝也詩大無信也不知命也崔駰詩戎
馬鳴兮金鼔震壮士激兮忘身命)政(章刃切葛澧錢塘賦南服越人北威齊晉徒闔廬之撫封實子胥之
輔政)性(息晉切釋惠洪詩書癡喜借人香癖出天性垂涕撥黄獨糞火曽發哂哂去聲葛澧錢塘賦在昔林
逋傲世嘉遁慕冥冥之髙飛潔皎皎而率性幽居遂志遺累深隱)盛(而振切葛澧錢塘賦聲光既振措國
彊盛南服越人北威齊晉)映(於刃切釋惠洪詩湘水有廬山蜀僧有吳韻無塵而俱清雪月夜相映)徑
(居焮切釋惠洪詩三年我東隣家顛開小徑一飯必招呼嘲之終不愠明朝趣去我嵗逼青陽近)定(巨靳
切劉子翬詩緬懐平生友契濶時光運石峯許尋盟有約殊未定)勝(舒閏切劉子翬詩事紛莽如塵欲掃
那得盡年衰覺世浮慮澹知心勝盡徐刄切)賸(直刃切劉子翬詩客情主意懽難盡短臘窮冬春欲近明
朝分手更愁人且覆清觴莫留賸)興(許覲切禮記始立學者既興器用幣注興當為釁儲光羲詩有客山
中至言傳故人訊蕩漾敷逺情飄颻吐清韻猗與春臯上無乃成秋興)實(韻補時刃切易勿用取女行不
順也困蒙之吝獨逺實也)腯(集韻徒困切禮記㣲子舍其孫腯而立衍也釋文腯徒遜反徐本作遁)
揮(集韻吁運切奮也)頎(集韻居焮切頭佳貌)瞋(集韻之刄切恚也)敶(廣韻直刄切列也)垠
(集韻苦恨切土有起跡曰垠)淪(集韻倫浚切没也)廵(轉注古音畧古文廵作順)循(集韻徐順切行
也)&KR2284;(集韻侘靳切大篪也)珣(集韻須閏切玉名)螾(集韻羊進切蟲名)肫(集韻朱閏切全腊也)
纁(集韻吁運切絳三入曰纁)忻(集韻居焮切察也)芹(集韻居焮切艸名)皸(集韻俱運切手足坼
裂也)魵(集韻芳問切魚名)鼢(集韻符問切䑕名)寃(集韻烏困切曲也)存(集韻徂悶切)昏
(韻㑹小補呼悶切閽也亦姓)痕(集韻古恨切腫病)壎(集韻吁運切盂也)蓀(集韻蘇困切艸名)
飩(集韻屯閏也味厚也)狻(韻㑹小補私閏切犬急也)圎(集韻王問切圜合也)㺦(集韻丑刄切㺦猭獸
走)臑(集韻奴困切肉醢)梭(集韻須閏切木也一曰木茂)訇(韻㑹小補九峻切欺言)矜(集韻
居覲切怜也)縝(集韻之刃切纑謂之縝)粉(集韻方問切傅也飾也)鱒(集韻徂悶切魚名)娩
(廣韻亡運切生也)滚(集韻古困切滚滚流水貌)琯(集韻古困切治金玉使瑩曰琯)甽(集韻朱閏切溝
也)芮(集韻儒順切蕞芮艸生貌)枘(集韻奴困切艸木始生也)臶(集韻徂悶切再至也)洊(集韻徂悶
切)闖(轉注古音畧音襯)
欽定叶韻彚輯卷三十八
