禮記正義卷第六十八
唐國子祭酒上護軍曲阜縣開國子臣孔穎逹等奉
勑撰
冠義第四十三正義曰案鄭目錄云名曰冠義者以其記冠禮成
人之義此於別錄屬吉事但冠禮起早晚書傳旣無正文案略說稱
周公對成王云古人冒而句領注云古人謂三皇時以冒覆頭句領繞頸
至黃帝時則有冕也故世本云黃帝造火食旃冕是冕起於黃帝也
但黃帝以前則以羽皮爲之冠黃帝以後乃用布帛其冠之年即天二
諸侯十二而冠故襄九年左傳云國君十五而生子冠而生子禮也又云
一星終也是十二年歲星一終案文王十五而生武王尚有兄伯邑考
金縢云王與大夫盡弁時成王十五而著弁則成王已冠矣是天子十
二而冠與諸侯同又祭法云王下祭殤五若不早冠何因下祭五等之
殤大夫冠之年幾無文案喪服大夫爲昆弟之長殤大夫旣爲昆弟
長殤則不二十始冠也其士則二十而冠也曲禮云十曰弱冠也
其夫子之子亦早冠所以祭殤有五其諸侯之子皆
素裳奠摯奠之於君也遂以摯見于鄉大夫鄉生者以摯謂
以雉也故士相見禮冬用雉夏用腒見於鄕大夫謂在朝之鄕大夫也鄕
先生謂鄕老而致仕也成人之者此明加冠成人之義必成人者
將責成人禮焉冠責以成人之事若成人事立可以治人也是冠者爲
治之本故先王重之行之於廟士行之於禰廟故士冠禮注廟謂禰廟
旣在襧廟此云尊先祖者尊禰即尊先祖之義且下士祖禰共廟其諸
侯則冠於大祖之廟故左傳云先君之祧以處之聘禮云不腆先君之
祧鄭注以爲始祖之廟則天子當冠於始祖廟也服虔注左傳先君之
祧處之以爲曾祖廟者以左傅魯襄公冠於衛成公之廟衛成公則當
今衞君獻公曾祖服虔望時解之故以祧爲曾祖非鄭義也
昏義第四十四正義曰案鄭目錄云名曰昏義者以其記娶妻之
義内教之所由成也此於別錄屬吉事也謂之昏者案鄭昏禮目錄
云娶妻之禮以昏爲期因名焉必以昏者取其陽往隂來之義入後
二刻半爲昏以定稱之壻曰昏妻曰姻故經解注云壻曰昏妻曰姻是
也謂壻以昏時而來妻則因之而去也若壻之與妻之屬名壻之親屬
名之曰姻女之親屬名之爲昏故鄭注昏禮云女氏稱昏壻氏稱姻
爾雅壻之父爲姻婦之父爲㛰又云壻之黨爲姻兄弟婦之黨爲㛰
兄弟是也其天地初分之後遂皇之時則有夫婦故通卦驗云遂皇始
世握機矩是法北斗七星而立七政禮緯斗威儀之篇七政則君臣父
子夫婦及政等旣稱夫婦是始自遂皇也譙周云大昊制嫁娶儷皮爲
禮是儷皮起於大昊也其媒官之義具於月令䟽孟子云舜不告而娶
是娶妻告父母亦起於五帝也其五帝以前爲昏不限同姓異姓三王以
來文家異姓爲昏質家同姓爲昏其昏之年幾案異義大戴說男三
十女二十有昏娶合爲五十應大衍之數自天子逹於庶人同一也
故春秋左氏說國君十五而生子禮也二十而嫁三十而娶庶人禮也
禮夫爲婦之長殤長殤十九至十六知夫年十四十五見士昏禮也許
君謹案舜年三十不娶謂之鰥文王十五而生武王尚有兄伯邑考知
人君早昏娶不可以年三十非重昏嗣也若鄭意依正禮士及大夫皆
三十而後娶及禮云夫爲婦長殤者關異代也或有早娶者非正
天子諸侯昏禮則早矣如左氏所釋毛詩所用家語說以男二十
冠女十五而笄自此以後嫁娶至男女
與家語異也昏禮至禮也正義曰此一節之
迎於門外揖讓而升自從始至終也納采者謂采擇之禮故昏禮
云下逹納采用鴈也必用鴈者白虎通云鴈取其隨時而南北不失節
也又是隨陽之鳥妻從夫之義也問名者問其女之所生母之姓名故
昏禮云爲誰氏言女之母何姓氏也此二禮一使而兼行之納吉
者謂男家旣卜得吉與女氏也納徵者納聘財也徵成也先納聘
財而后昏成春秋則謂之納幣其庶人則緇帛五兩卿大夫則玄纁玄
三纁二加以儷皮及諸侯加以大璋天子加以榖圭皆具於周禮經注也
請期者謂男家使人請女家以昏時之期由男家告於女家何必請者
男家不敢自專執謙敬之辭故云請也女氏終聽男家之命乃告之納
吉納徵請期每一事則使者一人行惟納徵無鴈以有幣故其餘皆用
鴈主人筵几於廟者謂行此等之禮主人謂女父母設筵几於禰
廟此等皆據士昏禮而知之也聽命於廟者謂女之父母聽受壻
之使者之命於廟堂之上兩楹之閒也父親至之也正義曰
此一節明親迎之時父之醮子眀迎婦之節父親醮子而命之迎
者謂壻父身親以酒醮子而命之親迎也男先於女也者釋命親
迎之意所以必命迎者欲使男往迎之女則從男而來也是男子先迎
女從後至是男先於女也若男子不迎女自來至是女自先來不得爲
男先於女也主人筵几於廟而拜迎于門外者主人女之父以壻
來親迎故拜迎於門外以敵禮待之壻執鴈入揖讓升堂再拜奠
鴈者主人就東階初入門將曲揖當階北面揖當碑揖至階三讓主人
升自阼階揖壻升自西階北面奠鴈再拜蓋親受之於父母也於時女
房中南面母在房戸外之西南面壻旣拜訖旋降出女出房南面立於
母左父西面誡之女乃西行母南面誡之是壻親受之於父母但親受
之非是分明手有親受示有親受之義故云蓋以疑之降出御婦
車者謂壻降西階而出親御婦車也而壻授綏者謂婦升車之時
而壻授之以綏御輪三周者謂壻御婦車之輪三匝然後御者代
壻御之婦至壻揖婦以入者謂婦至壻之寢門壻揖以婦入則稍
西避之故魏詩云宛然左辟謂此時也共牢而食在夫之寢胥
故孝經云喪則致其哀祭則致其嚴是昏禮爲諸禮之本也夫禮
至體也正義曰此經因昏禮爲諸禮之本遂廣明禮之始終始則
在於冠昏終則重於喪祭其閒有朝聘鄕射是禮之大體之事也
夙興至代也正義曰此論昏禮明日婦見舅姑舅姑醴婦又舅
姑入室婦饋特豚又眀日舅姑饗婦之節此即士昏禮也故有特豚饋
於舅姑若大夫以上非唯特豚而巳雖以士爲主亦兼明大夫故有厥
眀舅姑共饗婦若士婦見舅姑之日即舅姑饗婦故士昏禮舅姑醴
婦醴婦旣訖則饗之不待厥明也婦執笄棗栗叚脩以見者案士
昏禮舅坐于阼階西面姑坐于房外南面婦執笲棗栗進東面拜奠
于舅席訖婦又執腵脩升進北面拜奠于姑席是也贊醴婦婦祭
脯醢祭醴者案士昏禮婦席于戸牖間贊者酌醴置於席前北面婦
於席西東面拜受贊者西階上北面拜送又拜薦脯醢婦升席左執
觶右祭脯醢訖以柶祭醴三是祭脯醢祭醴也成婦禮也者言所
以見舅姑及醴之者成其爲婦之禮也舅姑入室婦以特豚饋者
案士昏禮舅姑入于室婦盥饋特無魚南
代者則上經婦降自阼階以著代是也申重也旣明婦禮順又重加之
以著代之義也所以重責婦順焉也者言成婦禮眀婦順則重著
代所以厚重責婦人之孝順焉分之則婦禮婦順著代三者別文皆揔
歸於婦順故自此以下唯申明婦順也以審守委積蓋藏者言旣
當夫氏又成婦事以此詳審保守家之所有委積掩蓋藏聚之物也
注室人謂女妐女叔諸婦也正義曰經旣言順於舅姑乃和於室
人是在室之人非男子也女妐謂壻之姊也女叔謂壻之妹諸婦謂娣
姒之屬注云順備者行和當事成審也正義曰行是順於舅
姑和謂和於室人當謂當於夫則前經所說是也云事成審者則前經
以成絲麻布帛之事以審守委積蓋藏是事成審也是以至順
也正義曰此經更申明前經成婦順之事所以能成婦順者以未
嫁之前先教以四德故此經明嫁所教之事祖廟未毁教于公宫
者此謂與君爲骨肉親廟有四高祖之廟未毀除此欲嫁之女教於
公宫也祖廟旣毁教于宗室者謂與君四從以外同高祖之父以
上其廟旣遷是祖廟旣毀此女則教於大宗子之室
教之其教已成祭女所出祖廟成也
以爲未嫁之前先教四德又祭而告但成其爲婦之順欲使嫁而爲婦
奉遵此教而成和順注謂與至告焉正義曰此云教於公宫
故知是天子諸侯同姓也天子當言王宫今經云公宫知兼天子者此
云公宫謂公之宫也若天子公邑官家之宫耳非謂諸侯公宫也此昏
義雖記士昏禮之事自此以下廣明天子以下教女及夫婦之義故此
經教女舉貴者言云嫁女者必就尊者教成之者案内則女子十年不
出使姆教成之明巳前恒教但嫁前三月特就公宫之教欲尊之也云
教之者女師也者即詩周南云言告師氏則昏禮注云姆婦人五十無
子出者也云祖廟女所出之祖也者謂女父與君所分出之祖或與君
共高祖而分出以下皆然與諸侯共高祖廟未毁所出之女皆自公宫
教之天子雖七廟親廟上自高祖以下也云公君也者鄭恐唯謂諸侯
之公故解公爲君天子諸侯皆稱君云宗室宗子之家也者鄭旣不云
大宗小宗則大宗小宗之家悉得教之與大宗近者於大宗教之與大
宗遠者於小宗教之此記謂君之同姓若君之異姓異姓始祖在者其
後亦有大宗小宗其族人嫁女各於其家也云祭之祭其所出之柤也
者此女出於君之高祖則祭高祖廟出於君之曾祖則祭曾祖以下皆
然女親行祭詩云誰其尸之有齊季女是也云祭無牲牢告事耳非正
祭也者以祭君之廟應用牲牢今其俎唯魚故云告事耳非正祭也云
其齊盛用黍者以其告祭不用正牲則無稻梁旣以蘋藻爲羹則當有
齊盛此士祭特牲黍稷故知此亦用黍也云君使有司告之者約雜記
釁廟使有司行之故知此告成之祭亦使有司也若有卿大夫以下則
女主之宗子掌其禮也云若其祖廟巳毁則爲壇而告焉者此謂與宗
子或同曾祖假令宗子爲士只有父祖廟曾祖高祖無廟則爲壇於宗
子之家而告焉若與宗子同曾祖則爲壇告曾祖焉若與宗子同高祖
則爲壇告高祖焉此注或有作墠者誤也所以知者以祭法篇適士二
廟一壇則曾祖爲壇也大夫三廟二壇則高祖及高祖之父為壇或可
宗子爲中士下士伹有一廟無壇則爲墠而告之也古者至盛德
正義曰此一經因上夫婦昏禮之事故此明天子與后各立其官掌内
卜之事法隂陽所爲但后之所立六宫周之法也
之制也欲見其婁相當夏周木對為内外也
正義曰案宫人云掌王六寢之脩注云路寢一小寢五是天子六寢
也云六宫在後者后之六宫在王之六寢之後亦大寢一小寢五其九
嬪以下亦分居之其三夫人雖不分居六宫亦分主六官之事或二宫
則一人也或猶如三公分主六卿之類也云六官在前者六卿之官在
王六寢之前其三孤亦分主六官之職揔謂之九卿故考工記云外有
九室九卿朝焉是也云三公以下百二十人者周三百此百二十人延
於百數故云似夏時以無正文故稱似也云内治婦學之法也者案九
嬪職云掌婦學之法故知内治是婦學也云隂德謂主隂事隂令也者
案内宰掌王之隂事隂令注云隂事謂羣妃御見之事隂令爲王所求
爲於北宫也是故至義也正義曰此以下說男女之教若其
不得日月爲之適食人眀天子與后是父之與母之義是故曰食
則天子素服而脩六官之職蕩天下之陽事者謂救曰之時著素服蕩
除天下之陽事有穢惡者案左傳昭三十一年十二月辛亥朔日有食
之庚午之日始有謫謫謂曰之將食之氣氣見於上所以責人君也故
詩云十月之交朔月辛夘日有食之亦孔之醜又云此日而食于何不
臧是君之不善而曰食凡日食若壬午朔日有食之左傳云公問於梓
愼禍福何爲對曰二至二分日有食之不爲災也日月之行也分同道
也至相過也其他月則爲災陽不克也故常爲水也然詩之十月則夏
之八月秋分曰食而爲災者以辛夘之日夘往侵辛由反克金故爲災
昭七年夏四月甲辰朔日有食之而大咎衞君上卿四月夏之二月爲
災者以其甲辰之日甲爲木辰爲土夘當克土今日食土反克木故爲
災也昭二十一年秋七月壬午朔而日食壬爲水午爲火水應克火而
日食火反克水不爲災者以秋七月夏之五月是壬午之時得有克壬
之理故不得爲災杜預以爲假曰食之異以戒懼人君其言若信若不
信不可定以爲驗也
鄕飲酒義第四十五正義曰案鄭目錄云名曰鄕飲酒義者以其
記鄕大夫飲賓于庠序之禮尊賢養老之義此於別錄屬吉事儀禮
有其事此記釋其義也伹此篇前後凡有四事一則三年賓賢能二則
鄕大夫飲國中賢者三則州長習射飲酒四則黨正
言之皆謂之鄕飲酒知此篇合有四事者以鄭注鄕人
州長黨正鄭又云飲國中賢者亦用此禮也鄭必知此篇鄕大夫賓賢
能及飲國中賢者并州長黨正者以此經云鄕人即鄕大夫士則州長
黨正又云君子謂卿大夫飲國中賢者下又云六十者坐五十者立侍
亦是黨正飲酒之事下又云合諸鄕射是亦州長習射之禮鄭以此參
之故知此篇兼有四事鄕則三年一飲州則一年再飲黨則一年一飲
也所以然者天子六鄕諸侯三鄕鄕二鄕大夫一鄕各有鄕大夫而鄕
有鄕學取致仕在鄕之中大夫爲父師致仕之士爲少師在於學中名
爲鄕先生教於鄕中之人謂鄕學每年入學三年業成必升於君若
天子鄕則升學士於天子若諸侯之鄕則升學士於諸侯凡升之必用
正月也將用升之先爲飲酒之禮鄕大夫與鄕先生謀事學生最賢使爲
賓次者爲介又次者爲衆賓此鄕大夫爲主人與之飲酒而後升之故
周禮鄕大夫職云三年則大比放其德行道藝而興賢者能者鄕老
及鄕大夫帥其吏與其衆寡以禮禮賓之鄭云賢者有德行者能者
有道藝者故鄭云古者年七十而致仕老於鄕里大夫名曰父師士名
少師而教學焉恒知鄕人之賢者是以大夫就而謀之賢者以爲賓其
次以爲介又其次爲衆賓而與之飲酒是亦將獻之以禮禮賓之也若
州一年再飲者是春秋習射因而飲之以州長爲主人也若黨一年一
飲者是歲十二月國於大蜡祭而黨中於學飲酒子貢觀蜡是也亦
黨正爲主人也此鄕飲酒之義說儀禮鄕飲酒也但儀禮所據是諸侯
之鄕大夫三年賓賢能之禮故鄭儀禮鄕飲酒目錄云諸侯之鄕大夫
三年將獻賢者於君以禮賓與之飲酒是也鄭必知諸侯鄕大夫者以
鄕飲酒禮云磬階間縮&KR0764;注云大夫而特縣方賓鄕人之賢者從士禮
也若天子之大夫特縣則鍾磬並有今唯云磬故知諸侯之鄕大夫也若
諸侯之州長則士也故儀禮鄕射是諸侯州長經稱鹿中記云士則鹿
中明非諸侯之鄕大夫爲之也鄕飲至以道正義曰此一節
初眀鄕飲酒之禮拜迎至拜洗相尊敬之事故聖人制之以道也
鄕飲酒之義主人拜迎賓于庠門之外者此謂鄕大夫故迎賓于庠門
外若州長黨正則於序門外也盥洗揚觶者謂主人將獻賓以水
盥手而洗爵揚觶謂既獻之後舉觶酬賓之時亦盥洗也必盥
以致其絜敬之意也拜至者謂賓與主人升堂之後主人於
之上北面再拜是拜至也拜洗者謂主人拜至訖洗爵而升賓於
西階上北面再拜拜主人洗也拜受者賓於西階上拜受爵也
拜送者主人於阼階上拜送爵也拜旣者旣盡也賓飲酒旣盡而
拜也所以致敬也者言賓主相拜致其恭敬之心尊讓絜敬
也者言入門而三揖三讓是尊讓盥洗揚觶是絜也拜至拜洗之等
是致敬也故㧾結之云尊讓絜敬也者君子之所以相接也
注庠鄕學也州黨曰序正義曰案州長職云春秋射于州序黨正
云屬民飲酒于序是州黨曰序有室謂之庠無室謂之序鄕學爲庠
州黨爲序學記云黨有庠者謂鄕人在州黨但於鄕之庠學不別立
也則州黨曰序必是無室今案鄕射云豫則鈎楹内堂則由楹外故鄭
注云庠之制有堂有室也豫讀如成周宣謝災之謝凡屋無室日謝今
文豫爲序序乃夏后氏之學亦非也以此言之則州黨爲序其義非
也今云州黨曰序者但州黨之序雖並皆無室今鄕射則鈎楹内是内
之深無室事顯正得讀豫爲謝是無室故也不得讀豫爲序以序
非無室之名故云非也以有楹内楹外之言故鄭特云序非也謂正鄕
射文非非是餘處序字皆非也餘處之序並皆無室也但有虞氏之庠
周以爲鄕學夏后氏之序周以爲州黨之學明夏時之序則有室也周
時州黨之序則無室也序名雖同其制則別故鄕射注云序乃夏后氏
之學非謂州黨之學也以鄕射爲豫巳非今文爲序又非故云亦非鄕
學雖爲序云亦有東西牆謂之序故鄕飲酒或云序東西州學雖爲序
據其序内亦有堂稱故鄕射或云堂東堂西也鄕人至賓也
正義曰此一節明設尊及玄酒貴其質素又羞出東房及東榮設洗主
人事賓之義也鄕人謂鄕大夫也士謂州長黨正也君子者謂卿大夫
也尊於房戸之閒賓主共之也者以鄕大夫等唯有東房故設酒
尊於東房之西室戸之東在賓主之閒示賓主之共有此酒也酒雖主
人之設賓亦以酢主人故云賓主共之也尊有玄酒貴其質也者
北面設尊玄酒在左謂在酒尊之西也所以設玄酒在西者地道尊右
貴其質素故也羞出自東房主人共之也者謂供於賓也
洗當東榮榮屋翼也設洗於庭當屋翼也必在東者示主人所以
以事賓從冠義以来皆記者疊出儀禮經文每於一事之
禮經義每義皆舉經文於上陳其義於下以釋之也他皆放此也
賓主至務焉正義曰此一節明賓主介僎坐位之義也賓主
象天地也介象隂陽也者天地則隂陽著成爲天地故賓在西北天
地嚴凝之氣著主在東南天地温厚之氣著介坐在西南象隂之微氣
僎在東北象陽之微氣三賓象三光者謂衆賓也四面之坐
象四時也者主人東南象夏始賓西北象冬始僎東北象春始介西南
象秋始其四時不離天地隂陽之内而坐即是賓主介僎之所象也
曰聖者聖通也謂上諸事並是通賓主之意也聖立而將之以敬
曰禮者謂通賓主之事其道巳立能將行之以恭敬乃謂之禮也
禮以體長幼曰德德者得也旣能有禮以體成長糿於事得宜故曰德
也德也者得於身也重釋稱德之義是得善行於其身謂身之所
行皆得於理也古之學術道者將以得身也者術者藝也言古之
人學此才藝之道也將以得身也謂使身得成也此謂賓賢之人有術
道今以賓敬接待之事其尊敬學習術道身得成就而有令名
是故聖人務焉者以上賓主德義之事於禮最重故聖人務行焉
祭薦至爭矣正義曰此一節眀飲酒之禮祭薦祭酒相尊敬之心貴
禮賤財之義祭薦者主人獻賓賓即席祭所薦時脯醢也
祭酒者賓旣祭薦又祭酒也敬禮也者言賓旣祭薦又祭酒是賓
敬重主人之禮也嚌肺嘗禮也賓旣祭酒之後興取俎上之肺嚌
齒之所以嘗主人之禮也啐酒成禮也於席末者啐謂飲主人酒
而入口成主人禮於席末謂席西頭也案鄕飲酒禮祭薦祭酒濟肺
皆在席之中唯啐酒在席之末又鄕飲酒禮云祭脯醢奠爵右取肺卻
左手右絶末以祭尚左手嚌之興加于俎坐挩手遂祭酒嚌肺在前祭
酒在後此先云祭酒者嚌是嘗嚌之名祭酒是未飲之稱故祭酒與祭
薦相連表其敬禮之事言是席之正非專爲飲食也者若此席專
爲飲食應於席中啐酒今乃席末啐酒此席之設本不爲飲食是主人
敬重於賓故設席耳祭薦祭酒嚌肺在席中者敬主人之物故在席中
啐酒入於已故在席末也此所以貴禮而賤財也者於席上祭薦
祭酒是貴禮席末啐酒是賤財也卒觶致實於西階上言是席之
上非專爲飲食也者卒觶主人酬賓賓卒立以兵觶也致實
其所實之酒於西階上不就席卒觶者言此席之上非專爲飲食也故
不於席所而卒觶啐纔始入口猶在席末也卒觶則盡爵故遠在西階
上前文方論設席之禮故言是席之正此覆說前席故變文言是席之
上上亦正也此先禮而後財之義也者先禮即貴後財則賤則亦
上下互而相通也注致實至末也正義曰以經卒觶致實旣
云卒觶論其將欲卒觶之時舉其事者致實論其盡酒之體故更言
致實也云酒爲觴實者以盡酒稱致實之意酒爲觴中之實今致盡
此實也云祭薦祭酒嚌肺於席中唯啐酒於席末也者皆鄕飲酒禮文
鄕飲至立矣正義曰此眀黨正飲酒正齒位之事六十者坐
五十者立待者案鄕飲酒禮賓賢能則用處士爲賓其次爲介其次
爲衆賓皆以年少者爲之此正齒位之禮其賓介等皆用年老者爲之
其餘爲衆賓賓内年六十以上於堂上於賓席之西南面坐若不盡則
於介席之北東面北上其五十者則立於西階下東面北上示有陪侍
之義非即在六十者旁同南面立也以聽政役者所以立於階下
示其聽受六十以上政事役使也所以明尊長也者言欲明尊敬
六十之長老故立而聽政役六十者三豆至九十者六豆者以其
每十年加一豆非正禮故不得爲籩豆偶也其五十者亦有豆也但二
豆而已則鄕飲酒禮衆賓立於堂下者皆二豆其賓介之豆無正文當
依衆賓之年而加之也所以眀養老也豆是供養之物故云眀養
老立侍是陪侍之儀故云明尊長也而后乃能入孝弟者人若知
尊長養老則能入孝弟之行也民入孝弟謂入門而能行孝弟
出尊長養老者謂出門而能尊長養老也合諸鄕射教之鄕飲酒
之禮而孝弟之行立矣者諸於也謂春秋二時聚合其民於州長鄕射
之禮以教之鄕飲酒之禮謂十月黨正飲酒是教之鄕飲酒之禮旣州
長教射黨正教飲酒則民知尊長養老故孝弟之行以此而成立也
注此說至禮也正義曰鄭知此經所說是黨正正齒位者以儀禮
鄕飲酒之篇無正齒位之禮今此云六十者坐五十者立侍故知是黨
正正齒位之禮此謂初飲酒之時正齒位及其禮末皆以醉爲度雜記
云一國之人皆若狂是也云其鄕射則州長春秋以禮會民而射于州
序之禮也者此則州長職文引之者證經中之鄕射也云謂之鄕者州
黨鄕之屬也者旣是州長黨正射飲而並謂之鄕者以州黨屬鄕故云
鄕之屬也云或則鄕之所居州黨者鄭更云別解此州黨謂之鄕鄕之
所居此州黨行飲酒射之禮鄕大夫則代此州長黨正爲主人故得稱
鄕射鄕飲酒也若鄕之州黨鄕所不居則鄕大夫不得爲主人亦不得
稱鄕射鄕飲酒但謂之州射黨正飲酒可也云如今郡國下令長於鄕
射飲酒者謂郡治之下及王侯有國治之下滿萬戸以上之令不滿萬
戸之長於己縣或射或飲酒則從郡之大守及主國之相來自行禮相
監臨之儀不用令長禮也令長射而飲酒似州長黨正也大守與相來
監臨似鄕大夫監臨也故引以相證也孔子至易也正義曰
謂孔子先觀鄕飲酒之禮而稱知王道之易易故記者引之結成鄕飲
酒之義吾觀於鄕者鄕謂鄕飲酒言我觀看鄕飲酒之禮有尊賢
尚齒之法則知王者教化之道其事甚易以尊賢尙齒爲教化之本故
也不直云易而云易易者取其簡易之義故重言易易猶若尙書王道
蕩蕩王道平平皆重言取其語順故也主人至別矣正義曰
此一經明鄕飲酒之禮主人待賓之異明貴賤之別也衆賓自從
之者主人親自速賓并往速介而衆賓不須往速自從賓介而來也
而衆賓自入者謂賓介至門主人拜賓及介而衆賓不須拜自入門是
賓介貴於衆賓貴賤之義别矣三揖至辨也正義曰此明主
人於賓介禮隆殺分別也拜至獻酬辭讓之節繁者主人於賓三
揖三讓拜其來至又酌酒獻賓賓酢主人主人又酌而自飲以酬賓是
辭讓之節其數繁多也及介省矣者案鄕飲酒介酢主人則上主
人不酬介也是及介省矣至干衆賓升受坐祭立飲不酢而降者
案鄕飲酒之禮主人獻衆賓于西階上受爵坐祭立飲不酢主人而降
西階東面也隆殺之義辨矣者於賓禮隆衆賓禮殺是隆殺之
義别也工入至流也正義曰此一節論鄕飲酒設樂樂賓罷則
以禮正之不至流邪之事也工入升歌三終者謂升堂歌鹿鳴四
牡皇皇者華每一篇而一終也主人獻之笙入三終者謂吹笙之
人入於堂下奏南陔白華華黍每一篇一終也主人獻之者謂
獻笙人也閒歌三終者間代也謂笙歌巳竟而堂上與堂下更代
而作也堂上人先歌魚麗則堂下笙由庚此爲一終又堂上歌南有嘉
魚則堂下笙崇丘此爲二終也又堂上歌南山有臺則堂下笙由儀此
爲三終也此皆鄕飲酒之文故鄭注鄕飲酒云閒代也謂一歌則一吹
也魚麗言大平年豐物多也此采其物多酒旨所以優賓也南有
嘉魚言大平君子有酒樂與賢者共之也此采其能以禮下賢者賢者
纍蔓而歸之與之燕樂也南山有臺言大平之治以賢者爲本此采其
愛友賢者爲邦家之基民之父母旣欲其身之壽考又欲其名德之長
也由庚崇丘由儀今亡其義未聞也合樂三終者謂堂上下歌瑟
及笙並作也若工歌關睢則笙吹鵲巢合之若工歌葛覃則笙吹采蘩
合之若工歌卷耳則笙吹采蘋合之所以知然者則鄕飲酒云乃合樂
周南關睢葛覃卷耳召南鵲巢采蘩采蘋鄭云合樂謂歌樂與衆聲
俱作周南召南國風篇也王后國君夫人房中之樂歌也關睢言后妃
之德葛覃言后妃之職卷耳言后妃之志鵲巢言國君夫人之德采蘩
言國君夫人不失職采蘋言卿大夫之妻能脩其法度也工告樂
備遂出者工謂樂正工先告樂正樂正告賓以樂備而遂下堂也言遂
出者樂正自此至去不復升堂也鄕飲酒云工告于樂正樂正告于賓
乃降注云樂正降者以正歌備無事也降立西階東北面一人揚
觶乃立司正焉者一人謂主人之吏也一人舉觶之後乃立司正樂旣
備將留賓旅酬爲有懈惰故主人使相禮者一人爲司正以監之也舉
觶示將行旅酬也鄕飲酒云作相爲司正又云司正洗觶升自西階阼
階上北面受命于主人主人曰請安于賓司正告于賓賓禮辭許注
云爲賓欲去留之告賓於西階又云司正旣舉觶而薦諸其位注云司
正主人之屬也無獻因其舉觶而薦之知其能和樂而不流也者
結之也流失禮也工升歌後立司正以正之故知鄕飲酒能和樂不流
邪失禮也賓酬至遺矣正義曰此經明旅酬之時賓主少長皆
得酬酒長幼無被遺棄之事少長以齒終於沃洗者言旅酬之
時賓主人之黨各以少長爲齒以次相旅至於執掌罍洗之人以水
沃盥洗爵者皆預酬酒之限此經主人酬介介酬衆賓雖據旅酬之
時其少長以齒終於沃洗是無筭爵之節也伹因其旅酬遂連言無筭
爵欲見無不周徧弟長而無遺而知終沃洗是其無筭爵案鄉
主人之贊者西面北上不與無筭爵然後與是也知其弟
無遺矣者弟少也言少之與長皆被恩澤而無遺弃也故云知其能弟
長而無遺也降說至亂也正義曰此一經明飲酒之禮雖爵行
無數猶能節文自終不至於亂也降說屨升坐者此謂無筭爵之
初也以前皆立而行禮未徹俎故未說屨至此徹俎之後乃說屨升堂
坐也脩爵無數者謂無筭爵也熊氏云謂行爵無數矣朝不
廢朝者朝後乃行飲酒之禮是朝不廢朝也莫不廢夕者謂飲酒
禮畢乃治私家之事是莫不廢夕此謂鄕飲酒之禮若黨正飲酒一國
若狂無不醉也節文終遂焉者終謂終竟也遂謂曰也言雖至飲
畢主人備禮拜而送賓節制文章終音申遂不有闕少故鄭云終遂由
充備也知其能安燕而不亂也謂安在於燕樂而不至亂也
貴賤至易也正義曰此一節揔結上經明上五種之事又覆說前
文孔子所以知王道之易易也此五行者足以正身安國矣者五
行謂上第一云貴賤之義別第二云隆殺之義辨第三云和樂而不流
第四云弟長而無遺第五云安燕而不亂是五種之行也彼國安
而天下安者以鄕飲酒於此將天下諸侯爲彼國故云彼國安而天下
安也鄕飲至本也正義曰此記者更覆說鄕飲酒之義有所
法象之事前文雖備故此更詳也立賓以象天立主以象地者前
文天地共言故云賓主象天地此則析言之賓以象天主以象地賓者
主之所尊敬故以賓象天主供物以養賓故以主象地也設介僎
以象日月者則前經隂陽也但隂陽據其氣日月言其體僎在東北象
日出也介在西南象月出也注三光三大辰也正義曰案昭
十七年有星孛于大辰公羊云大辰者何大火也伐爲大辰北辰亦爲
大辰故爾雅云大辰房心尾也大火謂之大辰北極謂之北辰是三大
辰也何休云大火與伐天所以示民時早晩天下取以爲正故謂之大
辰辰時也是天之政教出於大辰亨狗至本也正義曰此一節覆
眀上立主象地以下諸文之意也亨狗於東方祖陽氣之發於東
方也者此覆說前文羞出自東房也洗之在阼其水在洗東祖天
地之左海也者此覆說前經洗當東榮因說水在洗東法天地左海
也尊有玄酒教民不忘本也者此覆說上文尊有玄酒貴其質也
賓必至參也正義曰此一節更揔明鄕飲酒坐所在并明三揖
三讓每事皆三之義産萬物者聖也者聖之言主也東方産育萬
物故爲聖也養之長之假之仁也者假大也謂養育萬物長之使
大仁恩也五行春爲仁夏爲禮今春爲聖夏爲仁者春夏皆生養萬
物俱有仁恩之義故此夏亦仁也聖旣生物以生物言之則謂之聖故東方
爲聖也各以義言之理亦通也中者藏也者言北方主智亦爲信
也若以五行言之則爲信若以萬物歸藏言之則爲藏也介必東
鄕介賓主也者主人獻賓將西行就賓賓又南行將就主人介在西階之
上以介覵隔賓主之閒也主人者造之産萬物者也釋所以主人
居東方之意東方産育萬物主人供客所須故主人造爲産萬物之事
也月者三日則成魄者謂月盡之後三日乃成魄魄謂明生傍有微
光也此謂月明盡之後而生魄非必月三日也所以前月大則月二日生魄前
月小則三日乃生魄三賓者政教之本者凡建國旣立三卿助君治國
今鄕飲酒立三賓象國之立三卿故云政教之本也注言禮者隂
也大數取法於月也正義曰樂旣爲陽故禮爲隂月是隂精故禮
之數取法於月也
禮記正義卷第六十八
