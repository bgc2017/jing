朱文公易說易類
提要
(臣)等謹案朱文公易說二十二卷宋朱鑑編
案朱子世系朱子三子長曰塾塾二子長曰
鑑則朱子嫡長孫也鑑字子明以廕補迪功
郎官至湖廣總領朱子注易之書為目有五
曰易傳十一卷曰易本義十二卷曰易學啟
蒙三卷曰古易音訓二卷曰蓍卦考悞一巷
皆有成帙其朋友論難與及門之辨說則散
見語錄中鑑彙而葺之以成是編昔鄭元箋
註諸經其孫魏侍中小同復裒其門人問答
之詞為鄭志十一巷鑑之編輯緒言亦猶此
例也考朱子初作易傳用王弼本後作易本
義始用吕祖謙本易傳宋志著錄今已散佚
當理宗以後朱子之學大行賸語殘編無不
奉為球璧不應手成巨帙反至無傳殆以未
定之說自削其稿故不復流布與鑑是書全
採語錄之文以補本義之闕其中或門人記
述未必盡合師說或偶然問答未必勒為確
論安知無如易傳之類為朱子所欲刊除者
然收拾放佚以備考證亦可云能世其家學
矣乾隆四十二年二月恭校上
總纂官(臣)紀呁(臣)陸錫熊(臣)孫士毅
總校官(臣)陸費墀
