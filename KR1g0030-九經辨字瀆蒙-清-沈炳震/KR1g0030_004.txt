九經辨字瀆蒙卷四
歸安沈炳震撰
經典傳異(凡上書者皆註疏本下異者皆石經文其非石經各標所据本以别之)
周易
也(坤)至静而德方方上旁加也字(繫辭下)吉无不
利利下有也字
包(蒙)九二包蒙包作苞(泰)九二包荒象曰包
荒包皆作苞
乎(需)位乎天位乎作于
上(履)元吉在上大有慶也無上字
晳(大有)明辨晳也晳作晢
裒(謙)君子以裒多益寡裒作褒
日月不過(觀)觀天之神道而四時不忒神道下旁
加日月不過四字
大(噬嗑)利艱貞吉吉上旁加大字
貞(賁)小利有攸往小利下旁加貞字
輝(大畜)剛健篤實輝光輝作煇
稊(大過)枯楊生稊(本義)稊作梯
天(離)日月麗乎天天作大
熏(艮)厲熏心(本義)熏作薰
言(繫辭上)言乎其小疵也言作存
縻吾與爾縻之縻作靡
嚮其受命也如嚮嚮作響
於其孰能與於此哉無於字
橔(繫辭下)易之以棺槨槨作椁
小力小而任重小作少
才三才之道也(說卦)兼三才而兩之才皆作材
萑(說卦)為萑葦萑作雚
其(序卦)必反其家其作於
所決必有所遇無所字
飭(雜卦)蠱則飭也飭作飾
姤姤遇也姤作遘
尚書
僝(堯典)共工方鳩僝功(蔡註)僝作僝
二十(舜典)二十有八載二十作卄凡二十皆同
三十三十登庸三十作卅凡三十皆同
降(大禹謨)降水儆予(禹貢)北過降水(蔡註)降皆作洚
達于(禹貢)浮于洛達于河無達于二字
迆東迆北會于匯(蔡註)迆作迤
弗(甘誓)弗用命戮于社(蔡註)弗作不
厥(太甲中)視乃厥祖(蔡註)厥作烈
后(大甲下)惟明明后無后字
材(咸有一德)任官惟賢材(蔡註)材作才
侮老(盤庚上)汝無侮老成人侮老作老侮
乃(盤庚中)乃祖乃父乃父作先父(酒誥)弗蠲乃事
(蔡註)乃作汝
子作丕刑于朕孫孫上有子字
令(說命上)臣下罔攸稟令令作命
藥若藥弗瞑眩藥作樂
之(說命下)敢對揚天子之休命無之字(武成)封比干
墓式商容閭墓上閭上皆旁加之字
胡(西伯戡黎)大命不摯不上旁加胡字
徇(泰誓中)王乃徇師而誓徇作循
籲無辜籲天(召誥)以哀籲天(蔡註)籲皆作龥(前後龥字皆同)
監厥監惟不遠(蔡註)監作鑒
世(泰誓下)乃汝世讐世作誓
晢(洪範)明作晢(又)晢時燠若(蔡註)晢皆作哲
逆(金縢)惟朕小子其新逆釋文馬本作親迎(蔡註)逆
作迎
攻(召誥)攻位于洛汭攻作公
越(君奭)越我民罔尤違(蔡註)越作曰
棄(蔡仲之命)無荒棄朕命棄作失
方多(多方)告爾有多方士(蔡註)作有方多士
毛詩
禯(何彼禯矣)何彼禯矣二(朱句)傳禯皆作穠
泄泄(雄雉)泄泄其羽泄泄作洩洩(十畝之間)桑者
泄泄兮(民勞)俾民憂泄(板蕩)無然泄泄泄
皆作洩
雝雝(匏有苦葉)雝雝鳴雁(蓼蕭)和鸞雝雝(思齊)雝雝在宫
(卷阿)雝雝喈喈(清廟)肅雝顯相(振鷺)于彼西雝(有瞽)肅
雝和鳴(雝)有來雝雝雝皆作雍
鞫(谷風)昔育恐育鞫(朱傳)鞫作鞠
紲(君子偕老)是紲袢也紲作絏
焉(定之方中)終焉允臧焉作然
氓(氓)氓之蚩蚩氓作甿
父母兄弟(竹竿)遠父母兄弟作遠兄弟父母
羊牛(君子于役)羊牛下括(朱傳)作牛羊
大(大叔于田)大叔于田乘乘馬(朱傳)無大字
辰(東方未明)不能辰夜(朱傳)辰作晨
知我(園有桃)不知我者(二句)作不我知者
駮(晨風)隰有六駮(朱傳)駮作駁
樂(衡門)可以樂飢樂作&KR1276;
懮(月出)舒懮受兮懮作憂
姬(株林)從夏南(二句)南下皆旁加姬字
於(七月)上入執宫功執下旁加於字
翛翛(鴟鴞)予尾翛翛翛翛作脩脩
不(東山)不可畏也(朱傳)不作亦
覯(伐柯)我覯之子(朱傳)覯作遘
飭(六月)戎車既飭飭作飾
三十于三十里三十作卅凡三十皆同
茀(菜芑)簟茀魚服(朱傳)茀作笰
斯(我行其野)言歸斯復(朱傳)斯作思
祗亦祗以異(朱傳)祗作秪
詒(斯干)無父母詒罹(朱傳)詒作貽
維(十月之交)家伯維宰(朱傳)維作冡
噂噂沓背憎噂作蹲
旻(而無正)旻天疾威旻作昊
憯憯憯憯日瘁憯憯作慘慘
鞠(小弁)鞠為茂草鞠作鞫
憮(巧言)亂如此憮(又)昊天泰憮憮皆作幠
爰(四月)爰其適歸(朱傳)爰作奚
雍(無將大車)維塵雍兮(朱傳)雍作雝
醻(楚茨)獻醻交錯(朱傳)醻作酬
皇(漸漸之石)不皇朝矣(又)不皇出矣(又)不皇他矣
(朱傳)皇皆作遑
乃(緜)乃召司空乃召司徒乃皆作迺
于(皇矣)以篤于周祜(朱傳)無于字
祈(行葦)以祈黃耉祈作祁
埸(公劉)廼埸廼疆(朱傳)埸作埸
乃乃覯于京(又)既登乃依乃造其曹乃皆作廼
僚(板)及爾同僚僚作寮
克(抑)汝雖湛樂從樂下旁加克字
愧尚不愧于屋漏愧作媿
遡(桑柔)如彼遡風遡作愬
涼涼曰不可涼作諒
耗(雲漢)耗斁下土耗作秏
籍(韓奕)實畝實籍籍作藉
之川附庸(江漢)錫山土田錫下旁加之字山
下旁加川字田下旁加附庸二字
界(思文)無此疆爾界界作介
庤(臣工)庤乃錢鎛(朱傳)庤作痔
屢(桓)綏萬邦屢豐年屢作婁
年(有駜)歲其有有下旁加年字
厥君子有榖詒孫子詔下旁加厥字
茷茷(泮水)其旂茷茷(朱傳)茷茷作筏筏
祁祁(玄鳥)來假祁祁(朱傳)祁祁作祈祈
王(殷武)曰商是常商下旁加王字
周禮
三十(天宫總序)冡宰旅下士三十有二人三十作卅凡
三十皆同
二十冡宰徒百有二十人二十作卄凡二十皆
同
史女史八人史作使
郊(太宰)三曰郊甸之賦郊作邦
府官(小宰)令百府官共其財用府官作官府
豕(内饔)豕盲視而交睫豕作施
有(醫師)疕瘍者疕上多一有字(秋官總序)犬人徒十六
人十下多一有字(野廬氏)邦之大師之下多一有
字
䵄(籩人)朝事之籩其實䵄䵄作麷
贊(内宰)后祼獻則贊瑶爵亦如之瑶上又有贊字
緦(典枲)掌布緦縷紵之麻草之物緦作絲
一(地官林衡)胥十有一人一作二(黨正)一命齒于鄉里
一作壹(春官鞮鞻氏)府一人一作八(典瑞)其士一
命(又)其大夫一命一皆作壹
刑(鄉師)掌其刑令糾禁刑作戒
禁戒(黨正)掌其禁戒禁戒作戒禁
犒(牛人)軍事共其犒牛犒作槁
祀(師氏)凡祭祀賓客祀作䄫
胥帥(司市)市司帥賈師而從治其市政帥上有胥
字帥作師
以(遂師)以徵財征作役事作上有以字(春官典瑞)穀圭
以和難無以字
庀庀其委積庀作庇
用(春官鬯人)禜門用瓢用作明
筵(司几筵)設莞筵紛純筵作席
䘏(典瑞)以䘏凶荒䘏作恤
&KR0596;(世婦)凡王后有&KR0596;事於婦人則詔相&KR0596;作□
㲈(大司樂)大咸大㲈㲈作磬(下)舞大㲈同
序乃分樂而序之序作祀
屍屍出入則令奏肆夏屍作尸
侑王大食三侑侑作宥
鼓(太史)令奏鼓朄鼓作瞽
禜(大祝)四曰禜禜作榮
象(司常)家各象其號象作相
仕(春官)凡以神仕者仕作士
二(夏官總序)小子史二人二作一
弑(大司馬)放弑其君弑作殺
居旗居卒間居作車
士(司士)作六軍之士執披士作事
雒(職方氏)其川榮雒雒作洛
廬其浸廬維廬作盧
三其民三男二女三作二
道(秋官訝士)客出入則道之(掌訝)凡從者出則道之道
皆作導
則(野廬氏)有相翔者誅之誅上有則字
夜(庭氏)以救日之弓與救月之弓射之射上有夜字
笴(冬官考工記)妢胡之笴笴作笱
俛(矢人)前弱則俛俛作勉
也(弓人)引如終紲非弓之利利下有也字
不謂之參均參上有不字
角其次有灂而疏次下有角字
儀禮
捷(士冠禮)啐醴捷柶捷作建
腵(士昏禮)降階受笲腵脩升進腵作
一祭醴始扱一祭一作壹
壻授綏辭曰未教不足以為禮也視諸衿鞶下有
壻授綏十三字
則弟則稱其兄無則字
贄(士相見禮)贄冬用雉贄作摯凡贄字皆同
盥(鄕飲酒禮)執觶興洗洗上有盥字
席司正升立于席端席作序(又)遵者降席東南
面席下又有席字
受則使人受俎如賓禮受作授(燕禮)主人拜受觶
受作送(少牢饋食禮)尸同受祭于豆祭同受作受同
肫介俎脊脅胳肺胳上有肫字
實(鄉射禮)升實觶西階上(大射儀)主人洗升實爵獻工
(又)大史實八算于中實皆作賓
袒司射適堂西袒决遂袒作祖
下命下射曰子與某子射下作不
以耦告于大夫曰某御于子告上有以耦二字
退與進者相左相揖反位反上有退字
亦興適左个中亦如之亦作皆
坐賓與大夫反奠于其所興奠上有坐字
奉楅髤横而奉之奉作拳
纁大夫與士射袒纁襦纁作薰
則皮樹中以旌作翿
士鹿中翿旌以獲大夫兕中各以其物獲獲下有
此七字
筵(燕禮)司宫筵賓于戸西東上筵作之
賓坐奠爵拜賓賓降筵北面答拜無下賓字(大射儀)
僕人師洗升賓觶以授賓上賓字作實(又)公答
拜反位反上有賓字(公食大夫禮)賓栗階升不拜
栗上無賓字
脯右祭脯醢脯作酺
大夫二大夫膢爵如初大夫下又有大夫二字
升大夫皆就席就上有升字
于大師告樂正曰正歌備告下有于字
大閽人為大燭于門外無大字
其牲狗也燕朝服于寢亨于門外東方亨上有其
牲狗也四字
乃(大射儀)賓揖乃升無乃字
拜小臣正辭賓升成拜拜作敗
酬主人洗酬酬作觚
授坐授瑟乃降(少牢饋食禮)易爵洗酌授尸(又)賓亦覆
手以授縮匕于俎上授皆作受
奠南面坐奠觶奠作取(特牲饋食禮)舉觶者洗各酌
于其奠奠作尊
曰遂告曰大夫與大夫士御于大夫曰作于
二上射降二等二作三
卒司馬師坐乘之之下有卒字
北司射東面于大夫之西北耦北作比
揖司射作揖如初揖作射
遂司射袒執弓挾一个袒上有遂字
師司馬受虛爵奠于篚受上有師字
眡北面眡上射命曰不鼓不釋眡作視
簠(聘禮)勞以二竹簠方簠作簋
客客辟不答拜客作賓
三十門外米三十車三十作卅凡三十皆同
楣北面當楣再拜受幣于楹間楣作□
未若賓死未將命未作來
既使者既受行日朝同位無既字
蒼繅三采六等朱白蒼蒼作倉
辭對曰非禮也敢敢下有辭字
訝賓既將公事復見訝以其摯訝作之
階自下聽命自西階升階作門
日聘日致饔日作自
又拜送君以社稷故在寡小君拜又拜送又拜送
三字移在此節及二三老拜下
鼏(公食大夫禮)士舉鼎去鼏鼏作幂
南陳鼎于碑南南面西上下南字無
簋左擁簋梁右執湆以降簋作簠
曰(覲禮)天子賜舍曰伯父無曰字
旆天子乘龍載大旆旆作旂
俟几俟于東箱俟作候
謂(喪服)妾謂君謂作為
如如母死則喪之三年如作慈(士喪禮)即位如西階
下東面如作于
特特重于大宗者特作持
也異居則服齊衰三月月下有也字(又)何以緦
也報之也無上也字
歸歸其宗廟歸作埽
皆為無服之殤為上有皆字
子女子子適人者為衆昆弟無下子字
者即葛五月從祖祖父母月下有者字
篚(士喪禮)受用篚篚作篋
堂入坐于堂東堂作牀
纊掩練帛纊終幅長五尺纊作廣
倒祭服不倒美者在中倒作到
榮當西榮如設于堂榮作滎
逆公卿大夫逆降復位逆作送
左不述命左還北面左作右
燋置于燋在龜東燋作醮
某命曰哀子某來日卜葬其父卜上有某字
擇若不從卜擇如初儀擇作夷
主衆人東即位衆下有主字
袒主人入袒乃載踊袒作祖
内外疾病内外皆埽内外作外内
男女改服御者四人皆坐持體男女改服無下四
字
裹設握裹親膚裹作裏
掔中指結于掔掔作&KR1266;
降乃奠升自西階主人踊如初升下有降字
可張有弭飾焉亦可張也可張作張可
布(士虞禮)簞布在其東布作巾
復卒徹祝佐食降位位上有復字
房(特牲饋食禮)立于門外東房南面視側殺房作方
東主婦纚笄宵衣立于房中東面東作南
鉶及兩鉶芼設于豆面鉶下又有鉶字
戶佐食啟會卻于敦南出立于西南面西上有戸
字
祝主婦洗爵于房祝亞獻尸祝作酌
衆洗獻兄弟如衆賓儀兄上有衆字
尸舉奠答拜祭酒啐酒奠之祭上有尸字(少牢饋食)
(禮)賓尸西北面拜送爵尸作戸(有司徹)主婦北面
答拜受爵受下有尸字(又)尸降筵受主婦爵以
降無尸字(又)賓尸西北面答拜尸作戸
自衆賓長左受旅如初左上有自字
舉觶者祭卒觶拜長皆答拜奠觶拜長皆答拜下
有舉觶者十一字
裹籩巾以絺也纁裹裹作裏
儀(少牢饋食禮)明日朝筮尸如筮日之儀儀作禮
為孝孫某來日丁亥用為歲事于皇祖伯母為作
薦
凡司宫概豆籩勺爵觚觶几洗篚于東堂下几作
凡
膊肩臂臑膊骼在兩端膊作膞
侈主婦被錫衣侈袂(又)贊者一人亦被錫衣侈袂
侈皆作移
以授尸坐取簞興振之三下有以授尸七字
延祝延尸尸升自西階延作筵
中授主婦贊者于房中中作戸
出主人出立于阼階東西面出作降
事(有司徹)司事合執二俎以從事作士
挑司馬在羊鼎之東二手執挑匕枋挑作桃
爵賓縮執俎以爵爵作降(又)主人降洗爵尸侑
降爵作觯(又)主人實爵酬尸東楹爵作觶(又)
主人實爵尸拜受爵上爵字作觶(又)祭酒遂欲
飲卒爵執以興執下有爵字(又)宰夫執爵以從
設于祭東爵作薦(又)主人拜受爵尸拜送無
爵字
面西立于主人席北面西面西作西面
共主人共祭糗脩祭鉶共作其
其先生之脀折脅一膚一先上有其字
爵酢受三獻酌以酢之獻下有爵字酢作醋
及衆賓及主人拜送于廟門外及作出
禮記
故(曲禮上)是故聖人作為禮以教人故作以
二十二十曰弱冠二十作卄凡二十皆同
三十三十曰壯有室三十作卅凡三十皆同
隊(檀弓上)馬驚敗績公隊(檀弓下)退人若將隊諸淵
(樂記)故歌者上如抗下如隊(聘義)垂之如隊隊皆作
墜
祔季武子曰周公蓋祔祔作附
尸舉者出尸出戸尸作戸
斲瓦不成味木不成斲斲作斷
路使子路問之路作貢
京是全要領以從先大夫于九京也(陳註)京作亰
示(王制)示弗故生也示作亦
廱天子曰辟廱(陳註)廱作雍
煖必因天地寒煖燥濕(陳註)煖作暖
太(文王世子)立太傅少傅以養之太作大下同
測(禮運)人藏其心不可測度也測作則
卜卜筮瞽侑皆在左右卜作十
之而固人肌膚之會筋骸之束也人下有之字
(中庸)君子之所不可及者無之字(鄉飲酒義)斯君子所
以免於人禍也君子下有之字
繆竝行而不繆(陳註)繆作謬
有文(禮器)先王之制禮也有本有文無有文二字
節饗帝于郊而風雨節寒暑時無節字
氾(郊時牲)氾掃反道氾作汜
耆先王之薦可食也而不可耆也(内則)雖不耆必嘗
而待(祭統)耆欲無止也訖其耆欲乃考文叔興
舊耆欲(孔子閒居)耆欲將至耆皆作嗜
以不可以同于所安樂之義也無以字(射義)是以
諸侯君臣盡志于射以作故
楂(内則)楂梨薑桂楂作柤
尚(玉藻)凡尊必尚玄酒尚作上
禮入太廟說笏非禮也禮作古
勤者有事則收之走則擁之(陳註)無此十一字
氏(明堂位)鈎車夏后氏之路也無氏字
犧大路殷路也殷上有犧字
姑(喪服小記)適婦不為舅後者舅下有姑字
贍者(大傳)民無不足無不贍者贍作瞻無者字
敵(少儀)敵者曰某固願見(陳註)敵作適
尸為尸坐則不手拜肅拜尸作戸
有其未有燭而後至者而下多一有字(表記)道有
至義有考(陳註)義上多一有字
南主人展之以授使者于阼階之南南面(陳註)無下
南字
辟(學記)燕辟廢其學辟作譬(樂記)惰慢邪辟之氣不
設于身體(陳註)辟作僻(中庸)辟如行遠必自邇辟如
登高必自卑(又)辟如天地之無不持載辟如四
時之錯行辟皆作譬(大學)人之其所親愛而辟焉
五辟字皆作譬
其三王四代唯其師此之謂乎(陳註)此上有其字(又)
廣樂以成其教無其字
官(樂記)商亂則陂其官壊(陳註)官作臣
絃朱絃而䟽越絃作弦
已卑高巳陳(陳註)已作以
大樂著大始而禮居成物(又)食三老五更於大學
大皆作太
弦昔者舜作五弦之琴以歌南風(陳註)弦作絃
熟五榖時熟然後賞之以樂熟作孰
而而滅和平之德而禮反其所自始(陳註)皆無而
字(中庸)待其人而後行而作然(儒行)慎静而尚寬
無而字(射義)數有讓而削地(陳註)而作則
雍肅雍和鳴(陳註)雍作雝下同
鏘非聽其鏗鏘而已也鏘作鎗
汝子曰居吾語汝汝作女
綏(雜記上)大夫士死于道則升其乘車之左轂以其綏
復綏作遂
祔主妾之喪則自祔祔作附
某相者入告反命曰某孤須矣相者反命曰某孤
須矣(陳註)皆無某字
君之(雜記下)視君之母與君之妻下君之二字無
泄泄柳之母死泄柳死泄柳之徒為之也泄
皆作世
襚諸侯使人弔其次含襚賵臨襚作燧
祝雍人拭羊宗人祝之祝作視
士(喪大記)士之妻皆死于寢士上復有士字
外男子出寢門外見人不哭無外字
第設牀襢第有枕第作笫
衆士子大夫公子衆士食粥無衆士二字
衣皆一衣十有九稱(陳註)衣作衾
必凡馮尸興必踊(陳註)必作於
月朔月忌日則歸哭于宗室(陳註)月作日
至欑至于西序至作置
祖宗(祭法)禘郊祖宗祖宗作宗祖
顯顯考無廟(陳註)顯作皇
盛服(祭義)夫婦齋戒沐浴盛服奉承而進之(陳註)無盛
服二字
喜父母愛之喜而弗忘喜作嘉
者(祭統)自中出於心也(陳註)心下有者字
則(哀公問)如此則國家順矣無則字
于(孔于閒居)敢問何如斯可謂參于天地矣無于字
為為周之翰為作惟
弑(坊記)民猶得同姓以弑其君弑作事
有民猶薄於孝而厚於慈猶下多一有字
也不敢私其財(陳註)財下有也字
廪(中庸)既廪稱事(朱註)廪作禀
蛟黿鼍蛟龍蛟作鮫
繆考諸三王而不繆(朱註)繆作謬
睿為能聰明睿知睿作叡
武王烝哉(表記)詒厥孫謀以燕冀子武王烝哉數世之
仁也(陳註)無武王烝哉四字
所則不問其所費無所字
故是故不犯日月(陳註)故作以
家善&KR1248;(緇衣)子曰有國家者章善&KR1248;惡無家
字善作義(陳註)&KR1248;作癉
天惟尹躬天見于西邑夏(陳註)天作先
祈冬祈寒小民亦惟曰怨祈作祁
享(問喪)祭之宗廟以鬼享之享作饗
觴(投壺)命酌曰請行觴常飲者皆跪奉觴觴作&KR1824;
齊修(大學)所謂齊其家在修其身者無齊字家
下有修字
率堯舜率天下以仁桀紂率天下以暴(朱註)率作
帥
个若有一个臣个作介
鄉(冠義)遂以摯見于鄉大夫鄉先生(陳註)上鄉字作卿
資(昏義)為后服資衰服母之義也(陳註)資作齊
亨(鄉飲酒義)亨狗于東方(陳註)亨作烹
蘩(射義)士以采蘩為節采蘩者樂不失職也蘩作繁
射射求正諸己巳正而后發(陳註)無射字
反求反求諸已而已矣反求作求反
九經辨字瀆蒙卷四
