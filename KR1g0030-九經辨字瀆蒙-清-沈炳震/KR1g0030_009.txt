九經辨字瀆蒙卷九
歸安沈炳震撰
先儒異讀
禮記
儼(曲禮上)儼若思(釋文)本亦作嚴音同
夫若夫坐如尸立如齊(註)言若欲為丈夫也(釋文)方于
反丈夫也(陳註)朱子曰此乃大戴禮曾子事父母篇之
辭此篇蓋取彼文而若夫二字失于刪去鄭氏不知
其然乃謂此二句為丈夫之事誤矣(郊特牲)夫也者
夫也(註)夫或為傅(少儀)加夫襓與劍焉(註)夫襓劍衣
夫或為煩皆發聲
辭不辭費(釋文)本又作詞說文以詞為言詞之字辭不
受也
學宦學事師(註)學或為御
禽不離禽獸(釋文)盧本作走獸
耄八十九十曰耄(釋文)本作旄又作□
趨摳衣趨隅(釋文)趨本又作走音奏
跪授立不跪(釋文)跪本又作危
授坐授坐不立(釋文)授坐本又作俛仰
丈席間函丈(註)丈或為杖
髢斂髮毋髢(註)髢或為肆
遷跪而遷屨(註)遷或為還
名男女非有行媒不相知名(釋文)不相知本或作不相
知名名衍字耳
澤共飯不澤手(註)澤或為擇
矧笑不至矧(釋文)矧本又作哂
弛弛弓尚角(釋文)弛本又作施
與生與來日死與往日(註)與或為予
所費弔喪弗能賻不問其所費問疾弗能遺不問其所
欲見人弗能館不問其所舍(釋文)一本作有所費下句放
此
士前有士師(註)士或為仕
筴龜為卜筴為筮(註)筴或為蓍
攘左右攘辟(註)或者攘古讓字
為其拜而拜(釋文)盧本作蹲
雟立視五巂(註)雟或為繠(釋文)本又作蘂
世(曲禮下)不敢與世子同名(註)世或為太
以疾則辭以疾(釋文)本又作有疾為疾本又作疚
憂某有負薪之憂(註)憂或為疾
苞苞屨扱袵厭冠不入公門(註)苞或為菲
簚素簚乘髦馬(註)簚或為幕
相答拜男女相答拜也(釋文)一本作不相答拜皇云後
人加不字耳
畛臨諸侯畛于鬼神(註)畛或為祗
假天王登假(釋文)音遐(陳註)吕氏讀假為格
是五官之長曰伯是職方(注)是或為氏
同姓天子同姓謂之伯父(釋文)天子謂之伯父本或有
同姓二字衍文
傾傾則姦(注)傾或為側
腯(檀弓上)微子舍其孫腯而立衍也(釋文)腯徐本作遁
緌喪冠不緌(釋文)緌本又作綏
幕布幕衞也縿幕魯也(注)幕或為幦(釋文)本又作幂
弑君謂我欲弑君也(釋文)弑本又作煞音試
已夫爾責于人終無已夫(釋文)己夫本或作己矣夫
驚馬驚敗績(釋文)一本無驚字
睆華而睆大夫之簀與(汪)說者以睆為刮節目字或
為刮
孔子食于有喪者之側未嘗飽也(陳注)應氏曰食上疑
脫孔子字
如之何夫子曰子夏問諸夫子曰居君之母與妻之
喪居處言語飲食衎爾(陳注)此章以文勢推之喪下當
有如之何夫子曰字舊說謂記者之略亦或闕文歟
又否則問當作聞
袵棺束縮二衡三袵每束一(注)袵或作漆或作髹
人喜則斯陶陶斯咏咏斯猶猶斯舞舞斯愠愠斯戚戚
斯歎歎斯辟辟斯踊矣(檀弓下陳注)孫氏曰當作人喜則
斯陶陶斯咏咏斯猶猶斯舞舞斯蹈矣人悲則斯愠
愠斯戚戚斯歎歎斯辟辟斯踊矣蓋自喜至蹈凡六
變自悲至踊亦六變
杜蕢杜蕢自外來(注)杜蕢或作屠蒯
鄰與其鄰重汪踦(注)鄰或為談
陳工尹商陽與陳棄疾追吳師(注)陳或作陵楚人聲
考邾婁考公之喪(注)考或為定
植行并植于晉國(注)植或為持
退文子其中退然如不勝衣(注)退或為妥
分(王制)百畆之分(注)分或為糞
衍叔仲衍以告(注)衍或為皮
馘以訊馘告(注)馘或為國
論凡制五刑必即天論(注)論或為倫
膠周人養國老于東膠(注)膠或為絿
罘(月令)田獵罝罘羅網畢翳(注)今月令無罘
翳田獵罝罘羅網畢翳(注)今月令翳為弋
于時毋悖于時(注)今月令無于時
作為毋或作為淫巧以蕩上心(注)今月令為詐譌
淫雨淫雨蚤降(注)今月令曰衆雨
休毋休于都(注)今月令休為伏
毋躁君子齊戒處必掩身毋躁(注)今月令毋躁為欲
靜
漁師命漁師伐蛟取鼉登龜取黿(注)今月令漁師為
榜人
四命四監大合百縣之秩芻(注)今月令四為田
玄乘玄路(注)今月令曰乘軫路似當為袗字之誤也
祠命大史釁龜筴(注)今月令曰釁祠祠衍字
疆固封疆備邊竟(注)今月令疆為璽
及百祀之薪燎乃命四監收秩薪柴以共郊廟及百
祀之薪燎(注)今月令無及百祀六字
輿(曾子問)遂輿機而往(注)輿或為餘
文王之為世子也(文王世子陳注)王氏曰文王之為世子也
一句衍文
教世子教世子(陳注)王氏曰三字亦衍文
周公踐阼周公踐阼(陳注)王氏曰此當為衍文
更遂設三老五更羣老之席位焉(釋文)更蔡作叟絲口
反
苴(禮運)然後飯腥而苴孰(注)苴或為俎
橧夏則居橧巢(釋文)橧本又作增又作曾
柄以四時為柄(釋文)柄本又作枋
繒列祭祀瘞繒(注)繒或作贈(釋文)本又作增
車天子以德為車(注)車或為居
藻(禮器)天子之冕朱綠藻(釋文)藻本作繰又作璪亦作藻
鼏疏布鼏(注)鼏或作幕
匹匹士大牢而祭謂之攘(釋文)匹本或作正
侑詔侑武方(注)詔侑或為詔囿(釋文)本或作宥
頖宫必先有事於頖宫(注)或為郊宫
詔禮有擯詔(注)詔或為紹
修反本修古不忘其初者也(疏)定本及諸本作循字
當作修
二(郊特牲)天子存二代之後猶尊賢也尊賢不過二代
(注)二或為三
寓諸侯不臣寓公(注)寓或為託
禓鄉人禓(注)禓或為獻或為儺(釋文)禓音傷鬼名也
乘唯社丘乘共粢盛(注)乘或為鄰
社而君親誓社以習軍旅(注)社或為省
庫獻命庫門之内(注)庫或為廏
齊壹與之齊終身不改(注)齊或為醮(祭統)以共齊盛
(注)齊或為粢
爓血腥爓祭(注)爓或為䐲下同
奠故旣奠然後焫蕭(注)奠或為薦
倞祊之為言倞也(注)倞或為諒
涗齊明水涗齊貴新也(注)涚齊或為汎齊
友(内則)不友無禮于介婦(陳注)王氏曰友當作敢
鵠鵠鴞胖(注)鵠或為鴇
軒野豕為軒(注)軒或為胖
宛兔為宛脾(注)宛或為鬱
醢則釋而煎之以醢(注)醢或為醯
舉舉燋其膋不蓼(注)舉或為巨
拂髦櫛縰笄緫角拂髦(注)拂髦或為繆髦
祗祗見孺子(注)祗或作振
奔奔則為妾(注)奔或為衒
洒(玉藻)受一爵而色洒如也(注)洒或為察
繢綏緇布冠繢綏(注)繢或作繪綏或作蕤
縫縫齊倍要(注)縫或為逢或為豐
結紳韠結三齊(注)結或為袗
褖士褖衣(注)褖或作稅
葷膳于君有葷桃茢于大夫去茢于士去葷(注)葷或
作焄
欲疾趨則欲發(注)欲或為數
頥端行頥霤(注)頥或為䨨也
鸞(明堂位)鸞車有虞氏之路也(注)鸞或為欒
韍有虞氏服韍(注)韍或為黻
資是故天下資禮樂焉(注)資或為飲
免(喪服小記)雖異國之君免也(注)免或為弔
徽(大傳)殊徽號(注)徽或作褘
移絶族無移服(釋文)移本或作施以豉反猶旁也(表記)
衣服以移之(注)移讀如水氾移之移移廣大也(釋文)昌
氏反(陳注)讀為稱
雖(少儀)婦人吉事雖有君賜肅拜(注)雖或為唯肅拜拜
低頭也(雜記下)以喪冠者雖三年之喪可也(注)同
為喪主為喪主則不手拜(注)或曰喪為主則不手拜
肅拜
酢僎介爵酢爵僎爵皆居右(注)古文禮僎作遵酢
或為作僎或為騶
肄(學記)宵雅肄三(釋文)肄本又作肆同以二反
呻訊呻其佔畢多其訊(注)呻或為慕訊或為訾
從待其從容(注)從或為松
醜比物醜類(注)醜或為之計
四海之内(樂記)合父子之親明長幼之序以敬四海之
内天子如此則禮行矣(陳注)應氏謂四海之内四字恐
在合字上如此則文理為順
沿故明王以相沿也(注)沿或為緣
摩隂陽相摩(釋文)摩本又作磨
蕩天地相蕩(釋文)蕩本或作盪
肉寬裕肉好(注)肉或為潤
獶及優侏傳獶雜子女(注)獶或為優
壎篪鞉鼔椌楬壎篪(注)壎篪或為簨虡
聚會以聚衆(注)聚或為最
讙鼓鼙之聲讙(注)讙或為歡
動讙以立動動以進衆(注)動或為勲
薊封黃帝之後于薊(注)薊或為續
祝封帝堯之後于祝(注)祝或為鑄
愛肆直而慈愛(注)愛或為哀
毁(雜記上)至于廟門不毁牆(注)毁或為徹
待待猶君也(注)待或為侍
冕玄冕一(注)玄冕或為玄冠或為玄端
使客使自下由路西(注)使或為史
坎(雜記下)四十者待盈坎(注)坎或為壙
踰封不踰封而弔(注)踰封或為越疆
闈夫人至入自闈門(注)闈或為帷
牖(喪大記)寢東首于北牖下(注)牖或為
篹食于篹者盥(注)篹或為簨
一小斂布絞縮者一横者三(注)或曰縮者二
紞紟五幅無紞(注)紞或為點
執士與其執事則斂(注)執或為&KR3306;
裁夷衾質殺之裁猶冒也(注)裁或為材
黝堊旣祥黝堊(注)黝堊或為要期
禫禫而内無哭者(注)禫或作道下同
復君弔則復殯服(注)復或為服
踊君弔見尸柩而后踊(注)踊或為哭或為浴
綠實于綠中(注)綠或為簍
幬大夫殯以幬櫕至于西序(注)幬或作錞或作淳
(中庸)無不覆幬(注)幬或作燾
綍四綍二碑(注)綍或為率在棺曰綍行道曰引至壙
將窆又曰綍
封凡封用綍去碑負引(注)封周禮作窆此封或作斂
下同
咸士以咸(注)咸或為椷
饗(祭義)饗者鄉也(注)饗或為相
序卿大夫序從(注)序或為豫(射義)序點揚觶而語(注)
序或為徐
爓祭祭腥爓祭祭腥而退敬之至也(注)爓祭祭腥或
為合祭腥泄䐲熟
蒿焄蒿悽愴(注)蒿或為藨
怵心怵而奉之以禮(注)怵或為述
芻士執芻(注)芻或為䅳
進徹陳于堂下百官進徹之(注)進徹或俱為餕字
誠(經解)故衡誠縣不可欺以輕重(注)誠或作成
直言(哀公問)出以治直言之禮(陳注)直言二字未詳或云
當作朝廷
慊(孔子閒居)貴不慊於上(注)慊或為嫌
阼(坊記)大斂于阼(注)阼或為堂
反(中庸)小人之中庸也(釋文)王肅本作小人之反中庸也
塞國有道不變塞焉(注)寒或為色
栽故栽者培之(注)栽或為兹
踐踐其位(注)踐或為纉
敏人道敏政地道敏樹(注)敏或為謀
徵久則徵徵則悠遠(注)徵或為徹(又)雖善無徵無
不信(注)徵或為證下同
驕是故居上不驕(釋文)驕本亦作喬音嬌
肫肫肫肫其仁(注)肫肫或為純純
肆(表記)安肆日偷(注)肆或為䙝
信近情儉近仁信近情(陳注)王氏曰信近情當為情近
信
靜文而靜寬而有辨(注)靜或為情
入事君大言入則望大利小言入則望小利(注)入或為
人
事終事而退臣之厚也(注)事或為身
接君子之接如水小人之接如醴(注)接或為交
忒(緇衣)其儀不忒(釋文)忒本或作貳音二
費口費而煩易出難悔(注)費或為哱或為悖
見邑惟尹躬先見于西邑夏(注)見或為敗邑或為
予
精精知略而行之(注)精或為清
歸私惠不歸德(注)歸或為懷
人人苟或言之必聞其聲(釋文)一本無人字
純純而祭祀(注)純或為煩
匍匐(問喪)故匍匐而哭之(注)匍匐或作扶服
纖(間傳)禫而纖無所不佩(注)纖或作綅
續(深衣)續袵鉤邊(注)續或為優
要要縫半下(注)要或為優
袼袼之高下可以運肘(釋文)袼本亦作胳音各腋也
肘反詘之及肘(注)肘或為腕
政以直其政(注)政或為正
踰(投壺)毋踰言(注)踰或為遙
浮若是者浮(注)浮或為匏
斷(儒行)不斷其威(注)斷或為繼
信竟信其志(注)信或為身
充不充詘于冨貴(注)充或為綂
閔不閔有司(注)閔或為文
致(大學)致知在格物(注)致或為至
恂恂慄也(注)恂或作峻讀如嚴峻之峻
諟顧諟天之明命(注)諟或為題
懥身有所忿懥(注)懥或作懫或作㚄
戾一人貪戾(注)戾或為吝
僨此謂一言僨事(注)僨或為犇
倍而民不倍(注)倍或為偝
矩是以君子有絜矩之道也(注)矩或為巨
彦人之彦聖(注)彦或作盛
揚(鄕飲酒義)盥洗揚觶(注)揚今禮皆作騰(射義)揚觶同
僎介僎象隂陽也(注)古文禮僎皆作遵
察以時察守義者也(注)察或為殺
譽(射義)則燕則譽(注)譽或為與
延使子路執弓矢出延射(注)延或為誓
壯幼壯孝弟(注)壯或為將
期旄期稱道不亂者(注)旄期或為旄勤
發循聲而發發而不失正鵠(注)發或為射
爾發彼有的以祈爾爵(注)爾或為有
宰(燕義)使宰夫為獻主(釋文)本亦作使膳夫
勝(聘義)有事則用之以戰勝(注)勝或為陳下同
䃉君子貴玉而賤䃉(注)䃉或作玫
潤温潤而澤(注)潤或為濡
孚孚尹旁達(注)孚或作姇或為扶
髽(喪服四制)秃者不髽(注)髽或為免
春秋左傳(三傳異讀皆据釋文其出于注疏者各標識之或二傳釋文有缺校諸左傳用案以)
(别焉)
故(隠元年傳)未王命故不書爵一本無故字
于讙(桓三年傳)齊侯送姜氏非禮也(注)本或作送姜氏于
讙
其水(十三傳)亂次以濟本或作亂次以濟其水
盧羅與盧戎兩軍之盧本或作廬
以(十六傳)及行飲以酒一本以作之
王(莊十一傳)京師敗曰王師敗績于某本或作京師敗
績者非
長(十二傳)南宫萬奔陳本或作長萬長衍字也
二(二十八傳)蒲與二屈(注)或云二當為北
水(僖四年傳)漢水以為池本或作漢以為池水衍字
雲物(五年傳)遂登觀臺以望而書禮也本或作而書
雲物非也
曰上天降災使我兩君匪以玉帛相見而以興戎若晉君
朝以入則婢子夕以死夕以入則朝以死唯君裁之乃
舍諸靈臺(十五傳注)此凡四十七字檢古本皆無晁杜註
亦不得有有是後人加也
至(二十四傳)命女三宿女中宿至或無至字
頭須初晉侯之豎頭須(注)頭須一曰里鳬須
其故不聽王命而執二子本或作而執其二子其
衍字也
也享宋公有加禮也一本無也字
徑(二十五傳)昔趙衰以壺餐從徑餒而弗食一讀以壺
餐從絶句徑為經連下句
玈弓矢千(二十八傳)彤弓一彤矢百玈弓矢千本或作
玈弓十玈矢千後人專輒加也
孟子(三十二傳)孟子吾見師之出而不見其入也孟子
本或作孟兮
秦急崇(宣元年傳)我侵崇秦急崇必救之本或作崇急
秦必救之是後人改耳
沈(十二傳)沈尹將中軍(注)沈或作寢寢縣名
夜内官序當其夜一本作序當其次
唯(成八年傳)唯然故多大國矣唯本或作雖後人改也
為(九年傳)逆叔姬為我也本或無為字
館(十六傳)晉入楚軍三日糓或作三日館榖誤也
弱君幼諸臣不佞本或作君幼弱
處(襄四年傳)民有攸處德用不擾本或作攸家
其言立(二十四傳)旣没其言立今俗本皆其言立于世
檢元熙以前本則無于世二字
有如此盟(二十五傳)所不與崔慶者或此下有有如此
盟四字者後人妄加
公(二十八傳)故鉏在魯本或作故公鉏者非
圍(三十傳)穆叔問王子之為政何如一本作問王子
圍之為政
敖大夫敖(疏)服虔云言大夫淫放則服本為大夫放
矣故今俗本多為放字
自(三十一傳)弑之乃立本或作乃自立者誤
何(昭七年傳)嗣吉何建建非嗣也何本或作可
大(十八傳)戊寅風甚壬午大甚宋衞陳鄭皆火大本
或作火
大祥將有大祥或作火災非也
城(十九傳)城上之人亦譟一本作上之人亦譟
疏(二十傳)出入周疏疏傳本皆作流然註訓周為密
則與疏相對宜為疏耳
珪(二十五傳)用成周之寳珪于河珪本或作沈
有(定九年傳)吾從子如驂之靳本或作如驂之有靳非
也
孔(哀十五傳)迫孔悝于厠強盟之本又作叔悝
相(十六傳)市南有熊宜僚者本或作熊相宜僚
與乃從葉公使與國人以攻白公一本作使興國
人謂興發也
春秋公羊
婁(隠元年經)公及邾婁儀父盟于昧婁邾人語聲後曰
婁左氏穀梁無婁字
昧同上左氏作蔑榖梁同(文七年經)晉先昧以師奔
秦左氏作蔑(昭十五經)吳子夷昧卒(按)左傳作末
履緰(二年經)紀履緰來逆女履緰左氏為裂繻
伯(二年經)紀子伯莒子盟于密伯左氏作帛(定九年經)
鄭蠆卒(按)左傳鄭伯蠆卒
子氏夫人子氏薨(傳)夫人子氏者何隠公之母也
(左氏)無傳(杜注)桓未為君仲子不應稱夫人隠讓桓以為
太子成其母喪以赴諸侯
尹氏(三年經)夏四月辛卯尹氏卒(傳)尹氏者何天子之
大夫也(釋文)左氏作君氏(左傳)君氏卒聲子也(注)隠不
敢從正君之禮故亦不敢備禮于其母
繆癸未葬宋繆公左氏作穆凡此後放此
塗(四年傳)吾使修塗裘吾將老焉左氏塗作莵
觀(五年經)公觀魚于棠觀左氏作矢
盛秋衞師入盛盛左氏作郕(十年)同(桓二年經)會紀
侯于盛同(文十二經)同
輸(六年經)鄭人來輸平輸左氏作渝
邴(八年經)鄭伯使宛來歸邴邴左氏作祊(九年經)公
會齊侯于邴左氏作防
包公及莒人盟于包來包左氏作浮
俠(九年經)俠卒(按)左傳作挾
載(十年經)宋人蔡人衞人伐載載左氏作戴音再
祁黎(十一經)公會鄭伯于祁黎祁黎左氏作時來
紀(桓二年經)紀侯來朝左氏紀作杞(三年經)會于盛同
(十二經)盟于曲池同
&KR0977;(五年經)&KR0977;左氏作螽(僖十五年)同(文六年)同(宣六年)
同(十三年)同(十五年)同(襄七年)同(哀十二年)同(十三年)
同
童(十一經)公會宋公于夫童左氏作夫鍾
歐蛇(十二經)公會紀侯莒子盟于歐蛇左氏作曲池
郯公會宋公于郯二傳作虚
鄗(十五經)公會齊侯于鄗左氏作艾穀梁作蒿
侈公會齊侯宋公衞侯陳侯于侈左氏侈作袲
及(十七經)二月丙午公及邾婁儀父盟于趡(按)左傳及
作會(定十三經)晉荀寅及士吉射入于朝歌以叛(按)左
傳無及字
夏五月丙午(按)二傳有夏字
奚及齊師戰于奚(按)穀梁作郎
與(十八經)公夫人遂如齊(按)左傳作公與夫人
逆(莊元年經)單伯逆王姬(按)左傳逆作送
郜(二年經)夫人姜氏會齊侯于郜二傳郜作禚(四年)
同
郎(三年經)公次于郎(按)左傳郎作滑
饗(四年經)夫人姜氏饗齊侯于祝丘(按)左傳饗作享
倪(五年經)倪黎來來朝二傳皆作郳
三(六年經)春王三月王人子突救衞(按)左傳作正月
(昭八年經)春王三月曹伯須卒(按)左傳作正月
寳齊人來歸衞寳(按)左傳寳作俘
夜(七年經)辛卯夜恒星不見一本無夜字穀梁作昔
祠(八年經)甲午祠兵左氏作治兵
成師及齊師圍成成降于齊師二傳作郕(襄十六經)
齊侯伐我北鄙圍成(按)左傳作郕
暨(九年經)公及齊大夫盟于暨左氏作蔇
子公伐齊納糾左氏作納子糾(僖十年經)晉里克弑
其君卓子(按)左傳無子字(宣五年經)齊高固來逆子叔
姬(按)左傳無子字
兒(十五經)宋人齊人邾婁人伐兒(按)左傳作郳
公曹伯(十六經)公會齊侯宋公陳侯衞侯鄭伯許男
曹伯滑伯滕子同盟于幽(按)二傳無公字左傳無曹
伯
瞻(十七經)齊人執鄭瞻二傳瞻作詹下同
纖齊人纖于遂(按)左傳作殱
省(二十二經)春王正月肆大省二傳皆作眚
禦陳人殺其大子禦寇(按)禦左傳作御(僖九年經)宋公
禦說卒(按)禦左傳作御
蔡(二十三經)蔡叔來聘(按)蔡二傳作祭
郭公(二十四經)赤歸于曹郭公此連為句
邾婁人(二十八經)公會齊人宋人邾婁人救鄭(按)二傳無
邾婁人
微冬築微微左氏作麋(按左傳作郿非麋)
師(三十經)夏師次于成(按)左傳無師字(僖元年經)齊師宋
師曹師次于聶北救邢(按)曹師左傳作曹伯
乙未(三十二經)冬十月乙未子般卒(按)左傳作己未
洛(閔元年經)公及齊侯盟于洛姑(按)洛左傳作落
陳(僖元年經)邢遷于陳儀左氏作夷儀
朾公會齊侯宋公鄭伯曹伯邾婁人于朾朾左氏
作檉
纓公敗邾婁師于纓纓左氏作偃
犂公子友帥師敗莒師于犂犂左氏作酈
挐獲莒挐(按)挐左傳作拏
澤(二年經)齊侯宋公江人黃人盟于貫澤二傳無澤
字(定七年經)齊侯衞侯盟于沙澤(按)左傳無澤字
袁(四年經)齊人執陳袁濤塗(按)袁左傳作轅(哀十一經)陳
袁頗出奔鄭(按)袁左傳作轅
慈公孫慈帥師會齊人宋人衞人鄭人許人曹人侵
陳慈左傳作兹下同(僖十六年)同(二十三經)宋公慈父
卒左氏作兹父
戴(五年經)公及齊侯宋公陳侯衞侯鄭伯許男曹伯會
王世子于首戴左氏作首止下同
般(七年經)曹伯般卒(按)二傳作班
鄭世子華(八年經)公會王人齊侯宋公衞侯許男曹伯
陳世子欵鄭世子華盟于洮(按)左傳無鄭世子華
弑(九年經)里克弑其君之子奚齊(按)弑左傳作殺(昭十)
(三經)楚公子棄疾弑公子比(按)弑左傳作殺
雹(十年經)冬大雨雹(按)左傳雹作雪
處(十二經)陳侯處臼卒左氏作杵臼(文十六經)宋人弑
其君處臼二傳作杵臼(哀五年經)齊侯處臼卒(按)左傳
作杵臼
會(十八經)宋公會曹伯衞人邾婁人伐齊(按)二傳無會
字
人(十九經)宋人曹人邾婁人盟于曹南(按)左傳作宋公
(襄二十六經)公會晉人鄭良霄宋人曹人于澶(按)左傳作
晉侯
會鄫子會于邾婁(按)左傳作盟于邾
公公會陳人蔡人楚人鄭人盟于齊(按)左傳無公字
(文十三經)衞侯會于沓(按)左傳作會公于沓
霍(二十一經)宋公楚子陳侯蔡侯鄭伯許男曹伯會于霍
(注)左氏作孟
朐(二十二經)公伐邾婁取須朐胊左氏作句(文三年)同
遫(二十六經)公會莒子衞寗遫盟于向(按)左傳遫作速
(成二年經)衞侯遫卒(按)左傳作速(襄二十經)仲孫遫會莒人
盟于向(按)遫左傳作速(二十年)伐邾同(二十三經)同
(定六年經)鄭游遫帥師滅許(按)遫左傳作速(十年)同
巂公追齊師至巂弗及(按)左傳巂作酅
隗楚人滅隗以隗子歸二傳隗作䕫
公狄(二十九經)公會王人晉人宋人齊人陳人蔡人秦
人盟于狄泉(按)左傳無公字狄作翟
接(三十二經)鄭伯接卒二傳接作捷(文十四經)晉人納接
菑于邾婁接二傳作捷
師(三十三經)晉人及姜戎敗秦于殽(按)左傳作敗秦師于
殽
叢公伐邾婁取叢叢二傳作訾婁
朔(文元年經)二月癸亥朔日有食之(按)左傳無朔字
髠楚世子商臣弑其君髠左氏髠作頵
斂(二年經)公孫敖會宋公陳侯鄭伯晉士穀盟于垂斂
左氏作垂隴
以(三年經)晉陽處父帥師伐楚救江(按)左傳救上有以
字
業(五年經)許男業卒(疏)正本業作辛
讙(六年經)晉侯讙卒(按)左傳讙作驩
以師(七年經)晉先昧以師奔秦(按)左傳無以師二字
伊(八年經)公子遂會伊雒戎盟于暴(按)左傳無伊字
而公孫敖如京師不至復(按)二傳復上有而字
屈(十年經)楚子蔡侯次于屈貉二傳作厥貉
圈(十一經)楚子伐圈二傳作麇
仲匡叔彭生會晉郤缺于承匡(按)左傳作叔仲匡
作筐
運(十二經)季孫行父帥師城諸及運運二傳作鄆後
皆爾(哀十二經)公會衞侯宋皇瑗于運運左氏作鄖
篨(十三經)邾婁子籧篨卒(按)左傳篨作蒢
于自正月不雨至秋七月(按)左傳作至于秋七月
世世室屋壞二傳作大室
公斐還自晉鄭伯會公于斐(按)左傳還上有公字
斐作棐(宣元年經)會晉師于斐林同(襄十年經)盗殺鄭公
子斐公子發公孫輒斐左氏作騑
有(十四經)十有四年(按)左傳無有字
犀(十六經)公子遂及齊侯盟于犀丘左氏作郪丘穀
梁作師丘(疏)正本作菑丘
聖(十七經)葬我小君聖姜二傳作聲姜
冬公子遂如齊(按)左傳公子上有冬字
柳(宣元年經)晉趙穿帥師侵柳(按)左傳柳作崇
獋(二年經)晉趙盾弑其君夷獋二傳作夷臯
賁(三年經)楚子伐賁渾戎二傳作陸渾(昭十七經)同
之楚子伐賁渾戎(按)左傳戎上有之字(成十五經)晉侯
執曹伯歸之于京師(按)左傳無之字
熊(八年經)夫人熊氏薨(按)熊左傳作嬴下同
頃熊葬我小君頃熊(按)左傳作敬嬴
泄(九年經)陳殺其大夫泄冶(按)左傳泄作洩
蘱(十年經)公孫歸父帥師伐邾婁取蘱(按)蘱左傳作繹
衞(十三經)齊師伐衞(按)左傳作伐莒
牟(十五經)仲孫蔑會齊高固于牟婁(按)左傳牟作無
災(十六經)成周宣榭災(按)左傳災作火
檉(十八經)歸父還自晉至檉遂奔齊(按)左傳檉作笙
貿(成元年經)王師敗績于貿戎左傳作茅戎
手六月癸酉季孫行父臧孫許叔孫僑如公孫嬰齊
帥師會晉郤克衞孫良夫曹公子手及齊侯戰于鞌
左氏手作首
率(三年經)鄭公子去疾率師伐許(按)左傳率作帥叔
孫僑如率師圍棘同(六年經)楚子嬰齊率師伐鄭同
(七年經)楚公子嬰齊率師伐鄭同衞孫良夫率師侵
宋同晉欒書率師侵鄭同(十年經)衞侯之弟黑背
率師侵鄭同(十七經)衞北宫結率師侵鄭同
將晉郤克衞孫良夫伐將咎如將左氏作廧
秀(五年經)夏叔孫僑如會晉荀秀于穀左氏作荀首
帥師(六年經)仲孫蔑叔孫僑如侵宋(按)左傳作帥師侵
宋
侵晉欒書率師侵鄭(按)左傳侵作救
錫(八年經)天子使召伯來錫公命(按)左傳錫作賜
州(十一經)晉侯使郤州來聘己丑及郤州盟(按)左傳州
作犨(十六經)同(十七經)同
沙(十二經)公會晉侯衞侯于沙澤二傳作瑣澤(定七)
(經)同
廬(十三經)曹伯廬卒于師(按)左傳作盧(昭二十經)蔡侯廬
卒(按)廬左傳作盧
戍(十五經)公會晉侯衞侯鄭伯曹伯宋世子戍齊國佐
邾婁人同盟于戚(按)左傳戍作成(昭十年經)宋公成卒
(按)左傳戍作成(哀十三經)許男戍卒(按)左傳戍作成
喜(十六傳)公子喜時在内也左氏作欣時(襄十九經)鄭
殺其大夫公子喜二傳喜作嘉
招(十六經)晉人執季孫行父舍之于招丘二傳作苕
丘
結(十七經)衞北宫結率師侵鄭(按)左傳結作括(襄十四經)
同
軫公孫嬰齊卒于貍軫左氏作脤穀梁作蜃
屈(襄元年經)晉韓屈帥師伐鄭(按)左傳屈作厥
合仲孫蔑會齊崔杼曹人邾人杞人次于合合二
傳作鄫
弋(四年經)夫人弋氏薨左氏作姒氏下定弋同
稻(五年經)仲孫蔑衞孫林父會吳于善稻左氏作善
道
莒子邾婁子滕子薛伯公會晉侯宋公衞侯鄭伯曹
伯莒子邾婁子滕子薛伯齊世子光救陳(按)左傳無
莒子邾婁子滕子薛伯
原操(七年經)鄭伯髠原如會未見諸侯丙戌卒于操
左氏髠原作髠頑操作鄵
火(九年經)宋火二傳作宋災(昭九年經)陳火左氏火
作災
京(十一年經)同盟于京城北左氏京作亳
詩(十三經)取詩詩二傳作邿
囆(十四經)季孫宿叔老會晉士匄齊人宋人衞人鄭公
孫囆曹人莒人邾婁人滕人薛人杞人小邾婁人會
吳于向囆二傳作蠆(十五年)同(二十五經)鄭公孫囆
帥師伐陳(按)二傳作公孫夏
衎(十五經)衞侯衎出奔齊(按)左傳無衎字
周晉侯周卒周本或作離
瞷(十七經)邾婁子瞷卒瞷左氏作牼
洮齊侯伐我北鄙圍洮洮左氏作桃
齊高厚帥師伐我北鄙圍防(按)左傳無齊字
阿(十九經)諸侯盟于祝阿二傳作祝柯
瑗齊侯瑗卒二傳瑗作環(二十七經)叔孫豹會晉趙
武楚屈建蔡公孫歸生衞石惡陳孔瑗鄭良霄許人
曹人于宋二傳作孔奐(昭八年)同
光(二十經)陳侯之弟光出奔楚左氏光作黃(二十三年)
同
滕子(二十二經)公會晉侯齊侯宋公衞侯鄭伯曹伯莒子
邾婁子滕子薛伯杞伯小邾婁子于沙隨(按)左傳無
滕子
鼻(二十三經)邾婁鼻我來奔二傳作畀我
渝次于雍渝渝左氏作榆
陳(二十四經)公會晉侯宋公衞侯鄭伯曹伯莒子邾婁子
滕子薛伯杞伯小邾婁子于陳儀(注)二傳作夷儀
(二十五年)同衞侯入于陳儀同
謁(二十五經)吳子謁伐楚(按)謁左傳作遏
齊邾婁人(二十九經)仲孫羯會晉荀盈齊高止宋華定
衞世叔齊鄭公孫段曹人莒人邾婁人滕人薛人小
邾婁人城杞(疏)左氏經世作大(按)左傳世亦作世非
大左傳無邾婁人叔齊作叔儀
頗(三十經)楚子使薳頗來聘二傳作薳罷(昭六年)同
宋五月甲午宋災伯姬卒(按)左傳伯姬上復有宋字
年天王殺其弟年夫二傳作佞夫
酌石軒漷(昭元年經)叔孫豹會晉趙武楚公子圍
齊國酌宋向戍衞石惡陳公子招蔡公孫歸生鄭軒
虎許人曹人于漷國酌二傳作國弱軒虎二傳作
罕虎漷左氏作虢穀梁作郭(按)左傳石惡作齊惡
原晉荀吳帥師敗狄于大原(按)左傳作大鹵
輿莒展出奔吳(按)左傳作莒展輿
卷楚子卷卒卷左氏作麇
楚楚公子比出奔晉(按)左傳無楚字(定四經)吳入楚
(按)左傳楚作郢
泉(三年經)滕子泉卒(按)泉左氏穀梁作原字
厲(四年經)遂滅厲厲左氏作賴
濆(五年經)叔弓帥師敗莒師于濆泉左氏作蚡泉
舍(七年經)叔孫舍如齊蒞盟舍二傳作婼下皆同
(哀六年經)齊陳乞弑其君舍舍二傳作荼
晉(十年經)晉欒施來奔晉左氏作齊(定十二經)公會晉
侯盟于黃(按)晉左傳作齊
正(十一經)春王正月叔弓如宋(按)左傳作二月
侵羊仲孫貜會邾婁子盟于侵羊二傳作祲祥
隠酌軒屈銀季孫隠如會晉韓起齊國酌宋
華亥衞北宫佗鄭軒虎曹人杞人于屈銀屈銀二
傳作厥憗(疏)國酌穀梁作國弱(按)左傳隠如作意如
國酌作國弱軒虎作罕虎後皆同
齊高偃帥師納北燕伯于陽(十二經)齊高偃帥師納北燕
伯于陽(傳)伯于陽者何公子陽生也子曰我乃知之
矣(注)子孔子也孔子言具知其事後作春秋案史記
知公誤為伯子誤為于陽在生上刊滅闕
然楚殺其大夫成然左氏作成熊穀梁作成虔
整公子整出奔齊(按)左傳作憗
昭出(十五經)蔡昭吳奔鄭(按)左傳作朝吳奔上有出
字
曼(十六經)楚子誘戎曼子殺之二傳作戎蠻(哀四年)
同(十三經)晉魏多帥師侵衞左氏作魏曼多
輒(二十經)盗殺衞侯之兄輒輒左氏作縶
寗宋華亥向寗華定出奔陳二傳作向寧下同
(二十八經)鄭伯寗卒左氏并下滕子名並作寧
痤(二十一經)叔痤卒二傳作叔輒
姦(二十二經)大蒐于昌姦二傳作昌間
楹(二十三經)胡子髠沈子楹滅楹左氏作逞穀梁作盈
叔孫(二十四經)叔孫舍至自晉(按)左傳無叔孫字
鬱杞伯鬱釐卒(疏)二傳作郁釐
倪世(二十五經)叔倪會晉趙鞅宋樂世心衞北宫喜鄭
游吉曹人邾婁人滕人薛人小邾婁人于黃父倪
左氏作詣(二十九年)同世心左氏作大心(定十年)同
(十一年)同
鸛有鸛鵒來巢鸛左氏作鸜
揚次于揚州左氏作陽州
剸(二十六經)公會齊侯莒子邾婁子杞伯盟于剸陵(按)左
傳剸作鄟
禹(三十經)徐子章禹奔楚(按)左傳禹作羽
櫟(三十一經)季孫隠如會晉荀櫟于適歷(按)左傳櫟作躒
弓黑弓以濫來奔二傳作黑肱
邾婁人(三十二經)仲孫何忌會晉韓不信齊高張宋仲幾
衞世叔申鄭國參曹人莒人邾婁人薛人杞人小邾
婁人城成周(按)左傳無邾婁人
枝(定三經)仲孫何忌及邾婁子盟于枝枝二傳作技
歸(四年經)蔡公孫歸姓帥師滅沈二傳無歸字(哀四)
(年)同
浩油公及諸侯盟于浩油二傳作臯鼬
戍杞伯戍卒于會二傳作戍(按)左傳作成非戍
圄晉士鞅衞孔圄帥師伐鮮虞圄左氏作圉
伯莒蔡侯以吳子及楚人戰于伯莒左氏作柏舉
冬十月(七年經)冬十月(按)左傳無此三字
趙(八年經)晉趙鞅帥師侵鄭(按)左傳作士鞅
頰(十年經)公會齊侯于頰谷公至自頰谷左氏作夾
谷
池宋公子池出奔陳(注)左氏池作地
費叔孫州仇仲孫何忌帥師圍費(疏)二傳費皆為郈
公羊正本作費字
鞌齊侯衞侯鄭游遫會于鞌鞌左氏作安甫
宋宋公之弟辰暨宋仲佗石彄出奔陳(按)左傳仲佗
上無宋字
瑕(十三經)齊侯衞侯次于垂瑕二傳作垂叚
晉鞅(十四經)晉趙鞅出奔宋左氏作衞趙陽
子槍楚公子結陳公子佗人帥師滅頓以頓子槍
歸左氏作公孫佗人槍左氏作牂
醉於越敗吳于醉李(按)醉左氏作檇
堅公會齊侯衞侯于堅堅左氏作牽
軒(十五經)鄭軒達帥師伐宋左氏作罕達(哀二年)同
(十三年)同
籧篨齊侯衞侯次于籧篨(按)左傳作渠蒢
栗(哀二經)普趙鞅帥師及鄭軒達帥師戰于栗二傳
作鐵
開(三年經)季孫斯叔孫州仇帥師城開陽左氏作啟
陽開者為漢景帝諱也
蒲(四年經)蒲社災左氏作亳社
比(五年經)城比左氏作毗
葭(六年經)城邾婁葭葭左氏作瑕
僤(八年經)齊人取讙及僤僤左氏作闡下歸僤同
寅(十年經)薛伯寅卒(按)左傳作夷
彄(十三經)盗殺陳夏彄夫二傳作夏區夫
春秋穀梁
昧(隠元經)公及邾儀父盟于昧昧左氏作蔑
侅(二年經)無侅帥師入極侅左氏作駭(八年)同
履緰紀履緰來逆女左氏作裂繻
伯紀子伯莒子盟于密左氏作子帛
尹(三年經)尹氏卒左氏作君氏
祝(四年經)衛祝吁弑其君完左氏公羊作州吁下同
觀(五年經)公觀魚于棠左氏作矢魚
輸(六年經)鄭人來輸平左氏作渝平
邴(八年經)鄭伯使宛來歸邴左氏邴作祊下同
包公及莒人盟于包來左氏作浮來
俠(九年經)俠卒(按)左傳作挾
載(十年經)宋人蔡人衞人伐載本或作戴(按)左傳作
戴
紀(桓二經)紀侯來朝左氏作杞侯
任(四年經)天王使任叔之子來聘左氏作仍叔
紀曲池(十二經)公會紀侯莒子于曲池(按)左傳紀作
杞公羊曲池作歐蛇
禦(十四經)鄭伯使其弟禦來盟禦本亦作御左氏作
語(莊二十二經)陳人殺其公子禦寇(按)禦左傳作御
(僖九年經)宋公禦說卒(按)左傳作御
蒿(十五經)公會齊侯于蒿蒿左氏作艾公羊作鄗
及(十七經)及邾儀父盟于趡(按)左傳及作會上有公字
郎及齊師戰于郎(按)郎二傳作奚(莊三經)公次于郎
(按)左傳作滑
逆(莊元經)單伯逆王姬逆左氏作送
饗(四年經)夫人姜氏饗齊侯于祝丘(按)饗左傳作享
寳(六年經)齊人來歸衞寳(按)寳左傳作俘
㫺(七年經)辛卯㫺恒星不見(按)㫺二傳作夜
曁(九年經)公及齊大夫盟于曁曁左氏作蔇
子公伐齊納糾左氏作子糾(宣三經)齊高固來逆
子叔姬(按)左傳無子字
武(十年經)以蔡侯獻武歸(按)武二傳作舞
人(十三經)齊人宋人陳人蔡人邾人會于北杏(按)二傳
作齊侯
宋公衞侯(十四經)單伯會齊侯鄭伯于鄄(按)二傳齊侯
下有宋公衞侯
公曹伯(十六經)會齊侯宋公陳侯衞侯鄭伯許男曹
伯滑伯滕子同盟于幽(按)公羊作公會左傳無曹伯
我(二十經)齊人伐我(按)我二傳作戎
微(二十八經)冬築微左氏作麋(按)今本左傳作郿
師(三年經)夏師次于成(按)左傳無師字(僖元經)齊師宋
師曹師次于聶北救邢(按)左傳作曹伯(文十六經)公子
遂及齊侯盟于師丘左傳作郪丘公羊作犀丘
洛(閔元經)公及齊侯盟于洛姑一本作路姑(按)左傳
作落姑
麗(僖元經)公子友帥師敗莒師于麗(按)麗左傳作酈公
羊作犂
挐獲莒挐(按)挐左傳作拏
袁(四年經)齊人執袁濤塗(按)左傳袁作轅
戴(五年經)會王世子于首戴(按)戴左傳作止下同
寧(七年經)盟于寧母(按)二傳作寗
繒(十三經)季姬及繒子遇于防使繒子來朝(按)二傳繒
作鄫下同(宣十八年)同(成二年)同(襄五年)同(六年)同
(昭四年)同(哀七年)同
雩(二十一經)宋公楚子陳侯蔡侯鄭伯許男曹伯會于雩
(注)雩或為宇(按)左傳作盂公羊作霍
閔(二十三經)齊侯伐宋圍閔(按)二傳作緡
巂(二十六經)公追齊師至巂弗及(按)左傳巂作酅
齊侯(二十八經)公會晉侯宋公蔡侯鄭伯陳子莒子邾子
秦人于温(按)二傳晉侯下有齊侯左傳邾子作邾人
守天王守于河陽(按)守二傳作狩
公(二十九經)公會王人晉人宋人齊人陳人蔡人秦人盟
于翟泉(按)左傳無公字
於(三十一經)衞遷於帝丘(按)於二傳作于
樓(三十三經)公伐邾取訾樓(按)左傳作訾婁公羊作叢
髠(文元經)楚世子商臣弑其君髠(按)髠左傳作頵
穀公孫敖會宋公陳侯鄭伯晉士穀盟于垂斂(按)二
傳穀作縠(宣十三經)晉殺其大夫先穀(按)二傳作縠
斂同上(按)垂斂左傳作垂隴
夜(六年經)晉狐夜姑出奔狄(按)夜二傳作射
壬(七年經)宋公壬臣卒(按)壬二傳作王
萩(九年經)楚子使萩來聘(按)萩二傳作椒
粟(十年經)及蘇子盟于女粟(按)粟二傳作栗
仲匡(文十一經)叔彭生會晉郤缺于承匡(按)左傳叔下
有仲字匡作筐
籧篨(十三經)邾子籧篨卒(按)左傳作蘧蒢
有(十四經)十有四年(按)左傳無有字
之(宣三經)楚子伐陸渾戎(按)左傳戎上有之字(昭十七經)
同(定十經)齊人來歸鄆讙龜隂之田(按)二傳無之字
熊(八年經)夫人熊氏薨(按)熊左傳作嬴下同
鄝楚人滅舒鄝(按)鄝二傳作蓼
須葬我小君頃熊(按)左傳作敬嬴
泄(九年經)陳殺其大夫泄冶(按)泄左傳作洩
夷(十一年)楚子陳侯鄭伯盟于夷陵(按)二傳作辰陵
吕(十八經)楚子吕卒(按)吕二傳作旅
檉歸父還自晉至檉遂奔齊(按)左傳檉作笙
貿(成元經)王師敗績于貿戎(按)左傳貿作茅
手(二年經)季孫行父臧孫許叔孫僑如公孫嬰齊帥師
會晉郤克衞孫良夫曹公子手及齊侯戰于鞌(按)左
傳手作首
爰及國佐盟于爰婁(按)二傳作袁婁
牆(三年經)晉郤克衞孫良夫伐牆咎如(按)左傳作廧公
羊作將
績(五年傳)伯尊其無績乎(注)績或作續謂無繼嗣
錫(八年經)天子使召伯來錫公命(按)錫左傳作賜
齊侯(十三經)遂會晉侯宋公衞侯鄭伯曹伯邾人滕人
伐秦(按)二傳晉侯下有齊侯
廬曹伯廬卒于師(按)廬左傳作盧(昭二十經)蔡侯廬卒
(按)廬左傳作盧
孫(十六經)鄭公孫喜帥師侵宋(按)二傳作公子喜
蜃(十七經)公孫嬰齊卒于貍蜃(按)左傳作脤公羊作軫
鄫(襄元經)仲孫蔑會齊崔杼曹人邾人杞人次于鄫(注)
鄫或為合
寅(二年經)六月庚寅(按)二傳作庚辰
稻(五年經)仲孫蔑衞孫林父會吳于善稻(按)左傳作善
道
莒子邾子滕子薛伯公會晉侯宋公衞侯鄭伯曹伯
莒子邾子滕子薛伯齊世子光救陳(按)左傳無莒子
邾子滕子薛伯
原操(七年經)鄭伯髠原如會未見諸侯丙戌卒于操
(按)左傳髠原作髠頑操作鄵髠本又作郡或作頵
涇(八年經)鄭人侵蔡獲蔡公子涇(按)二傳涇作隰本
又作隰(二十年)同
杞伯(九年經)公會晉侯宋公衞侯曹伯莒子邾子滕子
薛伯小邾子齊世子光伐鄭(按)二傳薛伯下有杞伯
傅(十年經)遂滅傅陽(按)傅二傳作偪
斐盗殺鄭公子斐公子發公孫輒斐左氏作騑
京(十一經)同盟于京城北左氏京作亳
邰(十二經)莒人伐我東鄙圍邰(按)邰二傳作台
成(十六經)齊侯伐我北鄙圍成(按)成左傳作郕
瞷(十七經)邾子瞷卒瞷左氏作牼
犇宋華巨出犇陳(按)犇二傳作奔
侯(十八經)齊侯伐我北鄙(按)侯二傳作師(昭八經)陳溺
卒(按)二傳陳下有侯字
光(二十經)陳侯之弟光出奔楚(按)光左傳作黃(二十三年)
同
滕子(二十二經)公會晉侯齊侯宋公衞侯鄭伯曹伯莒子
邾子滕子薛伯杞伯小邾子于沙隨(按)左傳無滕子
渝(二十三經)次于雍渝(按)渝左傳作榆
謁(二十五經)吳子謁伐楚(按)謁左傳作遏
座(二十六經)宋公殺其世子座(按)座二傳作痤
專(二十七經)衞侯之弟專出奔晉(按)專二傳作鱄
邾人(二十七經)仲孫羯會晉荀盈齊高止宋華定衞世叔
儀鄭公孫段曹人莒人邾人滕人薛人小邾人城杞
(按)左傳無邾人
七秋七月葬衞獻公(按)二傳作九月
宋(三十經)五月甲午宋災伯姬卒秋七月叔弓如宋葬
共姬(按)左傳伯姬共姬上皆有宋字
郭(昭元經)會于郭(按)左傳作虢公羊作漷
原晉荀吳帥師敗狄于大原(按)左傳作大鹵
輿莒展出奔吳(按)左傳作莒展輿
卷楚子卷卒(按)左傳卷作麇
雪(四年經)大雨雪(注)雪或為雹左氏作雨雹
厲遂滅厲(按)厲左傳作賴
賁(五年經)叔弓帥師敗莒師于賁泉(按)左傳賁作蚡公
羊賁作濆
火(九年經)陳火火左氏作災
友(十一經)執蔡世子友以歸用之(按)友二傳作有
虎(十二經)楚殺其大夫成虎(按)虎左傳作熊公羊作然
三(十八經)春王三月(按)左傳作正月
夢(二十經)曹公孫會自夢出奔宋(按)夢二傳作鄸
輒盗殺衞侯之兄輒(按)左傳輒作縶
東(二十一經)蔡侯東出奔楚(按)二傳東作朱
盈(二十三經)胡子髠沈子盈滅(按)左傳作逞公羊作楹
倪(二十五經)叔倪會晉趙鞅宋樂大心衞北宫喜鄭游吉
曹人邾人滕人薛人小邾人于黃父(按)左傳倪作詣
(二十九年)同
郄(二十七經)楚殺其大夫郄宛(按)二傳郄作郤
櫟(三十一經)季孫意如會晉荀櫟于適歴(按)左傳櫟作躒
下同
太邾人(三十二經)仲孫何忌會晉韓不信齊高張宋仲
幾衞太叔申鄭國參曹人莒人邾人薛人杞人小邾
人城成周(按)左傳太叔作世叔無邾人
頰(定十經)公會齊侯于頰谷公至自頰谷(按)左傳作夾
谷
晉(十四經)晉趙陽出奔宋(按)左傳晉作衞
弋(十五經)弋氏卒(按)左傳弋作姒下同
稷戊午日下稷乃克葬(按)稷二傳作昃
九經辨字瀆蒙卷九
