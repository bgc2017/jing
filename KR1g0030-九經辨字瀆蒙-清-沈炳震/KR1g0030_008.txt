九經辨字瀆蒙卷八
歸安沈炳震撰
先儒異讀
周禮(周禮儀禮異讀皆据鄭注其出於釋文賈疏者各標識之)
嬪(天官冡宰)二曰嬪貢嬪故書作賓先鄭賓貢皮帛之
屬後鄭嬪貢絲枲(秋官大行人)其貢嬪物故書嬪作
頻先鄭云嬪物婦人所為後鄭謂絲枲也
宫(小宰)小宰之職掌建邦之宫刑以治王宫之政令凡
宫之糾禁杜子春云宫皆當為官後鄭宫刑在王
宫中者之刑
㢮六曰斂㢮之聯事杜子春云㢮讀為施後鄭荒
政㢮力役
傅别四曰聽稱責以傅别故書傅别作傅辨鄭大
夫讀為符别杜子春讀為傅别(釋文)傳音附别彼列反
(秋官士師)正之以傅别約劑故書别為辨先鄭云傅
或為符辨讀為風别之别
辨六曰廉辨杜子春云廉辨或為廉端
獻(庖人)賓客之禽獻獻古文為獸杜子春云當為獻
(春官司尊彛)欎齊獻酌先鄭獻讀為儀後鄭讀如莎
蕭(甸師)祭祀共蕭茅鄭大夫云蕭字或為莤莤讀為
縮杜子春讀為蕭後鄭從杜
胖(腊人)共豆脯薦脯膴胖鄭大夫胖讀為判杜子春
讀為版後鄭胖之言片也析肉意也(釋文)普半反
齊(酒正)辨五齊之名一曰泛齊二曰醴齊三曰盎齊四
曰緹齊五曰沈齊杜子春讀齊皆為粢後鄭讀齊
(釋文)才細反(春官司尊彛)鬱齊獻酌醴齊縮酌盎齊說酌
故書齊為齍先鄭讀為齊和之齊杜子春讀為粢
後鄭讀為泲
酒酒正奉之故書酒正無酒字先鄭云正奉之酒
正奉之也
正(凌人)凌人掌冰正歲十有二月令斬冰故書正為
政先鄭云掌冰政主藏冰之政也杜子春讀掌冰為
主冰也政當為正正謂夏正
餈(籩人)糗餌粉餈故書餈作茨先鄭云茨字或作餈
謂乾餌餅之也後鄭曰合蒸曰餌餅之曰餈
茆(醢人)茆菹麋臡鄭大夫讀茒為茅茅菹茅初生或
曰茒水草杜子春讀茒為夘後鄭曰鳬葵也
拍豚拍魚醢鄭大夫杜子春皆以拍為膊謂脅或
曰豚拍肩也
鴈箈菹鴈醢故書鴈或為鶉杜子春云當為鴈
苦(鹽人)共其苦鹽杜子春讀苦為盬謂出盬直用不
湅治
枑(掌舍)設梐枑再重故書枑為柜杜子春讀為梐枑
謂行馬也
珠(玉府)共珠槃玉敦故書珠為夷先鄭云夷槃或為
珠槃
互(司會)以参互攷日成故書互為巨杜子春讀為參
互(秋官修閭氏)掌比國中宿互柝者故書互為巨先
鄭云當為互謂行馬
受(司書)以叙其財受其幣故書受為授先鄭云授當
為受(地官大司徒)五比為閭使之相受故書受為授
杜子春云授當為受(掌葛)以權度受之故書受或
為授杜子春云當為受
錄(職幣)皆辨其物而奠其錄故書錄為祿杜子春云
祿當為錄
豹(司裘)諸侯則共熊侯豹侯故書共熊侯虎侯杜子
春云當為豹
廞大喪廞裘故書廞為滛先鄭云滛裘陳裘也後
鄭曰廞興也若詩之興謂象似而作之經文廞(夏字同)官
(司兵)大喪廞五兵故書廞為滛先鄭云讀為廞
齎歲終則會其財齎先鄭云齎或為資(凡齎字皆同)
(春官小祝)設道齎之奠杜子春云齎當為粢後鄭不從
二(内宰)以作二事故書二為三杜子春云當為二
玉(九嬪)贊玉齍故書玉為王杜子春讀為玉
梗(女祝)掌以時招梗禬禳之事鄭大夫讀梗為亢杜
子春讀為更
焉(縫人)喪縫棺飾焉故書焉為馬杜子春云當為焉
接橮衣翣柳之材故書翣柳作接橮先鄭接讀為
歰橮讀為柳
纁(染人)夏纁玄故書纁作䵫先鄭云䵫讀為纁纁謂
絳也
綏(夏采)以乘車建綏復于四郊故書綏為&KR2685;杜子春
云當為綏&KR2685;非是也
㕓(地官總序)㕓人故書㕓為壇杜子春讀壇為㕓(載師)
以㕓里任國中之地故書㕓或為壇先鄭云壇讀
為㕓
泉泉府先鄭云故書泉或作錢(疏)泉與錢古今異
名
訓土訓先鄭云讀為馴
饎饎人故書饎作&KR1066;
槀槀人先鄭云槀讀為犒師之犒主冗食者故謂
之犒
生(大司徒)辨五地之物生杜子春讀生為性
儀五曰以儀辨等故書儀或為義杜子春讀為儀
(春官肆師)治其禮儀故書儀為義先鄭云當為儀古
者書儀但為義今時所謂義為誼(典命)掌諸侯之五
儀故書儀作義先鄭讀為儀
求以求地中故書求為救杜子春云當為求
賙五黨為州使之相賙杜子春云賙當為糾謂糾
其惡後鄭曰賙者禮物不備相給足也
域(小司徒)乃分地域而辨其守故書域為邦杜子春
云當為域
蒩(鄕師)大祭祀羞牛牲共茅蒩杜子春云蒩當為菹
鄭大夫讀為藉謂祭前藉也
輦與其輂輦故書輦作連先鄭云連讀為輦
涖執斧以涖匠師故書涖作立先鄭云讀為涖
(司市)司市涖焉胥師賈師涖于次故書涖皆作立
先鄭云當為涖(春官大宗伯)涖玉鬯故書涖作立先
鄭讀為涖視也
廵廵其前後之屯故書廵作述
屯廵其前後之屯故書屯或為臀鄭大夫讀屯為
課殿杜子春讀為在後曰殿為前後屯兵也後鄭曰
今書多為屯從屯
容(鄉大夫)四曰和容杜子春讀為和頌謂能為楽也
舞五曰興舞故書舞為無杜子春讀為舞謂能為
六舞
酺(族師)春秋祭酺亦如之故書酺或為步杜子春云
當為酺
政(閭胥)凡春秋之祭祀役政喪紀之數杜子春讀政
為征
既既比則讀法故書既為暨杜子春讀為既
觵撻罸之事觵撻罸之事故書或言觵撻之罸事
杜子春云當言觵撻罸之事
皇(舞師)教皇舞皇書或為䍿或為義(釋文)䍿音皇(春官)
(楽司)同
毁(牧人)凡外祭毁事故書毁為甈杜子春云當為毁
用尨可也故書尨作厖杜子春云當為尨
郊(載師)任近郊之地任遠郊之地郊或為蒿杜子
春讀為郊
稍以家邑之田任稍地稍或作削
囏(遺人)以恤民之囏阨故書作㨷阨杜子春云當為
囏阨
羇以待羇旅故書羇作寄杜子春云當作羇(委人)
以甸聚待羇旅故書羇作竒杜子春云當為羇
中(師氏)掌國中失之事故書中為得杜子春云當為
得記君得失若春秋是也(釋文)中丁仲反
遊凡國之貴遊子弟學焉遊無官司者杜子春云
遊當為猶言雖貴猶學
舉王舉則從故書舉為與杜子春讀為與謂王與
其事
隷使其屬帥四夷之隷故書隷或作肆先鄭讀為
隷
辟(司市)辟布者故書辟為辭
附其附于刑者歸于士故書附為柎杜子春云當
為附(秋官小司寇)以五刑聽萬民之獄訟附于刑故
書附作付八辟麗邦法附刑罸同
總(㕓人)掌斂市絘布總布杜子春云總當為纔
滯凡珍異之有滯者故書滯或作㕓(泉府)貨之滯
于民用者故書滯為癉杜子春云當為滯
賣(賈師)凡國之賣儥儥買也故書賣為買
襲(胥)襲其不正者故書襲為習杜子春云當為襲
謂掩捕其不正者
簜(掌節)以英蕩輔之杜子春云簜當為帑謂以函器
盛此節或曰英簜畫函
耡(遂人)以興耡利甿鄭大夫讀耡為藉(里牢)以歲時
合耦于耡先鄭云耡讀為藉
庀(遂師)庀具委積故書庀為比先鄭云比讀為庀
騂(革人)騂剛用牛故書騂為㸷杜子春讀為騂
墳墳壤用麋故書墳作蚠(秋官司烜氏)共墳燭庭燎
故書墳為蕡先鄭云蕡燭麻也後鄭謂墳大也
靺(春官總序)靺師靺先鄭讀如味飲食之味杜子春讀
為菋荎著之菋後鄭讀如靺鞈之靺
鞻鞮鞻氏鞻讀如屨也
吉(大宗伯)以吉禮事邦國之鬼神示故書吉或為告
杜子春云當為吉禮書亦多為吉禮
實以實柴祀日月星辰故書實柴或為賓柴
祀以血祭社稷五祀五嶽故書祀作䙫先鄭云䙫
當為祀書亦或作祀(小祝)則保郊祀于社(註)同(夏官小子)
祈于五祀(註)同
疈以疈辜祭四方百物故書疈為罷
位(小宗伯)掌建國之神位故書位作立先鄭云立讀
為位古者立位同字古文春秋經公即位為公即立
(肆師)用牲于社祭則為位故書位為涖杜子春云
當為位
渳以秬鬯渳杜子春讀渳為泯(小祝)大喪贊渳
故書渳為攝杜子春云當為渳
竁甫竁亦如之鄭大夫讀竁為穿杜子春讀為毳
肄儀肄儀為位故書肄為肆儀為義杜子春讀肆
為肄義為儀
祈珥(肆師)及其祈珥故書祈為幾杜子春讀幾為祈
珥為餌
表表齍盛故書表為剽剽表皆謂徽識也
功凡師不功故書功為工先鄭讀為功古者工與
功同字
瓢齎(鬯人)禜門用瓢齎故書瓢作剽先鄭讀剽為瓢
杜子春讀齎為粢
蜃凡山川四方用蜃故書蜃或為謨杜子春云當
為蜃書亦或為蜃(秋官赤叐氏)以蜃炭攻之故書蜃
為晨先鄭云當為蜃書亦或為蜃
釁共其釁鬯先鄭云釁讀為徽(雞人)凡祭祀面禳
釁(天府)釁寶鎮(疏)周禮先鄭皆讀釁為徽取飾義
踐(司尊彛)其朝踐用兩獻尊故書踐作餞杜子春云
餞當為踐
蜼祼用虎彛蜼彛蜼先鄭為蛇虺之虺或讀為公
用射隼之隼(釋文)蜼音誄又以水反
縮醴齊縮酌故書縮為數杜子春云當為縮
紛(司几筵)紛純先鄭紛讀為幽又讀為和粉之粉後
鄭如字
仍凶事仍几故書仍為乃先鄭讀為仍因也
鎮(玉府)凡國之玉鎮大寶器藏焉故書鎮作瑱先鄭
讀為鎮(典瑞)同
珍(典瑞)珍圭以徵守杜子春云珍當為鎮書亦或為
鎮後鄭如字
駔駔圭璋璧琮璜之渠眉先鄭讀駔為駔疾之駔
疏疏璧宗先鄭讀疏為沙(巾車)疏飾小服皆疏
故書疏為揟杜子春讀揟為沙
弁(司服)凡弔事弁絰服故書弁作&KR2645;先鄭讀為弁
祧(守祧)掌守先王先公之廟祧故書祧作濯先鄭讀
為祧
豆籩(内宗)薦加豆籩故書為籩豆杜子春云當為豆
籩
播(大司楽)播之以八音故書播為藩杜子春云當為
播
趨(楽師)趨以采薺故書趨作跢先鄭云當為趨書亦
或為趨
瞽詔來瞽臯舞先鄭云瞽當為鼓鼓字或作瞽
臯詔來瞽臯舞先鄭云臯當為告後鄭讀同號
燕燕射故書燕為舞先鄭云當為燕
帥帥射夫以弓矢舞故書帥為率先鄭云當為帥
夫帥射夫以弓矢舞故書射夫為射矢先鄭云書
亦或作射夫
倡教愷歌遂倡之故書倡為昌先鄭云當為倡書
亦或為倡
拊(大師)令奏擊拊故書拊為付先鄭云當為拊書亦
或為拊
奠(瞽矇)世奠繫故書奠或為帝杜子春云帝讀為定
其字為奠書亦或為奠(小史)奠繫世同
同(典同)掌六律六同之和故書作銅先鄭云陽律以
竹為管陰律以銅為管竹陽也銅陰也各順其性後
鄭曰律述氣者也同助宣陽氣與之同皆以銅為之
䃂高聲䃂故書䃂或作硍杜子春讀為鏗鄭大夫
讀為衮後鄭從鄭讀
陂陂聲散鄭大夫陂讀為人短罷之罷(釋文)皮買反
同矲後鄭讀為險陂之陂
韽微聲韽韽杜子春讀為闇鄭大夫讀為鶉䳺之
䳺後鄭於貪反
縵(磬師)教縵樂燕樂之鐘杜子春讀縵為慢後鄭讀
為縵飾之縵(釋文)莫半反
納(鍾師)納夏故書納作内杜子春云當為納
蜡(籥章)國祭蜡故書蜡為蠶杜子春云當為蜡
觭(大卜)二曰觭夢杜子春云觭讀為竒偉之竒其字
直當為竒後鄭讀為諸戎掎之之掎掎得也
焌(菙氏)遂龡其焌契焌杜子春讀為英俊之俊書亦
或為俊後鄭讀為戈鐏之鐏(釋文)存悶反
萌(占夢)乃舍萌于四方杜子春讀萌為明或云其字
當為明謂毆疫也書亦或為明後鄭舍讀曰釋舍萌
猶釋菜也古書釋菜釋奠皆作舍字(秋官薙氏)春始生
而萌之故書萌作甍杜子春云當為萌書亦或為
萌
彌(眡祲)七曰彌故書彌作迷
隮九曰隮故書隮為資
造(太祝)二曰造故書造作竈杜子春讀為造次之造
書亦或為造
振五曰振祭杜子春振讀為慎禮家讀為振旅之
振
擩六曰擩祭擩杜子春讀為虞芮之芮
振動四曰振動杜子春讀振為振旅之振動為哀
慟之慟鄭大夫云動讀為董書亦或為董後鄭從杜
竒七曰竒&KR0596;杜子春讀竒為竒偶之竒或云竒讀
為倚後鄭從杜
示肆享祭示故書祇為祊杜子春云當為祇
銘(小祝)設熬置銘銘今書或為名
防(喪祝)掌大喪勸防之事杜子春云防當為披後鄭
不從
蒩館(司巫)及蒩館杜子春云蒩當為鉏藉也書或亦
為蒩館或為租飽租飽茅裹肉也
贈(男巫)冬堂贈故書贈為矰杜子春云當為贈
前王弔則與祝前故書前為先先鄭云為先非是
也
協(太史)與羣執事讀禮書而協事故書協作叶杜子
春云叶協也書亦或為協或為計(秋官大行人)諭言語
協辭命同
簋(小史)史以書叙昭穆之爼簋故書簋或為几先鄭
讀為軌書亦或為簋古文也後鄭不從
鉤(巾車)金路鉤故書鉤為拘杜子春讀為鉤
鵠前樊鵠纓杜子春云鵠或為結
總錫面朱總故書總為䌆先鄭云當為總書亦或
為總(釋文)檢字林蒼雅及說文皆無此字衆家亦不見
有音者唯昌宗音廢以形聲會意求之實所未了當
是廢而不用乎非其意也李音兵廢反本或作緦恐
是意改也
鷖彫面鷖總故書鷖或作翳
翣有翣羽盖故書翣為䭷杜子春云當為翣書亦
或為
薻薻車薻蔽故書薻作&KR2072;杜子春讀為華藻之藻
直為華藻也
駹駹車藋蔽故書駹作龍杜子春讀為駹(秋官犬人)
用駹可也故書駹作龍先鄭讀為駹謂不純色也
髤然䄙髤飾故書髤作軟杜子春讀為黍垸之黍
箓孤乘夏箓故書箓為綠先鄭云綠緣色或曰箓
讀為圭瑑之瑑後鄭從之
更續歲時更續故書更續為受讀杜子春云受當
為更讀讀為續
鈴鳴鈴以應雞人故書鈴或作軨杜子春云當為
鈴
苹苹車之萃故書作平杜子春云苹車當為軿
車其字當為苹書亦或為苹
畫(司帝)皆畫其象焉杜子春云畫當為書後鄭曰畫
畫雲氣也
勲(夏官總序)司勲故書勲作勛先鄭云勛讀為勲功也
爟司爟故書爟為燋杜子春云燋當為爟書亦或
為爟
壇(大司馬)暴内陵外則壇之壇先鄭讀從惮
畿乃以九畿之籍施邦國之政故書畿為近先鄭
云近當言畿
摝三鼓摝鐸先鄭云摝讀如弄後鄭讀如涿鹿之
鹿掩上振之為摝
比比軍衆比或作庀先鄭云具也後鄭謂比校次
之也
綱(馬質)綱惡馬先鄭云綱讀為以亢其讎之亢書亦
或為亢亢禦也後鄭謂以縻索維綱狎習之讀如字
斝(量人)與鬱人受斝先鄭讀如嫁娶之嫁後鄭讀如
嘏尸之嘏(釋文)古雅反
積(羊人)凡沈辜侯禳釁積積故書為眦先鄭云眦讀
為漬後鄭謂積積柴禋祀楢燎實柴
鼜(掌固)夜三鼜以號戒杜子春讀鼜為造次之造(釋文)
鼜音戚
待(服不氏)以旌居之而待獲杜子春待當為持書亦
或為持後鄭讀如字
版(司士)掌羣臣之版故書版為班先鄭云班書或為
版名籍
倅(諸子)掌國子之倅故書倅為卒先鄭云讀如物有
副倅之倅
戒(大僕)戒鼓傳達于四方故書戒為駭
洒(隷僕)掌五寝之埽除糞洒之事洒灑也先鄭云洒
當為灑
瑉(弁師)瑉玉三采故書瑉作璑
會王之皮弁會五采故書會作䯤先鄭云讀如馬
會之會後鄭讀如大會之會(釋文)古外反
璂玉璂象邸玉笄先鄭璂讀如綦車轂之綦後鄭
讀如薄借綦之綦
椹(司弓矢)以授射甲革椹質者故書椹為艱先鄭云
椹字或為艱非是也
庾夾弓庾弓(釋文)庾師儒相傳讀庚本或作庾
庳恒矢庳矢用諸散射先鄭庳讀為人罷短之罷
後鄭讀為痺(釋文)方二反
試(槀人)試其弓弩故書試為考
茢(戎右)贊牛耳桃茢故書茢為滅杜子春云當為厲
軷(大馭)掌馭玉路以祀及犯軷故書軷作罰杜子春
云罰當為軷讀為别異之别
軹軓右祭兩軹祭軓故書軹為&KR1747;軓為範杜子
春云文當如此又云&KR1747;當作軹軹兩轊也其或言軷
亦非是又云軓當為範謂車軾前也或讀&KR1747;如蠶笄
之笄(釋文)軹音止軓音凡軓當媿美反又音犯
庌(圉師)夏庌馬故書庌為訝先鄭云當為庌廡也所
以庇馬涼也
箭(職方氏)其利金錫竹箭故書箭為晉杜子春云當
為箭書亦或為箭
湛其浸潁湛湛或為淮
淮其川淮泗先鄭云淮或為睢
沭其浸沂沭先鄭云沭或為洙
弦蒲其澤薮曰弦蒲先鄭云弦或為汧蒲或為浦
傳(訓方氏)誦四方之傳道故書傳為傅杜子春云當
作傳書亦或為傳
離(形方氏)無有華離之地杜子春云離當為雜書亦
或為雜
萍(秋官總序)萍氏先鄭云萍讀為蛢或為萍號起雨之
萍
薙薙氏故書薙或作夷後鄭讀如鬀小兒頭之鬀
書或作夷此皆剪草也字從類耳
蟈蟈氏先鄭蟈讀為蜮蜮蝦蟆也後鄭讀從國
涿壺涿氏故書涿為獨先鄭讀為濁其源之濁音
與涿相近書亦或為濁
弊(大司寇)以邦成弊之故書弊為憋先鄭云當為弊
蹕使其屬蹕故書蹕作避杜子春云避當為辟後
鄭謂蹕止行也
麗(小司寇)以八辟麗邦法附刑罰杜子春讀麗為羅
後鄭為麗附也
朋(士師)七曰為邦朋故書朋作倗先鄭讀如朋友之
朋
辯若邦凶荒則以荒辨之法治之先鄭辨讀為風
别之别後鄭讀為貶
判(朝士)凡有責者有判書以治則聽故書判為辨先
鄭云辨讀為别謂别劵也
慮貶若邦凶荒札喪寇戎之故則令邦國都家縣
鄙慮刑貶故書慮為憲貶為窆杜子春云窆當為
禁後鄭皆如字解讀
髠(掌戮)髠者使守積先鄭云髠當為完後鄭作髠
骴(蜡氏)掌除骴故書骴作脊先鄭云脊讀為㱴
蠲令州里除不蠲蠲讀如吉圭惟饎之圭圭潔也
(釋文)蠲苦玄反舊音圭
蠧(翦氏)掌除蠧物故書蠧為槖杜子春云當為蠧
炮(壺涿氏)以炮土之鼓敺之故書炮作泡杜子春讀
炮為匏有苦葉之匏後鄭謂炮炮土之鼓瓦鼓也
橭以牡橭午貫象齒而沈之故書橭為梓杜子春
云當為橭讀為姑
午以牡橭午貫象齒而沈之故書午為五杜子春
云當為午
祼(大行人)王禮再祼而酢故書祼作果先鄭讀為灌
再灌再飲公也
辭諭言語協辭命故書協辭命作叶詞命先鄭云
詞當為辭書或為叶辭命
賻(小行人)若國大喪則令賻補之故書賻作傅
資(冬官考工記)或通四方之珍異以資之故書資作齊
杜子春云齊當為資
舟作舟以行水故書舟作周先鄭云當為舟
貉貉踰汶則死先鄭云貉或為猨謂善援木之猨
也
妢笴妢胡之笴故書妢或為邠笴為筍杜子春
云筍當為笴笴讀為槀謂箭槀
七凡攻木之工七故書七為十先鄭云當為七
(玉人)命圭七寸謂之躬圭故書或云五寸杜子春云
當為七寸
刮刮摩之工五故書刮作捖先鄭云捖讀為刮
雕玉楖雕矢磬故書雕或為舟先鄭云或為舟者
非是也
埴搏埴之工埴書或為植(釋文)搏音摶
旊搏埴之工陶旊先鄭旊讀為甫始之甫後鄭讀
為放於此之放
牙(輪人)牙也者以為固抱也先鄭云牙讀如跛者訝
跛者之訝謂輪輮也書或亦作輮
微欲其微至也微至者或作危至
圜取諸圜也故書圜或作員先鄭云當為圜(鳬氏)
以其為之深而圜之故書圜或作圍杜子春云當
為圜
矩凡斬轂之道必矩其隂陽故書矩為距先鄭云
當作矩
稹陽也者稹理而堅稹致也先鄭云稹讀為奠(釋文)
之忍反
藃則轂雖敝不藃先鄭云藃當作耗後鄭讀如字
萭萭之以眡其注也故書萭作禹先鄭云讀為萭
書或作矩
庇弓長六尺謂之庇軹五尺謂之庇輪四尺謂之庇
軫故書庇作秘杜子春云當為庇謂覆也
較(輿人)以其隧之半為之較崇故書較作榷杜子春
云當為較
轛去一以為轛圍轛式之植者衡者也立者為轛
横者為軹書轛或作軨
侈飾車欲侈故書侈作移杜子春云當為侈(鳬氏)
侈弇之所由興故書侈作移先鄭云當為侈
軓十(輈人)軓前十尺軓書或為&KR1270;十或作七七非
也
弧欲其孫而無弧深杜子春云弧讀為淨而不汙
之汙後鄭讀如字
伏不伏其轅故書伏作偪杜子春云當作伏
緧必緧其牛後故書緧作先鄭云讀為緧關
東謂紂為緧魚字
準輈注則利準故書準作水(㮚氏)權之然後準之
故書準或作水杜子春云當為水後鄭讀如字
楗終日馳騁左不楗杜子春云楗讀為蹇書或作
卷後鄭讀為倦
欒(鳬氏)兩欒謂之銑故書欒作樂杜子春云當為欒
書亦或為欒
㮚㮚氏為量㮚古文或作歴
臀其臀一寸故書臀作脣杜子春云當為臀
状凡鑄金之状故書状作壮杜子春云當為状
線(鮑人)察其線欲其藏也故書線或作綜杜子春云
綜當為系旁泉讀為絤謂縫革之縷
需欲其柔滑而腛脂之則需故書需作&KR2550;
甐則雖敝不甐故書甐或作鄰先鄭讀作磷
涗(㡛氏)以涗水漚其絲故書涗作湄先鄭云温水也
滛滛之以蜃杜子春云滛當為涅書亦或為湛後
鄭讀如字(匠人)善防者水滛之滛先鄭讀為廞後
鄭讀如字
祼(玉人)祼圭尺有二寸祼或作淉或作果
勺黃金勺故書勺或作約杜子春云當為勺
餼以致稱餼餼或作氣杜子春云當為餼
憚(矢人)亦弗之能憚矣故書憚或作但先鄭云讀當
為憚之以威之憚
顅(梓人)數目顅脰顅故書或作牼先鄭讀牼為鬝(釋文)
苦顔反又楷田反又古慳反又戶弔反
撥則於眡必撥爾而怒故書撥作廢先鄭云廢讀
為撥
匪且其匪色故書匪作飛先鄭云飛讀為匪
措則必如將廢措故書措作厝杜子春云當為措
彈(廬人)句兵欲無彈故書彈或作但先鄭讀為彈丸
之彈
蜎刺兵欲無蜎故書蜎或作絹先鄭讀為悁邑之
悁後鄭讀為蟲蜎之蜎
𣙗(匠人)置𣙗以縣故書𣙗或作弋杜子春云當為弋
讀為杙後鄭讀為臬
環環涂七軌故書環或作轘杜子春云當為環
汲大汲其版故書汲作沒杜子春云當為汲
博(車人)其博三寸厚三之一故書博或為搏杜子春
云當為博
仄行山者仄輮故書仄為側先鄭云當為仄
畏(弓人)夫角之中恒當弓之畏故書畏作威杜子春
云當為威謂弓淵角之中央與淵相當
昵凡昵之類不能方故書昵或作樴杜子春云當
為昵或為䵑䵑黏也(釋文)昵女二反又音職
簡凡相筋欲小簡而長簡先鄭讀為&KR0972;然登陴之
&KR0972;後鄭讀為簡札之簡(釋文)&KR0972;下板反
筋強者在内而摩其筋故書筋或作薊先鄭云當
為筋
茭今夫茭觧中有變焉故校先鄭茭讀為激發之
激謂弓檠也後鄭讀為骹謂接中也
燂擩角欲孰於火而無燂故書燂或作朕先鄭云
字從燂
勝角不勝幹幹不勝筋故書勝或作稱先鄭云當
為稱後鄭如字
速則莫能以速中且不深故書速或作數先鄭云
字從速
與利射侯與弋故書與作其杜子春云當為與
儀禮
闑閾(士冠禮)布席于門中闑西閾外西面古文闑為
𣙗閾為慼(聘禮)擯者立于閾外古文閾為慼(士喪)
(禮)席于闑西閾外(特牲饋食禮)席于門中闑西閾外
古文闑皆作𣙗閾皆作慼
旅旅占卒進告吉旅衆也古文旅作臚
纁爵弁服纁裳今文纁皆作熏(士昏禮)同
甒側尊一甒醴(既夕)甒二醴酒(士虞禮)尊兩甒于庿
門外之右少南(少牢饋食禮)司宫尊兩甒于房戶之間
古文甒皆作廡(下皆同)
匴爵弁皮弁緇布冠各一匴古文匴為篹
坫執以待于西坫古文坫為䄡
袗兄弟畢袗玄古文袗為均
紒將冠者采衣紒主人紒而迎賓古文紒為結
盥贊者盥于洗西古文盥皆作洗(鄉射禮)同
櫛奠纚笄櫛于筵南端古文櫛為節(士虞禮)沐浴
櫛搔翦古文沐浴節搔翦
壹壹揖壹讓(士相見禮)主人答壹拜君答壹拜(鄉飲)
(酒禮)壹揖壹讓升(鄉射禮)壹揖壹讓(聘禮)公壹拜送
壹食再饗(公食大夫禮)公壹揖壹讓壹以授賓(少牢)
(饋食禮)主人答壹拜古文壹皆作一衆賓門東北
面皆答壹拜今文壹為一
葉加桕覆之面葉古文葉為擖(士昏禮)同
枋加柶面枋古文枋為柄(士昏禮)皆南枋(註同)
啐啐醴捷柶古文啐為呼
儷束帛儷皮古文儷為離
攝再醮攝酒(有司徹)司宫攝酒今文攝皆為聶
扃鼏實于鼎設扃鼏今文扃為鉉古文鼏為密
(釋文)扃鼎扛也鼏鼎覆也士昏公食大(士喪禮)夫禮禮皆
同(士虞禮)設扃鼏今文扃為鉉抽扃鼏今文
扃為鉉古文鼏為密皆設扃鼏陳之註(特牲饋同)食禮
陳鼎于門外北面上有鼏升肵爼鼏之(少牢饋食禮)
皆同
蠃葵葅蠃醢今文蠃為蝸(士喪禮)蠃醢今文蠃
為蝸既(少牢饋夕)食禮皆同
禮皆如冠主禮於阼今文禮作醴(士昏禮)賓入授
如初禮古文禮為醴(聘禮)明日賓拜禮於朝禮
玉束帛乘皮皆如還玉禮禮不拜至今文禮皆
作醴
某某有子某古文某為謀
病以病吾子古文病為秉
對曰某敢不夙興對曰某敢不夙興今文無對字
眉眉夀萬年永受胡福古文眉作麋(少牢饋食禮)眉
夀萬年古文眉為微
亶嘉薦亶時古文亶為癉
格孝友時格古文格為嘏
甫曰伯某甫甫字或作父
阿(士昏禮)賓升西階當阿今文阿為屐
挍主人拂几授挍(既夕)用燕几挍在南古文挍皆
為技
肫腊一肫肫或作純古文純為均
髀髀不升(士喪禮)載兩髀于兩端(既夕)髀不升古
文髀皆為脾(少牢饋食禮)同
湆大羹湆在㸑(公食大夫禮)大羹湆不和(特牲饋食禮)設
大羹湆于醢北今文湆皆作汁下皆(少牢饋同)食禮羊
肉湆臑折(註)同
景姆加景今文景作憬
啟卻&KR1036;啟會卻于敦南今文啟作開古文卻為
綌
黍贊爾黍古文黍作稷
說主人說服于房媵受婦說服于室御受今文說
作税鄉飲(鄉射酒禮)禮皆同(士虞禮)尸坐不說履(釋文)今
文說為税大夫說絰帶于廟門(註)同
止皆有枕北止古文止作趾
侍媵侍于戶外今文侍作待
舅&KR1036;見婦于舅姑古文舅皆作咎(篇内同)
成婦贊成祭今文無成字(士喪禮)主人拜稽顙成
踊出今文無成字
始於是與始飯之錯古文始為姑
錦酬以束錦古文錦皆作帛(下並同)
橋笄緇被纁裏加于橋今文橋為鎬
弗能又弗能教古文弗為不無能字
毋夙夜毋違命(士相見禮)毋上於面毋下於帶(公食大夫)
(禮)毋過四列古文毋皆為無
視視諸衿鞶視乃正字今文作示俗誤行
終賜請終賜見今文無終賜
頭(士相見禮)左頭奉之左頭以麟執之今文頭為脰
走某將走見今文無走
不某不敢為儀今文不為非(下同)
固請固請吾子之就家也古文云固以請
將走見固辭不得命將走見古文曰某將走見
也某也固辭不得命某也既得見矣今文皆無
也字
妥妥而後傳言古文妥為綏
衆衆皆若是今文衆為終
父若父則遊目今文父為甫
伸君子欠伸古文伸作信
早問日之早晏古文早為蚤
葷問夜膳葷古文葷作薰
徧徧嘗膳今云呫嘗膳(釋文)音貼他篋反
容凡執幣者不趨容彌蹙以為儀今文無容
者執玉者則惟舒武今文無者
曳舉前曳踵古文曳作枻
宅宅者在邦則曰市井之臣在野則曰草茅之臣今
文宅或為託
茅在野則曰草茅之臣古文茅作苖
厭(鄉飲酒禮)賓厭介入門左介厭衆賓入今文厭皆作
揖(篇内同)
門衆賓皆入門左北上(聘禮)介皆入門左北面西上
今文皆無門
奠南面坐奠爵于篚今文無奠(公食大夫禮)坐奠于
鼎西南今文奠為委(士喪禮)冪奠用功布古文
奠為尊
捝坐捝手遂祭古文捝作說鄉射(特牲饋禮)食禮
(少牢饋食禮)皆同
北面介西階上北向拜主人少退介進北面受爵復
位主人介右北面拜送爵介少退今文無北面
辯衆賓辯有脯醢今文辯皆作徧篇内(少牢饋同)食禮
尸取韭菹辯㨎于三豆司士乃辯舉若是以辯
(註)同(下)皆同
衆酬衆受酬者受自左今文無衆酬
辭賓辭坐取觯以興今文曰賓受
遵遵者降席東南面今文遵為僎或為全(鄉射禮同)
服明日賓服鄉服以拜賜今文曰賓服鄉服(朱子通觧)
作賓鄉服以拜賜(註)按註云今文曰賓服鄉服明古
經文無服今有之衍文也今刪去
釋主人釋服(大射儀)獲而未釋獲古文釋皆為舍
與賓介不與古文與為預(鄉射禮)賓不與(士虞禮)
入徹主人不與古文與皆作豫
胳介爼脊脅胳肺今文胳作骼
上其笙則獻諸西階上古文無上以茅上握焉
今文上作尚作上射如初今文或言作升射
縮磬階間縮霤(鄉射禮)則縮而委之古文縮皆為
蹙篇内大射(士虞同)儀禮設于几東席上東縮縮祭
半尹(少牢饋食禮)縮執爼肝亦縮進末設于羊鼎西
西縮二爼皆設于二鼎西亦西縮(註)同(下)皆同
阼階(鄉射禮)主人作階前西面坐奠爵今文無阼階
揖皆揖就席今文揖為升
退少坐奠觯興退少立古文曰少退立
進進坐取觯今文無進
觯坐奠觯拜今文坐奠之拜(燕禮)士長升拜受觯
主人拜送觯賓降洗象觯公坐取賓所媵觯
興(大射儀)士長升拜受觯媵觯于公今文觯皆
作觚(既夕)實角觯四木柶二古文角觯為角柶
(特牲饋食禮)舉觯者皆奠觯于薦石今文曰奠于薦右
(少牢饋食禮)兄弟之後生者舉觯于其長古文觯皆
為爵延景中詔挍書定為觯
挾兼挾乘矢古文挾皆作接(大射儀)同
御命上射曰某御於子古文曰某從於子
南阼階下之東南今文無南
豫豫則鉤楹内今文豫為序序乃夏后氏之學非
也
堂出于其南適堂西今文曰適序西
俟獲者適侯執旌負侯而俟今文俟為立(大射儀)
皆適次而俟今文俟作待三耦俟于次今文
為立
貫不貫不釋古文貫作關(大射儀)同
再北面拜受爵古文曰再拜受爵(燕禮)奠爵再拜
稽首公答拜古文曰公答再拜
以各以其耦進今文以為與以翿旌獲古文
無以(既夕)商祝執功布以御柩今文無以
左右告左右卒射如初今文曰告于賓
算視算如初今文曰視數(既夕)請讀賵執算古
文算皆為筴(下同)
位舉觯者退反位古文曰反坐
受長受酬酬者不拜古文曰酬者不拜(通觧本古文曰受酬)
(者不拜)
執觯卒受者以虛觯降奠于篚執觯者洗升實觯反
奠于賓與大夫今文無執觯及賓觯大夫之觯皆
為爵實觯觯為之
膱五膱祭半膱横于上古文膱為胾今文或作植
與笙獻工與笙取爵于上篚今文無與笙
獲者遂命倚旌古文曰遂命獲者倚旌
糅無物則以白羽與朱羽糅今文糅為縮(篇内同)
韜以鴻脰韜上二尋今文韜為翿
弓侯道五十弓弓二寸以為侯中今文改弓為肱
射君射則為下射今文君射則為下君在大夫
射則肉袒今文無射
皮樹君射國中則皮樹中皮樹獸名今文為繁豎
有唯君有射于國中古文有作又
其餘否唯君有射于國中其餘否今文無其餘否
錫(燕禮)冪用綌若錫今文錫為緆(大射儀)同
射人射人納賓今文曰擯者
觚主人北面盥坐取觚洗古文觚皆為觯(篇内同)
賓洗南坐奠觚今文從此以下觚皆為爵
洗主人辭洗今文無洗
更更爵洗升酌膳酒以降古文更為受(大射儀)同
媵媵觚于賓今文媵皆為騰篇内(大射同)儀同
不拜受爵坐祭遂卒爵古文曰卒爵不拜
賜賓所執脯以賜鍾人於門内霤古文賜作錫
(覲禮)天子賜舍今文賜作錫
腆寡君有不腆之酒古文腆皆作殄(篇内同)
則與卿燕則大夫為賓今文無則(聘禮)馬則北面
(註)同
燕與大夫燕亦大夫為賓今文無燕
頌(大射儀)頌磬東面古文頌為庸
絺用錫若絺今文絺或作綌
箭綴諸箭古文箭作晉
適降適阼階下古文降造阼階下司馬去扑適
阼階下今文無適
首相者皆左何瑟後首古文後首為後手(士喪禮)
左首進鬐古文首為手
於士御於大夫今文於為于
異卑者與尊者為耦不異侯古文異作辭
聲以商至之聲止古文聲為磬
獲授獲者退立于西方獲者興共而俟古文獲皆
作護非也遂以所執餘獲適阼階古文曰餘算
且順羽且左還毋周反面揖古文且為阻
棞既拾取矢棞之古文棞為魁(下同)
維中離維綱或曰維當為絹絹綱耳
還右還右乃降釋弓反位今文曰右還
順以袂順左右隈今文順為循
揉公親揉之古文揉為紐
席賓升就席(士虞禮)猶出几席設如初今文席皆
為筵
帥(聘禮)使者朝服帥衆介夕古文帥皆作率(篇内同)
(覲禮)伯父帥乃初事今文帥作率
管布管人布幕于寢門外古文管作官今文布
作敷
奉加其奉於左皮上古文奉為卷
旜使者載旜帥以受命于朝朝服載旜(既夕)革靾
載旜古文旜皆為膳
繅取圭乘繅所以朝天子圭與繅皆九寸剡上寸
半厚半寸博三寸繅三采六等朱白蒼今文繅皆
作璪(覲禮)以瑞玉有繅今文繅或為璪
皮陳皮北首西上古文陳幣北首
擯卿為上擯大夫為承擯士為紹擯擯者出請今
文無擯
禓裼降立古文裼皆作賜(篇内同)
升公升側受几于序端今文無升賓自碑内聽
命升自西階今文或曰由自西階
訝賓進訝受几于筵前今文訝為捂(公食大夫禮)從
者訝受幣今文曰捂受
先先入門左奠皮古文重入
歸歸饔餼五牢今文歸或為饋夕夫人使下大
夫韋弁歸禮(釋文)今文歸作饋(下及記)同(公食大夫禮)同
竝皆二以竝(公食大夫禮)二以竝東北上(士喪禮)士盥
二人以竝(少牢饋食禮)皆二骨以竝今文竝皆為併
(下)皆同西並皆西縮(註)同
藪車乘有五藪今文藪或為逾
三至于階讓大夫先升一等古文曰三讓至于
階讓(註)同
實庭實設今文曰入設(覲禮)伯父實來今文實
作寔
饗壹食再饗(公食大夫禮)設洗如饗今文饗皆為鄉
皆如饗拜古文饗或作鄉
俶燕與羞俶獻無常數古文俶作淑
侑各以其爵朝服致以侑幣古文侑皆作宥(下)同
(少牢饋食禮)乃議侑于賓(註)同
南面自左南面受圭今文無南面
公公使卿贈如覿幣今文公為君
赴赴者未至(既夕)赴曰君之臣某死今文赴作訃
資問幾月之資(少牢饋食禮)資黍于羊爼古文資作
齎
軷出祖釋軷古文軷作祓
絢皆玄纁繫長尺絢組今文絢作約
肆俟于郊為肆古文肆為肄
至辭苟足以達義之至也今文至為砥
皇賓入門皇古文皇皆作王(下)同
間皮馬相間可也古文間作干
賄賄在聘于賄古文賄皆作悔
而負古房而立今文無而
羹餁賜饔唯羹餁古文羹為羔餁作
之如饋食之禮(士虞禮)魚亞之腊特今文皆無之
朌朌由反庾車古文朌為紛
大夫明日問大夫古文曰問大夫也
既既致饔旬而稍古文既為餼
重無行則重賄反幣今文曰賄反幣
稯十筥曰稯十稯曰秅古文稯作緵
南上(公食大夫禮)宰東夾北西面南上古文無南上
待左人待載古文待為持
倫倫膚匕今文倫或作論
臡昌本南麋臡以西菁苴鹿臡今文臡皆作麋
簋宰夫設黍稷六簋于俎西古文簋皆作軌
于以辯擩于醢上今文無于(既夕)寢東首于北墉
下今文于為於
膷臐膷以東臐膮牛炙古文膷作香臐作薰
鮨醢牛鮨今文鮨作鰭
束侑幣束飾也今文無束
莞加萑席尋玄帛純今文萑皆為莞(下)同
苦羊苦豕薇今文苦為芐(士虞禮)鉶芼用苦今
文苦為芐芐乃地黃非也
冪簠有盖冪今文冪或作幕(士喪禮)冪用疏布
古文冪皆作密既(少牢饋夕)食禮皆同同於皆有冪
今文冪作鼏
玉(覲禮)以瑞玉有繅今文玉為璧
嘉予一人嘉之今文嘉作賀
外迎于外門外古文曰迎于門外
是大史是右古文是為氏
尚置于宫尚左古文尚作上
傅四傳擯古文傳作傅
瘞祭地瘞古文瘞作殪
冠布纓(喪服)疏衰裳齊牡麻絰冠布纓削杖布帶疏履
期者今文無冠布纓
綴(士喪禮)綴足用燕几今文綴為對
銘為銘各以其物今文銘為旆(既夕)取銘置于重
今文銘皆作名
鄉為垼于西墙下東鄉今文鄉為面
綪西領南上不綪綪讀為䋫屈也江沔之間謂縈
收䋲索為䋫古文綪皆為精(釋文)側庚反
環布巾環幅環廣衺等也古文環作還
樓旁牢中旁寸牢讀為樓今文樓為綬旁為方
王决用正王棘古文王為三
擇苦擇棘今文擇為澤
禄䘵衣古文䘵為緣(疏)䘵或為税
笏竹笏今文笏為忽
挋乃沐櫛挋用巾古文挋皆作振(釋文)挋之慎反
渜渜濯棄于坎古文渜作緣
鬠鬠用組古文鬠皆為括
執宰洗柶建于米執以從今文宰不言執
韐設韐帶搢笏古文韐為合
麗掔設决麗于掔古文麗為連掔作捥(釋文)掔為
亂反
櫜設冒櫜之今文櫜為橐
鬄胉其實特豚四鬄去蹄兩胉脊肺今文鬄為
剔胉為迫(下)同
髺主人髺髮袒古文髺作括
免衆主人免于房(既夕)商祝免袒今文免皆作絻
侇奉尸侇于堂今文侇作夷
予抽扃予左手古文予為于
朼乃朼載(少牢饋食禮)皆盥于洗長朼古文朼為匕
柢進柢執而俟今文柢皆為胝(士虞禮)同
褶襚者以褶古文褶為襲
縢兩籩無縢古文縢為甸
鬐左手進鬐古文鬐為耆(士虞禮)同
拜賓出婦人踊主人拜送今文無拜
敦敦啟會卻諸其南今文無敦
兼抽上韇兼執之今文無兼
兆基度兹幽宅兆基無有後艱古文無兆基作期
述筮人許諾不述命古文述皆作術
曰占曰某日從古文曰為日(既夕)賓弔者升自西
階曰如之何古文無曰字
啟(既夕)請啟期告于賓今文啟為開(記)啟之肵
古文啟為開(士虞禮)啟會卻于敦南三啟戶今
文啟為開
披設披今文披皆為藩
翦用疏布緇翦今文翦作淺
杆兩敦兩杆今文杆為桙
棧賓奠幣于棧左服出令文棧作輚
特特鮮獸古文特為俎
属属引古文属為燭
窆乃窆今文窆為封
處士處適寢今文處為居
笫設牀笫古文笫為茨
軛楔貎如軛今文軛作厄
掘拙坎南順今文掘為坅
垼垼用塊古文垼為役
紟凡絞紟用布今文無紟
倫倫如朝服古文倫為輪
惡主人乘惡車古文惡作堊
幦白狗幦古文幦為冪
菆御以蒲菆古文菆作騶
錧木錧今文錧為鎋
鑣木鑣古文鑣為苞
髦馬不齊髦今文髦為毛
輁夷牀輁軸古文輁或作拱
從序從如初今文無從
靾革靾載旜古文靾為殺
槀槀車載蓑笠今文槀為潦
刊抗木刊古文刊為竿
沽弓矢之新沽功今文沽作古
柲有柲古文柲作柴
撻設依撻焉今文撻為銛
于戶西佐食出立于戶西今文無于戶西
墮(士虞禮)祝命佐食墮祭今文墮為綏特牲少牢或
為羞失古正矣
播播餘于篚古文播為半
酳酌酒酳尸(特牲饋食禮)主人洗角升酌酳尸(少牢饋食)
(禮)北面酌酒乃酳尸古文酳皆作酌
擩鹽祝取肝擩鹽振祭今文無擩鹽
謖祝入尸謖尸謖從者奉篚器從之古文謖或
為休(少牢鐀食禮)同
沐浴虞沐浴不櫛今文曰沐浴
廟殺于廟門今文無廟
膉左膉上膉脰肉也古文曰左股上字從肉從殳
殳矛之殳聲
齊明齊溲酒或曰當為明視謂兔腊也今文曰明
粢黍稷也
溲明齊溲酒薦溲酒今文溲為醙
祫哀薦祫事今文曰古事
他三虞卒哭他用剛日今文他為它
餞獻畢未徹乃餞古文餞為踐
脡脯四脡古文脡為挺
隮隮祔爾于爾皇祖某甫今文隮為齊
班明日以其班祔古文班或為辨辨氏姓或然今
文為胖
折俎用專膚為折俎今文字為折俎而說以為肵
俎亦甚誣矣
脰膉取諸脰膉古文脰膉為頭嗌
朞朞而小祥古文朞皆作基
常薦此常事古文常為祥
禫中月而禫古文禫或為導
饎(特牲饋食禮)主婦視饎㸑于西堂下古文饎作糦周
禮作&KR1066;
用藉用萑古文用為于
長賓長以肝從古文無長
醋尸以醋主人古文醋作酢(少牢饋食禮)以醋主婦
今文醋曰酢
挼佐食受挼祭古文挼作綏
爵酌主婦洗爵酌今文曰主婦洗酌爵
授主婦拜受爵今文授為受(案經文本作受云授為受未詳)
備尸備答拜焉古文備為復
𧃊𧃊者舉奠(少牢饋食禮)乃𧃊如儐古文𧃊皆作餕
淳執匜者西面淳沃今文淳作激
刌刌肺三今文刌為切
宿(少牢饋食禮)宿宿讀為肅古文宿皆作羞
甑廪人摡甑甗匕與敦于廪㸑古文甑為蒸
胖司馬升羊右胖古文胖皆作辯
柄加二勺于二尊覆之南柄今文柄為枋
切皆安下切上午割今文切皆為刌(下)同
興主婦興入于房今文曰主婦入于房
幹上佐食舉尸牢幹古文幹為肝
綏上佐食以綏祭綏或作挼挼讀為墮古文墮或
為肵(下主婦獻)同
嘏以嘏于主人古文嘏為格
祿使女受祿于天古文祿為福
替勿替引之古文替為𬒮𬒮或為載載替聲相近
挂挂于季指古文挂作掛
坐祝拜坐受爵今文曰祝拜受
燅(有司徹)乃燅尸俎古文燅皆作尋記或作燖
挑二手執挑匕枋今文挑作枕
挹以挹湆注于疏匕今文挹皆為扱
東楹東主人北面于東楹東答拜古文曰東楹之
東
腵取糗與腵脩執以出今文腵為斷
西面侑拜受爵主婦主人之北西面答拜今文無
西面
主婦立司宫設席于房中南面主婦立于席西今
文曰南面尸于席西
骼羊骼一古文骼為胳
若若是以辨今文若為如
儀其脀體儀也今文儀皆為犧或為議(下其衆儀也同)
就筵主人就筵古文曰升就筵
摭乃摭于魚腊俎今文摭為揲
右設右几古文右作侑
厞厞用席古文厞作茀
九經辨字瀆蒙卷八
