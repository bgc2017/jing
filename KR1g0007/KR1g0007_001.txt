六經正誤卷宋毛居正撰
周易正誤
乾卦
九三注云至于夕惕于作子誤
九四注云進退无恒无作元誤
用九注九天之德也九作凡誤盈不可久作久誤
文言九四或躍在淵作淵誤(後同凡後同者不重出)
進退无恒作恒誤案恆字从心从亙亙居鄧反延亙之
亙直也長也从二从月月扁旁舟字恒胡登反久也
犯廟諱故去下畫爲字不成又居鄧反直也詩如月
之恒謂月上下弦半明直如弓弦也即非从亘亘音
宣从二从回今作亘恒字从亘今寫恆作恒無此字
也
需卦
初九不犯難行也作犯誤犯字从犬从己巳音䓿非戊
巳之已
上九注己居難終作已誤
履卦
六三注志存于五五作王誤正義云以六三之微而欲
行九五之事是解注文志存于五也紹興注䟽本興
國軍本皆誤作王唯建安余氏本作五彖辭剛中正
履帝位而不疚光明也注云言五之德則六三注爲
五字無疑
泰卦
彖辭内陽而外隂初九注三陽同志六五注隂陽交通
又曰隂陽配合並誤作陽案陽字从阜从昜昜音暘
日氣也从旦从勿阜今作阝陽音賜古賜字也从阝
从難易之易爾雅陽予也今易中多作陽其間作陽
者皆誤
初九注已舉則從六四注已退則從又曰莫不與已同
其志願己並作已誤
大有
彖辭注體无二隂无作元誤
象辭注成物之美作美誤案美字从羊从大美與羔同
隨卦
彖辭注爲隨而令大通令作今誤釋文令力呈反使令
也今字全無意義
初九注上无其應无作元誤
六二注初處已下已作巳誤
噬嗑
象辭先王以明罰勑法監本誤作敕舊作勑紹興府注
䟽本建安余氏本皆作勑伏覩高宗皇帝御書石經
作勑法陸德明釋文勑法恥力反云此俗字也字林
作敕鄭云勑猶理也一云整也案釋文條例易以王
弼注本爲主特書而專音是王本用此字雖引字林
作敇字林乃晉人所著字書非諸家易文又引鄭康
成解勑爲理爲整是漢以來作勑字也條例又云來
旁作力俗以爲約勑字說文以為勞倈之字如此之類
改便驚俗但不可不知爾此陸氏謂經文旣用此字
不敢改也然陸氏但知从來从力爲勞勑字而不知
約勑之勑本不从來蓋勞勑字从往來之來音力代
反約勑字从來从力音敇來从兩入音棘往來之來
从兩人音萊來隸變爲束又音刺重兩束爲棗並兩
束爲棘自漢以來誤以來爲來故東方朔謂兩來爲
棗其舛久矣故易勑法書勑天只當依元本不容改
也敇字雖見於史記亦是从束非从約束之束也从
攵者力之變也敇出於勑勑非俗字也
大畜
繇辭利涉大川涉作涉誤興國軍本作涉涉从水从步
步从止从少止古趾字借爲行止字反止爲少少他
達反動足也足一止一動爲步非从多少之少也
大過
彖辭本末弱也本作夲誤案本字从木下一本木根也
夲从大从十音滔往來皃與詩挑達之挑同
九二枯楊生梯作稊誤案梯字从木从弟梯稚也木根
再生稚條也音題又他兮反階梯也从禾者亦音題
稊稗之稊孟子五穀不熟不如稊稗是也
坎卦
九五祇旣平祇作衹誤案祇字从示从氏俗作衹音支
又音祁衹从衣从氏音低衹裯短衣也一曰汗襦又
衣袂也裯音刀
離卦
象辭明兩作兩字中从二入从人誤□古兩字
九三不鼔缶而歌鼔从攴攴音扑普卜反擊也从攴者
鼔擊之鼔从支从皮者鍾鼓之鼓
注明在將沒作沒誤案沒字从水从□□从□从又□
音羃□即古沒字非从口亦非从几也
解卦
六三注自己所致己作已誤
損卦
繇辭二簋可用亨彖辭二簋可用亨今皆作享誤案釋
文用亨音香兩反蜀才音許庚反若本作享字必不
音許庚反況享字人皆識之亦不待音香兩反旣有
兩音是元作亨字無疑又大有卦公用亨于天子音
許庚反通也下同衆家並香兩反京云獻也干云享
宴也姚云享祀也隨卦王用亨于西山音許庚反通
也陸許兩反祭也升卦王用亨于岐山音許庚反通
也馬鄭陸王肅許兩反馬云祭也鄭云獻也益六二
王用亨于帝音香兩反注同王廙許庚反凡易中亨
字有亨通及亨祀亨宴兩義者皆有兩音蓋王注解
作亨通諸家解作亨祀亨宴亨獻者則先音許庚反
次音香兩反王注解作亨祀諸家解作亨通者則先
音香兩反次音許庚反雖作兩音然字作亨無畫斷
然可知近世傳寫不考元本及釋文但見王注解作
享祀即加一畫作享字併連釋文所標亨字亦改作
享殊不思字旣作享何緣復音許庚反乎此字當改
從舊無疑但承訛旣久未敢遽改若釋文所標不容
不正若亦仍俗誤音切不通何以垂後
夬卦
象辭居德則忌注忌禁也忌作□誤禁忌字从戊己之
己从心本音記語巳辭也詩叔善射忌是也借爲禁
忌字非从終巳之巳也从終已之巳者字作□音異
古异字也考正經典不得不辯場屋寸晷難責以此
九四注非己所據又云而已剛亢皆作巳誤
姤卦
九二注應己之廚己作巳誤非爲犯奪犯作妃誤擅人
之物擅作壇誤
九四注不爲己乘又曰災非己招皆作巳誤
困卦
九二利用亨祀釋文亨祀許兩反注同今本作享誤不
敢改也
鼎卦
彖辭亨上帝釋文亨香兩反注同今本作亨誤不敢改
也
中孚
六三注對而不相比作此誤又曰非己所克作巳誤
九五注羣物之主作生誤又曰信何可舍信作儻誤
上九注翰音登天天作无誤
小過
九四注不爲貴主作責誤
上六注災自己致作己誤
下繫
雜而不越注爻&KR2271;之辭作繇誤繇與由同&KR2271;从卜从繇
音宙卦下辭也
其上易知本末也本作本誤古文一在木下爲本一在
木上爲末一在木中爲朱餘見前
說卦
震爲旉作□誤旉从甫从方非从&KR4273;也
坎爲月作月誤月扁旁肉字也日月之月有闕
釋文
乾卦能令作今誤
坤卦坤本又作巛巛今字也二巛字皆誤作巛案巛
字三畫作六段象小成坤卦古乾字作☰坤字作巛
水字作□象坎卦火字作□象離卦震巽艮兊亦象
其卦但隷變旣久古文己泯不可復考爾陸氏以巛
爲今字誤矣今本作巛非巛乃扁旁川字也
屯卦經論注黃穎作□誤
蒙卦包蒙注云包皆作苞誤
履卦逼近音附近之近作附近之事誤
大有其彭注干云彭亨驕滿皃干者晉人干寶也姓
干戈之干作千百之千誤
謙卦裒蒲侯反作褒誤鳴者聲名聞之謂也注一
讀鳴者聲絶句兩鳴字皆誤作名觀本卦注文可見
豫卦旴字注旴日始旦日作曰誤
隨卦故舍音捨下文同捨作社誤興國軍本亦然唯
建安余氏本不誤
頤卦朵京作揣揣作㙐誤
損卦用亨作享誤益卦用亨萃卦孝亨困卦亨祀
鼎卦以亨注亨上帝渙卦亨于帝並作享誤
萃卦涕他麗反徐音體洟音夷今本涕徐音體洟他
麗反又音夷誤案檀弓垂涕洟釋文涕他計反洟音
夷此是易音傳寫誤明矣
井卦甃字下為瓦裏作裹誤
鼎卦趾倒丁□反□作老誤王注鼎覆則趾倒矣此
是解初六鼎顛趾謂鼎足本下垂翻覆則趾顛倒向
上諸家解皆然當音去聲至到之到非上聲傾倒之
倒也
渙卦王假梁武帝音賈賈作費誤
旣濟衣袽注說文作絮絮作䋈誤
繫辭韓伯注案王輔嗣止注大經大字誤作六蓋先
儒以易上下經二篇爲大經以繫辭以下爲大傳故
云輔嗣止注大經也
所樂而玩者音岳適會也據陸氏以爲適會是意之
趣向適會其理而玩味之如此則當音洛案正義以
爲愛樂而玩習如此則當音五教反若音岳全無義
理此必傳寫之誤不敢輕改
鮮矣注師說云盡也師者師氏人姓也師氏易說謂
之師說作帥誤
說卦離爲蟹音戶買反作戶賣誤蟹字韻略無去聲
音諸韻及字書皆然又案解卦音蟹若蟹字音去聲
戶賣反則解卦亦音去聲然蟹字及解卦之解諸韻
書並無去聲若場屋出雷雨作解賦則士人如何押
用及考禮記檀弓蠶則績而蟹有匡音戶買反月令
稻蟹音胡買反同是陸氏釋文不應自爲同異乃知
作戶賣反傳寫之誤也
爲羊注巛後有八巛作巛誤震爲五作王誤坎爲揀
作棟誤並當據建安余氏本爲正
監本新修刊四十四版正誤
一卷二十版九二作九一誤
履彖注言五之德五作王誤
二卷第四版歲作歲誤興國軍本作歲是案歲字从
步中戌說文木星也从步从戌越歴二十八宿宣徧
隂陽十二月一次釋名歲越也越故限也爾雅夏曰
歲取歲星行一次也歲星行一次而四時之功畢故
年謂之歲从步者躔度可推步也从戌者木星之精
生扵亥自亥行至戌而周天也
第十二版臨初九注四履正位而已應焉已作巳誤
第十三版居中得位中作申誤觀民之俗以察己
道又云君子風著己乃无咎己皆作巳誤將欲自
觀自作目誤
三卷第五版復彖注往則小人道長漏人字誤
第九版二剛而進二作工誤
四卷第一版退不能靜處退作進誤
第六版能幹其任作住誤晉彖注所之在貴作責
誤
第十一版將无所安作□誤三與己睽作巳誤
同志者也同作目誤處无所安无作元誤志故
得行志作忘誤
第十八版乃得无咎无作元誤
五卷第七版處困而得无咎无作元誤能正而不
能大博而作元誤臀作臀興國軍本作臀入于
幽谷于作千誤
第八版不受己者已作巳誤上比困石比作此誤
欲往則畏往作狂誤
第十一版上卦三爻上作也誤
第十四版己出作巳誤
第十七版不陷非妄作妾誤
六卷第三版旣乖且散且作旦誤
第五版化之无主又无所止也无皆作元誤
功盡乎己作巳誤
第八版夫无不可以无夫作大誤
必明其所由之宗由作曰誤
九卷第十版蠱則飭也注飭整治也釋文音敕作飾
誤
釋文第二卷二十八版斫諸若反若作苦誤
先申先作牛誤
第三十一版王蕭王作主誤疑作凝誤
第三十七版王廙王作三誤(第三十九版王廙同)
第三十九版裹作裏誤中男丁沖反沖作仲誤若
音伯仲之仲則當作直衆反其究九又反作力又
誤
同人
九五後笑作笑誤案笑字古作□从八象眉目悅皃後
轉作竹天轉作□□□之皃□本有點省文作天俗
訛作笑東坡謂以竹擊犬有何可笑者戲言以譏王
荆公字說之穿鑿爾
說卦
坤其於地也爲黑黑字从□从土从火火今作灬謂之
撒火□與囱同煙突也音蔥今从田誤說文黑火所
熏之色也
音辯
乾近乎附近之近凡指遠近定體則皆上聲離而遠
之附而近之則皆去聲後準此
猶與猶以救反與音預案猶與之猶本音尤又音宥
揚子雲曰關西人呼犬子爲猶犬子常隨人人行必
先去人未至則必反以待人故謂人行止不決爲猶
豫猶或作尤犬曲一足爲尤尤或轉爲冘冘音淫冘
豫即猶豫也豫亦獸名其形如象其性亦不決故呼
不決爲猶豫豫作與借用字也
邪字又作耶似嗟反案邪僻之邪音似嗟反字不作
耶疑辭之邪音餘嗟反字亦作耶耶字無似嗟反音
今邪字注云字又作耶似嗟反誤也下者邪注或作
耶同餘嗟反是也閑邪似嗟反亦是
之長張丈反是也後或丁丈反者吳音也
上下並如字王蕭上音時掌反凡言如字者謂如其
本字之本音而讀之也上字本是在上之上音尚下
字本是在下之下音戶雅反此指高卑定體而稱上
下者是也若自下而上升於高則上音時掌反自高
而下降於卑則下音遐嫁反此指升降而稱上下者
是也今王肅音上作時掌反則下當音遐嫁反
相應應對之應案釋文六經中相應字皆云應對之
應凡應對之應皆是去聲感應之應亦同
先天悉薦反後天胡豆反案先後二字指在先在後
定體則先平聲後上聲若當後而先之當先而後之
則皆去聲
坤利牝頻忍反徐邈扶忍反又扶死反蓋吳音呼扶
爲蒲蒲忍反與頻忍反同蒲死反與否卦否字音同
必爭爭鬭之爭凡爭鬭之爭皆平聲諫爭之爭皆
去聲无譽音餘又音預凡聲譽毀譽皆有平去二音
合通用閉字林方結反若依方字正音反不成字蓋
吳音呼方爲幇音鼈也後多類此字林及徐氏皆吳
地人陸德明居姑蘇亦吳人故多用吳音
屯媾古后反案媾字無上聲音當作古逅反暌震二
卦音古豆反是
蒙告古毒反案告語之告有兩音詩書作兩音用者
不一此亦當作兩音
時中張仲反又如字中否之中張仲反是也尚書堯
典釋文貞仲反同或作丁仲反者吳音也
訟訟才用反案訟字从言从公本平聲又音去聲當
作兩音窒張栗反正音也徐得悉反吳音也
比有它敇多反案敕多反則與初字聲相近無此音
也蓋吳人呼敕爲惕故反成它字當作惕多反
履咥直結反正音反成徹字當作敵結反
豫簪側林反王蕭又祖咸反咸訛作感非
蠱治也直吏反案治字本平聲音持攻理也借爲去
聲平治治道字故釋文平聲皆不音去聲皆音直吏
反今學者多不考音訓例從去聲讀之故見釋文或
音或不音皆不曉其故詩賦誤用者多矣
剥辨鄭符勉反符當作蒲王肅否勉反否呼如否卦
之否則與蒲勉反同若呼作可否之否則反不成音
頤悖也布内反布當作步吳音呼布如步
大過滅頂徐都冷反吳音呼冷如領故都冷反成頂
字要當作都領反
離涕徐他米反又音替替作弟誤
遯係遯胡詣反胡作古誤
明夷匿女力反女作如誤節卦女力反是
夬惕勑歴反吳音呼勑爲逖當作逖歴反若從正音
呼勑如尺則勑歴反乃是斥字非惕字也
頄求龜反又音求王肅音龜案龜字有兩音一音居
危反一音鳩若求龜反則以龜字兩音反之皆通正
音龜則當從鳩音蓋頄字無居危反音也
鼎鼎丁冷反冷當作領
未悖必内反當作怭内反說卦悖字同
艮其背必内反徐甫載反甫當作補
豐沬武蓋反又亡對反武當作母亡當作茫
同人九三注量斯勢也釋文量音良又音亮案量字
本音去聲五量勺合升斗斛器量度量分量皆指器
度之定體而言之也若斟酌量度則平聲音良此以
作用而言之也易注云量斯勢也正謂量度其勢之
強弱可否也只當音良不當音亮尚書舜典同律度
量衡音力尚反禮記王制測淺深之量月令仲春度
量審五庫之量衣服有量明堂位頒度量並音亮周
禮考工記輪人量其藪音良此字義未有兩音者莊
子知北遊篇運量萬物而不匱謂運轉斟量萬物而
用之不匱竭也當音良釋文音亮誤又謂任物自動
運物物各足量尤非本文意若此者當求其理之所
在不應執其誤音以爲據也
上繫相盪衆家作蕩王肅音唐黨反此當是音蕩字
爾盪字諸字書皆音他盎切若從韓注相推盪之義
則當音他盎反或默亡北反亡當作茫
綜宗統反統字有上去二音則綜字亦有二音歟
下繫化醇音淳作亨誤毛詩行葦注有醇音淳是
辯物如字徐扶勉反扶當作蒲
泯然亡忍反亡當作茫中男丁沖反丁當作征
六經正誤卷一
