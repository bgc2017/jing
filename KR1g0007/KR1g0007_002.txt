六經正誤卷二宋毛居正撰
尚書正誤
序
軌範作軌誤車軌之軌从八九之九軓字从凡軓音範
無从丸者魯共王王作正誤科斗書廢已久作
久誤
堯典
□古作□誤□字从禾从尤从旨禾音雞非禾稼之禾
字□首之□同
羲和作羲誤羲字从義从兮納日作納誤興國軍本
从入成歲作歲誤興國軍本从少
鯀方命圮族注好比方名命比作此誤圮作圯誤圮音
匹彼反毀也从戊己之己圯音怡土橋也从終已之
巳張良傳圯上是也釐降作釐誤釐字上从未不
从牙
舜典
望于山川作□誤望从亡从月从壬壬音珽
五玉作王誤注各會朝于方岳之下于作二誤
敷奏以言注使各陳進治理之言正義云各使自陳進
其治化之言監本作治禮之言誤興國軍本作治理
扑作教刑注扑榎楚也榎作□誤案榎與檟同釋文皆
雅反木名从手非
金作贖刑作贖誤贖字从賣賣中从囧今作四賣音育
非賣字也讀瀆黷等字皆然
四罪作罪誤罪古作辠秦始皇以辠字頭似皇字改作
罪从网从非网與罔同今作□非从橫目也罰字亦
然
殛鯀于羽山注方命圮族方作万誤
播時百穀作播誤番上从采采音瓣不从米也
敬敷五教在寬作寬誤寬字从萈萈音胡官反上从&KR1586;
下从見非莧菜之莧也
汨作之篇亡作亡誤亡字从入从&KR2122;&KR2122;扁旁隱字今作
亡
大禹謨
土穀作榖誤五穀之穀从&KR2020;从禾桑榖之榖从&KR2020;从木
木名也□與耄同建本作耄
帝曰毋惟汝諧注言毋所以禁其辭毋作母誤毋音無
勿也母音畝父母也毋勿之毋中从直畫父母之母
中从兩點詳見曲禮釋文數干王誅干作于誤
昏迷不恭作昏誤紹興府正義本文作昏興國軍本同
昏音惛朝昏昏昧也昏音閔強也盤庚不昏作勞是
也
臯陶謨
立治之本作夲誤孔壬注甚佞作倿誤佞字从仁从
女非从妾也倿古倢字彊而義作疆誤彊與強同
疆音姜封疆也天敘有典注各有分義各作冬誤
勑我五典益稷篇勑天之命釋文無音蓋易噬嗑卦巳
音故也興國軍本作敕誤傳寫作敕尤非敇从攵攵
音扑夊音旨和衷注衷善也作哀誤
五服五章哉注卿大夫夫作天誤
益稷
宗彝注彝樽作彝誤藻火粉米注粉若粟冰紹興注
䟽本作冰正義云粉之在粟其狀如冰建本同監本
作粟水興國軍本作粟米皆誤下注兩已相背已作
巳誤
侯以明之作□誤侯从人从工从矢
撻以記之作記誤記从戊己之己
方施象郉惟明注禹五服旣成五作玉誤下云行其九
德
考績之次序於四方四作曰誤
虞賓在位注丹朱爲王者後王作三誤
禹貢
刊木作刊誤刊从干戈之干非千百之千也
禹敷土作敷誤敷从甫从方从攵非从&KR4273;也
冀州注堯所都也作□誤堯从壵从兀非从几也
祀禮所視祀作把誤治梁及岐作蚑誤
色白而壤白作曰誤會同此澤此作北誤
岱畎絲枲作枲誤枲从台从木木匹刃反麻片也非草
木之木怪石似玉者玉作三誤出蠙珠及美魚
下多一字田第九田作丑誤瑤琨篠簜作瑶誤
瑤从王从□从缶□扁旁肉字非从爪也楩梓豫
章作䂊誤豫从予諧聲非从戈矛之矛大曰柚作
䄂誤
順流而下曰㳂作□誤荊及衡陽作□誤衡中从角
从大非从□也岷嶓作□誤渭汭作汭誤水北
曰汭北作此誤導漾作漾誤漾从水从羊从永
成賦中邦作邦誤邦从丰从邑丰音封丰音害
甸服內之百里內作内誤內从冂从入不从人也冂音
坰
甘誓
天用𠞰絶其命作勦誤𠞰絶之𠞰从巢从刀音子六反
截也非从力也巢从巛从臼从木臼與掬同非从果
也从力者音尺交反攬取也曲禮毋勦說是也
胤征
金鈴木□作舌誤□从干戈之干
奉將天罰作□誤將从爿从□从寸爿音戕□扁旁肉
字非从爪也染汙俗作汗誤
仲虺之誥
夏王有罪注桀之大罪作罪誤
湯誥
至于亳作毫誤亳从乇音泊毫从毛音豪
布行虐政于天下百官官作宮誤冤訴天地訴作許
誤
降災于夏于作子誤賁飾也又曰煥然咸飾作□誤
無用爾萬方用作羽誤
伊訓
百官緫已作巳誤終洽四海洽作合誤昧求財貨
美色作昩誤正義昧謂昏昧其刑墨墨从黑从土
黑上从□今从田誤詳見易正誤
盤庚上
不匿厥指作□誤指从手从旨旨从匕筯之匕从日日
扁旁甘字非从二也說命旨哉亦然
不昏作勞昏作昏誤正義作昏建本同正義引孫炎云
昏夙夜之強也从民从日亦作暋非从氏也
盤庚中
無胥絕遠作絶誤絕从糸从□□子劣反𠞰斷也从刀
从巴巴古作□扁旁節字非从色也
說命中
奉若天道注二十八宿作宿誤宿从宀从□古作□今
作□非从伯也
泰誓上
勝負可見負作&KR4010;誤負从側人从貝非从力也
勗哉夫子作勖誤勗从曰从助曰音冒助从且从力非
从日从耳也
泰誓下
我之無善之致善作義誤
牧誓
戎車三百兩作□誤兩从二入說文从古兩字亦作□
武成
政由舊注用商先王善政王作上誤
洪範
範从㔾古作□音□从巳誤隂騭从步作步誤
旣富方穀作榖誤沈潛剛克注能出金石金作全誤
大誥
若涉淵水作涉誤
微子
微字中从□象物初生之形下从几側人也上从山誤
□古微字又偏旁耑字
康誥
丕蔽作蔽誤蔽从艸从敝非从□也
惟乃知注明成王王作三誤寇攘注寇盜攘竊作竊
誤
酒誥
惟助成王德顯作□誤助从且非从目也
有斯明享注以其漸染惡俗漏漸字
梓材
我有師師注於是曰作日誤
召誥
改厥元子注皇天改其大子言紂雖爲天所大子無道
猶改之正義曰改其大子謂天子之位與他姓以託
戒諸侯言天子雖大猶改之況己下乎釋詁曰元首
也首是體之大故傳言大子今監本作太子而顧命
注將正大子之尊猶作小大之大則知作太者傳寫
誤爾興國及建本皆作太誤
多士
旻天注稱天以愍下言愍道至者作□誤
予惟時其遷居西爾作覀誤覀音亞非東西之西
君奭
□字本作奭說文奭盛也从大从皕皕音陌今書作□
不敢改也
多方
惟典神天注惟可以主神天之祀任天下下作王誤興
國本作天下
立政
其在受德暋作□誤
百司庶府注主券契藏吏券作劵誤券契字皆从刀古
者刻木爲之故从刀非从力也从力者古倦字亦作
勌考工記輈人左不劵是也
囧命
其惟吉士注令色無質令作今誤
吕刑
絕地天通注地祇不至於天祇作民誤
文侯之命
注彤弓作兮誤
秦誓
番番良士作番誤
釋文
堯典嵎夷馬云嵎海嵎也夷萊夷也尚書考靈曜及
史記作禺銕案史記堯本紀羲仲居郁夷曰暘谷即
非作禺銕考靈曜緯書也隋煬帝以其不經取七緯
之書盡焚之唐初巳不復存矣此注所引乃馬融之
言非陸德明之言也又案廣韻說文作嵎峓音夷銕
古鐵字也禹貢靑州嵎夷旣略又曰萊夷作牧則嵎
夷非萊夷也孔氏以爲東表之地近之史記禹本紀
堣夷旣略堣字从土說文嵎字下注云嵎鐵蓋峓誤
爲銕銕轉爲鐵也
舜典華戸化反華山在弘農弘作恒誤武成釋文華
胡化胡瓜二反華山在弘農亦誤作恒農弘恒聲相
近傳寫誤也興國及建本舜典釋文作弘農武成釋
文猶作恒農改正未盡耳武成華字有平去二音禹
貢太華亦有二音當從二音通用
播時百穀播波左反盤庚上王播告之修播波餓反
餘並無音案播字有上去二音合通用
禹貢菏音柯又工可反工字作土誤虢寡白反白
作曰誤束如字一音來案周禮司約注約束約音
於妙反與要同束音詩注反今禹貢注要束以文教
當從周禮音蓋束字無來音也若取約勑之義則束
當作束來當作來皆音棘
甘誓𠞰子六反又子小反从力誤
胤征顚覆厥德注顚覆言反倒反謂反覆倒謂顚倒
當音丁□反作丁老誤俶本又作㐼今作□皆誤
蓋草字耳興國本注又作□亦誤俶字中無从止者建
本作㐼亦草字也
湯誥篇後序咎單作明居咎其九反案書序臯陶臯
音高本又作咎史漢皆作咎繇咎單疑是咎繇之後
合音高其音舅者由晉舅犯爲晉君之舅因呼舅犯
或借用咎字後因以爲氏非姓也春秋以前亦未之
聞
伊訓祠音辭作□誤凡祠祀等字皆从示示古神祇
字非从衣也
太甲顧音故微子顧音故徐音鼓顧命顧工戶
反案顧字禮部韻無上聲音當從一音用
咸有一德篇後序桑榖榖工木反楮也从&KR2020;从木獨
音工木反與工豆反不同非犯廟諱嫌名又與禾穀
字不同木穀之穀下从禾
盤庚昏音敏作昏誤
泰誓斮又七略反七作士誤
牧誓□作□誤
武成陳于直刃反刃作忍誤
倒戈注前徒倒戈自攻于後倒謂迴其戈刃向後自
攻其後以致敗北而走也當音丁□反作丁老反誤
丁老反乃倒仆之倒倒仆却是偃臥其戈于地而不
用則不應云攻于後以北也
洪範揉如酉反作楺誤視常止反案曲禮視瞻有
上去二音合通用治直吏反下政治治其職皆同
案治道政治當從去聲若分治其職是攻理之治當
音平聲並音直吏反誤别彼列反彼作方誤
巢伯仕交反案巢國今無爲軍巢縣是也資治通鑑
音子小反今巢縣雖呼平聲然其地有湖名巢湖尚
呼子小反俗呼焦湖聲微輕耳當從二音
康誥勗从耳誤蔽作□誤
洛誥注裦揚文武之業謂裦大播揚裦當音博毛反
今首音薄謀反誤薄謀反是裒聚之裒其中从臼臼
音掬不从&KR0854;也
君奭禦侮詩傳云武臣折衝曰禦侮曰作日誤
多方要一遙反作遥誤
立政耿徐公穎反作□誤券音勸作劵誤
周官傅作𫝊誤
君陳辟扶亦反反作又誤
顧命銳以稅反案經文一人冕執銳立于側階注銳
矛屬許氏說文音兊廣韻徒外反今音以稅反是銳
利之銳非兵器也其誤明矣當從說文廣韻音
祭嚌注互相備互音戶案益稷篇注各自互見互音
㸦㸦即互字之變文與護同音今此音戶乃上聲與
怙同音互字無上聲傳寫誤爾建本音護是
畢命敝步寱反作寐誤寱音詣唐文粹元結有寱論
呂刑日勤上人實反一音曰曰作日誤
秦誓諞音辯辭約指明指作損誤
音辯
堯典被皮寄反徐扶義反當作蒲義反二反一音也
被雖音去聲然亦有二音者洛誥注天下被寬裕之
政釋文皮寄反又被美反是二音也合從通用
日中貞仲反又如字唯此中字去聲作貞仲反與衆
同音是正音也其餘作丁仲反皆吳音也
昧武内反當作毋内反
舜典扑徐敷卜反敷當作鋪闢徐甫亦反甫當作
蒲之長丁丈反餘並同皆吳音也唯囧命注太僕長
釋文誅丈反與掌同音此正音也當從此音
大禹謨蔽徐甫世反甫當作補慢亡諫反亡當作
忙
益稷薄徐扶各反扶當作蒲迭直結反直當作迪
禹貢夢亡弄反亡當作忙一音武仲反武當作母仲
當作沖蓋雲夢之夢有平去二音若作仲即與忙弄
反同沔亡淺反又亡忍反亡皆當作忙
緜武延反岷武巾反武皆當作母
旅如字韋音盧案音盧者字作玈左傳玈弓矢千是
也从玄从□與旅祭之旅不同
伾徐扶眉反扶當作蒲郭撫梅反撫當作浦
島夷卉服注南海島夷草服葛越正義釋草云卉草
也舍人曰凡百草一名卉知卉服是草服葛越也葛
越南方布名用葛爲之左思吳都賦云蕉葛升越是
也越字釋文無音案文選吳檄魏文葛越布於朔土
注葛越草布也亦無音蓋葛即葛藟之葛詩葛覃所
謂爲絺爲綌是也越則麻苧蕉檾黃草之屬皆是禮
記大路素而越席注越席草席也音活葛越之越亦
當音活
胤征冥又亡丁反亡當作忙亳徐扶各反扶當作
蒲
仲虺之誥秕徐甫里反甫當作浦
伊訓比徐扶至反扶當作蒲
太甲上丕徐甫眉反甫當作浦金縢同
辟徐甫亦反甫當作補
太甲中敗徐甫邁反甫當作補
咸有一德圮徐扶鄙反扶當作蒲
盤庚恫勑動反勑當作逖顧命侗字同
牧誓俾徐甫婢反甫當作補
洪範蒙武工反武當作母徐亡鉤反亡當作忙
辟徐甫亦反甫當作補廡徐莫柱反莫當作勿
旅獒巢徐吕交反吕當作石
金縢辟扶亦反扶當作蒲名徐亡政反亡當作忙
弁徐扶變反扶當作蒲顧命同又卞字亦同
大誥敉亡婢反亡當作忙洛誥立政同
康誥泯武軫反武當作母
酒誥祗辟扶亦反扶當作蒲梓材同
洛誥蘉徐武剛反武當作母
君奭蔑亡結反亡當作忙
立政綴丁衞反又丁劣反丁皆當作征顧命同伻
徐敷耕反又甫耕反敷甫皆當作鋪二反同當去一
顧命憑字林父冰反父當作步冒亡報反亡當作
忙
畢命悖布内反布當作步
呂刑椓丁角反丁當作征
秦誓冒莫報反音同建本無音同二字顯是贅寫當
去右二經釋音反切用吳音如丁當作征武當作母
扶當作蒲甫當作補作浦之類辯之備矣後四經如
此等可以類推故不復具載學者自察焉
六經正誤卷二
