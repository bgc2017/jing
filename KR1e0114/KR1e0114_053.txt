春秋大事表輿圖
國子監司業顧棟高撰
古稱左圖右史惟春秋列國尤不可不圖亦惟春秋列
國尤難圖以其強兼弱削大小無定形不可畫定分封
時疆界為某國又犬牙相錯棼如亂絲有以今之一縣
而四國錯壤者今以
本朝輿圖為凖填寫春秋時列國都邑曰河南曰山東
曰山西曰直隷曰陜西曰江南而附四川於湖廣附江
西於江南浙江為圖八又總圖一止列國名河圖二詳
未徙已徙時分岐地界淮水及江漢圖各一庶行軍之
往來屯戍之要害使聘之郵遞河道之遷變開卷而瞭
然具見亦讀左之一助云乾隆十年三月五日識
此圖因局於尺幅故於
昭代輿地止列春秋時所有諸國省分如福建兩廣雲
貴但畫出接界處不列府州以上十省亦但列府州不
及縣各省首府不載府名晉楚諸國其都屢遷今圖中
如晉衛莒杞秦吳六國從其最後書之蔡許邾邢四國
列其始封楚都郢最久繫之荆州府其初遷及屢遷始
末俱詳列於左以資𠫭考至夏商諸國已詳存滅表中
兹不復載又畫方計里昉於朱思本今惟總圖每方五
百里餘俱一百二十五里本
皇輿圖以北極出地度及東西偏度俱每度二百五十
里每方得半度也
晉始封唐(今太原府太原縣)
遷於絳(亦曰翼在今平陽府翼城縣東南)
再遷新田(仍謂之絳在今平陽府曲沃縣西南)
衛始封朝歌(在今衛輝府淇縣東北)
遷於楚邱(在今衛輝府滑縣東)
再遷帝邱(在今大名府開州西南)
蔡始封蔡(在今汝寧府上蔡縣西南)
遷於新蔡(今汝寧府新蔡縣)
再遷州來(亦曰下蔡在今鳳陽府壽州北)
許始封許(在今許州府治石梁縣東)
遷於葉(今南陽府葉縣)
再遷夷(即城父在今鳳陽府亳州東南)
三遷白羽(一名析在今南陽府内鄉縣西)
四遷容城(在今南陽府葉縣西)
莒始封介根(在今萊州府膠州西南)
遷於莒(今沂州府莒州)
邾始封邾(在今兖州府鄒縣東南)
遷於繹(在故都稍北)
杞始封雍邱(今開封府杞縣)
遷於淳于(在今青州府安邱縣東北)
再遷緣陵(在今青州府昌樂縣西南)
復還淳于
邢始封邢(在今順德府治邢臺縣西南)
遷於夷儀(在今東昌府治聊城縣西南)
秦始封西垂(今秦州)
遷於平陽(在今鳳翔府郿縣西春秋初秦尚都此)
再遷雍(在今鳳翔府治鳳翔縣南)
楚始封丹陽(在今宜昌府歸州東南)
遷於丹陽(在今荆州府枝江縣西春秋初楚尚都此)
再遷郢(今荆州府治江陵縣)
吳始封吳(在今常州府無錫縣東南)
遷於姑蘇(今蘇州府治吳縣)
開封府
祥符(鄭時來在縣東四十里)
陳留(鄭牛首在縣西南十一里縣鄭斗城在縣南三十五里宋老邱在北四十五里)
把縣(把始都雍邱今縣治後為宋邑十里鄭鳴雁在縣北四十里)(鄭圉在縣南五宋曲棘在縣境)
尉氏(鄭向在縣西南四十里里鄭菟氏在縣西北四十)
洧川(鄭匡在縣東北阪鄭曲洧在縣南鄭隂在縣西)
鄢陵(鄭鄢亦曰鄢陵在縣西南四十里)
中牟(鄭東汜在縣南在縣西北七里)(鄭原圃即圃田澤鄭北林在縣西南)
陽武(鄭城棣在縣北十里)
封邱(魯黃池在縣西南七里衛平邱在縣東四十里)(宋長邱在縣南八里蟲衛鞫居在縣境鄭)
(牢在縣北二里)
蘭陽(宋戸牖在縣東北二十里)
鄭州(鄭管本管國即州治六祭國在州東北十五里非鄭邑鄭邲在州東里鄭梅山在州西南三)
(十五里)
滎陽(古東虢國十鄭京在縣東南三十里十鄭索氏在京城西二里鄭垂隴在縣東二里京水)
(在縣東二十二里旃索水在縣南三十五里即然水)
滎澤(鄭踐土在縣西北十五里鄭滎澤在縣南)
河隂(鄭敖山在縣西二十里)
汜水(鄭制即虎牢本東虢地在縣西二里十鄭申在縣北鄭梧在縣東汜水出縣東三二里浮戲)
(山下浮戲山即鄭戲童亦曰戲)
陳州府
淮寧(陳都宛邱在縣南三里壺陳濮在縣北宋陳辰陵在縣西南四十里陳邱在縣南檉即犖)
(在縣西城宋赭邱在縣東按後漢志長平縣有赭邱長平故城在今府城之東六十里)
商水(頓國今縣治)
西華(宋鬼閻在縣西南)
項城(項國今縣治冥楚郔在縣境陳厥貉大俱在縣境)
沈邱(楚養在縣東北縣楚沈邑即寢邱在南)
扶溝(鄭桐邱在縣西二十里)
許州府
石梁(許都在縣治東三十里亦曰舊許魯許展陂在縣西北許鉏任冷敦亦在縣境許田在縣西)
(北縣周狐人在縣境在鄭陽陵在西北鄭狼淵縣西)
臨潁(鄭城潁在縣西北十五里在鄭大陵在縣北三十里鄭皋鼬縣西北)
襄城(鄭南汜在縣南新楚汾在縣東北即戰國策汾陘之塞與鄭陘山俱為南北隘道)
郾城(楚召陵在縣東四十五里三楚陘在縣東南楚鄧城在縣東南十五里)
長葛(鄭長葛在縣北十二里即繻葛)
禹州(鄭櫟邑為鄭别都即州治在鄭上棘在州南在鄭高氏在州西南鄭雍梁州東北鈞臺州)
(城北門外)
密縣(鄶國即鄶城在縣東北五十里弭鄭新密即新城在縣東南三十里鄭在縣境)
新鄭(鄭都在縣治西北在縣東二十五里)(制田在縣東北十棐即棐林陘山在縣南三里亦曰陘)
(田樂函陵在縣北十三里縣洧水在縣南曰洧上曰氏曰洧淵黃崖在東南二十里棘澤)
(在縣東南鄭瑣在縣北皆地)
歸德府
商邱(宋都商邱在今縣治西南三里有亳在縣西北亦曰薄此北亳也縣東南四十里穀熟故城即南)
(亳也偃師之亳西亳也惟西亳屬鄭縣稷在縣境蒙澤在縣東北三十五里横在西南新)
(城在縣南南三十里)(榖邱在縣南四十里虞陽梁在縣東孟諸澤在縣東北接城縣界睢)
(水在縣南凡曰睢上睢澨次睢之社皆此睢也鴻口在縣東皆宋地)
寧陵(葛國在縣北十五里在宋寗在縣西里宋沙隨在縣西六里宋汋陵縣南二十五宋大棘)
(在縣西南七十里)
鹿邑(陳鳴鹿在縣西十三里縣宋訾母在縣境潁水在南)
夏邑(宋朝郟在縣境南曹黍邱在縣西)
冰城(宋犬邱在縣西北三十里楚棘在縣南)
虞城(古虞國里綸在縣西三十五里多宋空桐在縣東三十宋空澤連中大尹魚俱在縣境)
睢州(宋承匡在州西三十里縣宋孟在州西北襄衛首止在州東南衛巢在南二十里衛牛在)
(縣境鄭鄭滑在州西北鄫在州東南)
柘城(宋泓水在縣北)
考城(戴國在縣東南五里鄭取之改名穀城里宋葵邱在縣治東宋黃在縣西三十六)
彰德府
安陽(衛商任在縣境西洹水在縣北四里源出林縣北林慮山)
湯隂(晉中牟據注䟽苐言當在河北張守節史記正義湯隂縣西有牟山中牟當在其側余初作晉中牟)
(論疑當在邢臺邯郸之間今考經文齊侯衛侯次於五氏五氏在今邯郸縣西南左傳衛侯將如五)
(氏卜過中牟衛自開州至邯郸則湯隂其必由之境湯隂至邯郸一百六十餘里傳言中牟人伐齊)
(師者亦不甚遠今縣西五十里有中牟城張氏之說亦未可盡非也因附識於此)
内黃(衛柯在縣東北又衛戲陽在縣北衛牽在縣西南曰脾上梁之間)
衛輝府
汲縣(衛牧在縣西南二十五里津棘津据寰宇記在縣南七里水經注棘津故南也僖公二十八年晉)
(將伐曹假道於衛衛人不許還自南河濟即此也晉伐陸渾亦於此渡按昭十七年傳九月丁卯晉)
(荀吳帥師涉自棘津使祭史先用牲於雒陸渾人弗知庚午遂滅陸渾陸渾在今河南府嵩縣與汲)
(縣相去七百餘里丁卯至庚午僅四日軍行安得如此之速且晉欲掩襲陸渾之不偹正當從捷徑)
(以渡若逥遠七百餘里倍道兼程經歴鄭衛諸國其誰不知據用牲於雒之文則渡河又須涉洛故)
(假祭洛為名以襲陸渾耳若從汲縣南渡於洛亦遠不相涉也又考水經注此條兩言河水於是有)
(棘津之名此必他處之錯簡大河津濟處非一此棘津當在今河南府之北境而不可考矣)
新鄉(衛厥憖在縣境)
淇縣(衛都朝歌在縣東北按顔師古云自紂城而北謂之邶南謂之鄘東謂之衛地名考弼城在今衛輝)
(府東北鄘城在今新鄉縣西似未合朱子云邶鄘衛三國西阻太行北逾衡漳東南跨河則弼境當)
(至彰德府西北也朝歌後屬晉衛桑中在縣境)
輝縣(共國今縣治後入衛里凡國在縣西南二十里行鄭百泉在縣西北七後屬晉晉孟門即大)
(白陘在縣西五十里)
延津(鄭廩延一名酸棗在縣北十五里)
濬縣(晉雍榆在縣南十八里大伾山在縣東二里)
滑縣(衛曹邑今縣治平衛楚邱在縣東六十里在衛瓦在縣東南衛陽在縣東南衛訾婁縣西)
(南六十里十宋城鉏在縣東五里)
胙城(胙國在縣西南南燕國在縣西)
懷慶府
河内(晉野王今縣治蒍邘國在縣西北三十里按隱十一年王取鄔劉邘之田於鄭而與鄭人蘇忿生)
(之田凡十二邑高氏地名考以邘邑為武王子所封此誤也蓋鄥劉等四邑俱在河南温原等十二)
(邑俱在河北故王欲以遠易近今邘國更在十二邑之北非即所取之邘邑明矣邘邑必與鄥劉相)
(近杜註闕西周顯郕在縣西三十里亦曰隰城十周絺在縣南二十二里周州在縣東南五)
(里大晉邢邱在縣東南七十里行陘在縣西北三十里)
濟源(周原在縣西北十五里後屬晉西周陽樊在縣西南十五里後屬晉周向在縣南晉苗在縣)
(南十五里在晉郫即郫邵在縣西一百里湨梁縣東淇水源出縣西北)
原武(鄭衡雍在縣西北五里縣鄭扈在縣西北鄭修澤在北)
修武(晉寗今縣治隤雍國在縣西二十里周城在縣西北)(周攅茅在縣西北晉大陸在縣北)
武陟(周懷在縣西南十一里周鄇田在縣西南)
孟縣(周盟在縣西南三十里古孟津即晉河陽)
温縣(周温在縣西南三十里)
河南府
洛陽(周王城在城内西偏亦曰郟邑縣成周在城東二十里狄泉在城中前城在西南五十里)
(甘在縣西南二十五里里訾在縣境南蒯在縣西南榖在縣西北十八解在縣唐在縣)
(南此)(禇氏在縣南山東圉在縣東南圉澤亦應在北山即北邙在縣北十里闕塞亦名伊)
(闕在縣西南三十里洛萑谷在縣東俱周地揚拒泉皋伊之戎在縣西南)
偃師(滑國在縣南二十里亦曰費滑亦曰侯氏氏周鄔在縣西南周劉在縣南十五里周尸在縣)
(西三十里亳周胥靡在縣東南四十里鄭城在縣西十四里)
鞏縣(周鞏在縣西南三十里縣皇在縣西北里東訾在縣西南四十里鄩在西南五十八郊邑)
(與鄩相近五坎欿在縣東南西榮錡澗在縣西社在縣北里谿泉在縣南渠在縣西)
(轘轅山在縣西南七十里皆周地至古洛水在縣北少東八里入河謂之洛汭今東汜水縣西北)
(入河)
孟津(周隂即平隂按昭二十二年傳晉籍談軍於隂地名考引通典河清縣左傳所云晉隂也唐之河清)
(在今孟縣西南五十里或者遂疑隂在河北非也隂以水南得名杜注明云隂地晉河南山北自上)
(洛以東至陸渾皆是則在南岸矣二十三年傳晉師在平隂杜注今河隂縣河隂故城在今孟津縣)
(南一里平隂古為津濟處其東北即孟縣殆與二十二年之隂為一地也)
宜陽(毛國在縣境五周甘鹿在縣東南十里)
登封(周潁在縣東南四十里里周負黍在縣西南城太室即嵩高山在縣北十其西曰少室陽山)
(在縣北三十八里里潁水在縣東三十)
永寧(晉殽在縣北六十里此為東崤山其西崤在陜州東南七十里相去三十五里亦曰二崤)
新安(周墻人在縣東北)
澠池(虢玤在縣界)
嵩縣(周伊川在縣東南一里即伊水十三塗山在縣西南十里陸渾戎在縣北三里即隂戎)
陜州(虢都上陽在州東南里虢莘在州西十五里十晉焦本焦國在州南二晉瑕在州西南三里)
(此與郇瑕之瑕□别茅三門即底柱在州東四十里黃河中津在西北三里)
靈寳(晉桃林塞自縣西至潼關皆是)
閿鄉(虢桑田在縣東三十里後屬晉)
盧氏(晉隂地在縣東北)
南陽府
南陽(申國在縣北二十里城呂國在縣西三十里楚武在縣北)
桐栢(楚稷在縣境)
唐縣(蓼國在縣南九十里)
鄧州(鄧國今州治十楚析隈在州南七里)
内鄉(鄀國在縣西南一百三十里又為商密西楚析在縣西許遷白羽即此楚三戸在縣南)
淅川(楚豐在縣西南)
裕州(楚方城今縣治方城山在州東北四十里連接唐縣楚汝隂之田在州與葉縣之間楚新石在)
(縣境)
舞陽(東不羹在縣北西不羹又在其西北水經注汝水逕襄城縣故城南又東南逕西不羹城南又東南)
(過定陵縣北此西不羹應在定陵縣西北也又&KR1267;水東逕不羹亭亭北背汝水於定陵城北入汝此)
(東不羹應在定陵縣稍西也二不羹本相近定陵故城在今舞陽縣北其襄城故城當在今襄城縣)
(西諸家不審故城二字以西不羹為在今襄城縣東南則東西相反矣)
葉縣(楚葉今縣治許遷於葉即此在楚卷在縣南湛阪在縣北三十里楚汦縣東北一里)(楚許)
(遷容城在縣西縣許棫林函氏俱在北)
汝寧府
汝陽(沈國在府城東南汝水南岸蔡莘在縣境)
正陽(江國在縣東南楚沂在縣境)
上蔡(蔡國在縣西南十里)
新蔡(蔡徙此十蔡郥陽在縣境在楚櫟在縣北二五里楚繁陽縣北)
西平(柏國在縣西)
遂平(房國今縣治入楚曰吳房楚棠溪在縣西北一百里)
確山(道國在縣北二十里蔡桑隧在縣東)
信陽州(楚大隧在州東南百五十里里直轅在州南九十里楚邱在州西南九十楚邱皇訾訾)
(梁負函俱在州境)
羅山(楚羅汭在縣境)
光州(黃國在州西十二里黃踖陵在州西南)
光山(楚萊山在縣南一百五十里)
固始(蔣國在縣西北七十里後入楚為期思邑述征記謂蔣國在尉氏縣西者誤)
息縣(息國在縣北三十里楚白在縣東)
商城(賴國在縣南)
汝州(戎蠻子國在州西南霍山州東南二十里)(梁在州西南四十五里里魚齒山在州東南五十)
(山下曰魚陵)
魯山(應國在縣東南三十里南鄭繞角在縣東南楚犨在縣東五十里)
郟縣(楚郟今縣治四楚北城父在縣西十里)
伊陽(周邥垂在縣境)
濟南府
歴城(譚國在縣東七十五里里齊鞌在縣南十里鞌山下齊鮑在縣東三十鮑山下齊賴在縣治)
(東靡齊華不注山在縣東北十五里下有華泉齊筓在縣南五里齊濼在縣北今小清河)
章邱(齊崔邑杜注在東朝陽縣西北東朝陽故城在今縣西北六十里則有六十餘里矣通志云二十五)
(里誤)
淄川(齊徐關在縣西境齊袁婁或云在縣)
長山(齊夫于即於陵在縣西南三十里)
齊河(齊晏在縣北二十里齊野井在縣東)
禹城(齊高唐在縣西四十里古齊轅在縣西北柯在縣西南十七里即祝國又曰督揚)(齊祝齊媚)
(在縣境)
臨邑(齊犂一名犂邱一名隰在縣西十里晉英邱亦近犂地)
長清(齊盧在縣西南二十五里十里齊石門在縣西南)(齊石窌在縣東南三齊清在縣東此哀十)
(一年之清境齊禚在縣)
泰安府
泰安(魯紅在縣西南縣魯龍在縣西南齊魯陽橋在縣西北齊嬴在東南五十里博在縣東南)
(三十里則泰山縣縣北五里其陽魯其隂則齊)
新泰(魯東平陽在縣西魯魯龜山在縣西南四十里山之北即龜隂田敖山在縣東南十里魯具)
(山在敖山東南二十五里)
萊蕪(牟國在縣東二十里陵魯萊柞二山在縣境艾齊平州在縣西齊艾在縣東北按艾陵與山)
(相近魚齒山下為魚陵則艾陵亦應以艾山得名也)
肥城(齊巫山在縣西北七十五里)
東平州(須句國即州治在州東六十里)(宿國在州東二十里里鄣國魯郈在州東南四十齊)
(留舒在州西魯陽州在州西北本屬後屬齊)
東阿(齊榖在縣東二十六里縣齊周首在縣東縣齊酅在縣西南齊北杏在境齊郪邱在境)
(衛清在縣東北十衛桃邱在縣西南四里)
平隂(齊平隂在縣東北三十五里十九里齊京兹在縣東南)(齊防門在縣東二齊邿在縣西有邿)
(山齊齊垂在縣境落姑在縣境)
兖州府
滋陽(魯乘邱在縣西北十里十魯昌衍在縣東南八十里魯負瑕在縣西二五里祲祥或曰在縣)
(境在拔或曰縣境)
曲阜(魯都今縣治里古奄國在縣東二里在聊即鄹在縣西南二十貍脹在縣西防縣東二十)
(里此防山也與東防西防有别在洙水在縣北二里泗上在縣北八里沂上縣南二里逵)
(泉在縣南五里在曲池在縣北父黨氏臺在縣東北八里蒲圃東門外五之衢在東南門)
(外二里皆魯地)
寧陽(遂國在縣西北陽鑄國在縣西北魯魯成在縣東北九十里魯關在縣東北讙在縣西北)
(縣魯闡在縣東北囿魯汶陽田在縣東水魯棘在西北魯蛇淵在縣西北魯淄在縣東)
(北與齊淄水有别)
鄒縣(邾都在縣東南二十六里南二十五里邾文公遷此)(繹山即鄒山在縣東邾閭邱在縣南邾)
(漆在縣北陽邾句繹在縣東南魯南平在縣西三十里)
泗水(魯卞在縣東五十里在蔑在縣東北四十五里菟裘在縣西北郚縣東南桃在縣東南)
(庚宗在縣東皆魯地)
滕縣(滕國在縣西南十四里里薛國在縣南四十里魯郳國即小邾在縣東六魯奚在縣西南)
(取邾漷東田在縣境漷水出鄒山在縣南十五里齊舒州在縣東南本薛地邾濫在縣東南六)
(十里里邾狐駘在縣東南二十邾絞在縣北)
嶧縣(鄫國在縣東八十里十偪陽國在縣南五十里魯蔇在縣東北八里楚柤在縣東南)
金鄉(茅國在縣西北四十里後入於邾在宋防在縣西六十里後入魯謂之西防宋緡縣東北二十)
(里)
魚臺(極國在縣西北魯郎在縣東北九十里寗魯棠一名唐在縣東十二里有觀魚臺魯母在縣)
(東魯十里在魯費在縣西南此與季氏費邑有别重館縣西北十一里宋方與在城北)
陽榖(齊陽榖在縣北五十里縣齊柯在縣東北五十里後為阿邑齊上鄍在境衛阿澤在縣東)
汶上(郕國在縣西北二十里西郕夫鍾在縣北山魯闞在縣西南魯蜀在縣南四十里有蜀)
濟寧州(任國今州治邾邿國在州東南邾魯邾瑕在州南二十里訾婁在州境蟲在州東)
(宋老桃在州北六十里)
壽張(魯郿在縣東南五十里)
嘉祥(魯武城在縣境襄十九年所城之武城也子游為武城宰即此又有南武城在費縣西南曾子居武)
(城是也二獲麟處在縣南十五里)
沂州府
蘭山(鄅國在縣北一十五里後入魯為啟陽國在縣境魯中邱在縣東北三十里)(於餘邱魯祝邱)
(在縣東南五十里)
郯城(郯國在縣西南百里鄟國在縣境)
費縣(顓臾國在縣西北八十里七魯東防在縣東北六十里魯東陽在縣西南十里魯費在縣西)
(南七十里魯魯武城在縣西南九十里縣魯台在縣東南邱輿在縣西魯五梧在西魯)
(密在縣北祊魯虚邱在縣境縣境鄭在縣西後屬魯)(魯取邾沂西田在邾翼在縣西南九)
(十里武城之南偃邾離姑亦在武城南邾在縣南)
莒州(莒都邑莒向在州南七十里出莒壽餘大龐常儀靡三俱在州北齊濰水州西北九十里至)
(昌邑東北入海)
沂水(陽國在縣南本根牟國在縣東南縣魯東鄆在縣東北四十里莒邑齊沂水出西北一百七)
(十里鄢莒郠在縣境莒陵在縣境)
蒙隂(齊蒙隂縣東十里百齊堂阜在縣西北三十里在齊艾在縣西北一二十里有艾山紀浮來)
(縣西北三十里有浮來山)
曹州府
菏澤(曹郊在縣境境曹大城在縣)
曹縣(曹重邱在縣東北八十里鄸在縣北魯鹹在縣境)(曹揖邱在縣境北曹宋榖邱在縣東三)
(十里於宋楚邱在縣東南四十里襄十年宋公享晉侯楚邱必是宋地戎伐凡伯於楚邱亦當在)
(此與衛地楚邱有别十宋貫在縣西十里在衛垂一名天邱在縣北三里衛有莘之墟縣北)
(十八里曰戎在縣境亦戎州)
濮州(衛城濮在州東南七十里犂衛曲濮在州境洮衛鄄在州東南二十里衛在州東南曹在)
(州西南五十里)
范縣(魯秦在縣南二里五晉范在縣東三里縣齊顧本古顧國在縣東南十里齊廩邱在東南)
(衛羊角與廪邱相近)
鄆城(魯高魚在縣東北里魯西鄆在縣東十六)
單縣(魯單父在縣南半里宋菅在縣北)
城武(魯梁邱在縣東北三十里里宋郜本郜國在縣東南二十)
鉅野(魯咸邱在縣南野衛垂葭即郥氏在縣西南大澤在縣東五里)
定陶(曹都在縣西南縣曹鍾邘二邑俱在境)
東昌府
聊城(郭國在縣東北里齊聊在縣西北十五里名齊攝在聊西二十五傳所云聊攝以東也一聶僖)
(元年諸侯次於聶北救邢是也聊邢遷夷儀在縣西南十二里劉昭後漢書補注城有夷儀聚按)
(諸侯次於聶北救邢邢人潰出奔師具邢噐用而遷之是夷儀當與聶相近其後地入於衛襄二十)
(五年衛侯入於夷儀是也)
堂邑(齊清在縣東南三十里此成十七年之清齊棠在縣西北三十里)
博平(齊杏在縣境)
莘縣(衛莘在縣北八里)
冠縣(晉冠氏在縣北)
恩縣(縣西北六十里有東陽城此漢以後東陽縣地其晉之東陽甚廣自太行山之東直隸廣平大名以)
(北至冀州皆是)
高唐州(齊大隧在州境)
青州府
益都(齊馬陘在縣西南境齊邱輿或曰亦在縣)
博山(夾谷在縣東雍正十二年於益都淄川萊蕪三縣界析置博山縣縣治本益都縣顔神鎮在淄川縣)
(西南縣東有萊蕪故城有夾谷名勝志不知萊蕪有故城遂以夾谷為在今萊蕪縣誤也齊淄水)
(出縣東南至壽光縣北入海)
臨淄(齊都之葵邱在縣西五十里亦名渠邱此與會於葵邱葵邱有别乾時在縣西南二十五里即)
(時水亦曰耏水縣稷在縣西南十三里一棘在縣西北弇中在西南檀臺在縣東里遄)
(臺在縣西五十里皆齊地紀酅在縣東十九里)
博興(齊姑棼即蒲姑在縣東北十五里齊貝邱在縣南五里)
壽光(紀都在縣東南)
昌樂(杞遷緣陵在縣東南三十里)
臨朐(齊東陽在縣東紀郱在縣東南)
安邱(杞都淳于在縣東北三十里于莒渠邱在縣南一里莒防在縣西南莒且壽舒俱在縣境)
(紀郚在縣西南六十里)
諸城(魯諸在縣西南三十里西杞牟婁在縣東北莒兹在縣四十里)
登州府
黃縣(萊國在縣東南二十里縣齊姑水出縣西南三十里紀黃在東南後入齊)
萊州府
掖縣(襄六年傳齊滅萊遷萊於郳孔䟽謂遷其君於小邾或謂齊自有郳邑即今縣治存以俟考齊水)
(水出縣東南三十里傳所云姑尤以西也)
昌邑(齊邶殿在縣西在莒密在縣東南十五里紀鄑縣西北三十里)
膠州(介國在州南七十里)
高密(莒介根在縣東南四十里莒始封都此後入齊)
即墨(夷國在縣西六十里里齊郵棠在縣南八十)
太原府
陽曲(晉孟在縣東北八十里按哀四年齊伐晉取孟日知錄以為當在順德廣平之間是别一盂邑地名)
(考略以為即此孟晉以下凡不繫國者皆地)
太原(古唐國原晉始封唐後改曰晉其地亦曰大夏曰太曰大鹵曰夏墟曰鄂又曰晉陽)
榆次(魏榆在縣西北十塗水在縣西南二里)
大谷(箕在縣東三十五里陽在縣東南十五里)
祁縣(祁在縣東南七里)
清源(梗陽今縣治)
文水(平陵在縣東北二十里)
平定州
壽陽(馬首在縣東南十五里)
平陽府
臨汾(平陽今縣治狐高梁在縣東北三十七里東縣西有汾水厨受鐸在汾西昆都在汾)
洪洞(楊國在縣東南十八里入晉名楊氏)
曲沃(絳在縣西南二里亦曰新田水汾水在縣西三十五里近汾之地曰汾隰澮在縣南五里亦曰)
(少水虒祁宮在縣西四十九里)
翼城(翼在縣東南十五里即穆侯所徙之絳孝侯改絳為翼獻公又謂之絳景公遷於新田謂此為故絳)
(縣陘庭即熒庭在東南七十五里)
霍州(霍國在州西十六里入晉名霍人州東三十里有霍太山即太岳)
蒲州府
永濟(河曲在縣西南五里六羈馬在縣南三十六里山涑川在縣東北二十里涑水亦稱洮水首)
(在縣東南十五里)
臨晉(郇國在縣東北十五里入晉為郇瑕里觧梁城在縣東南十八里桑泉在縣東十三王官在)
(縣南郊亦近縣小邑)
猗氏(令狐在縣西十五里廬柳在縣西北)
解州(臼衰在州西北)
安邑(條在縣境縣南三十里有中條山苦在縣東北二十里)
平陸(虞都在縣東北四十里十虞顛軨在縣東北五十里虞鄍在縣東北二五里虢下陽在縣東)
(北十五里三十五里)(茅津在縣東南茅戎在縣東南)
芮城(魏國在縣東北七里)
絳州(賈國在州境一云在陜西蒲城縣西南似未然古荀國亦當在州境水經注臨汾縣西南有荀城)
(荀國臨汾故城在州東北二十五里)
垣曲(郀邱在縣東南二十里十東山皋落氏國在縣西北六里)
聞喜(曲沃在縣東二十里桓叔所封後為别都亦曰新城曰下國董在縣東北四十里即董澤)
絳縣(聚在縣東南十里)
稷山(清一名清原在縣西北二十里稷在縣南五十里)
河津(冀國在縣東二耿國在縣南十里)
吉州(屈在州東北二十一年傳言蒲與二屈君之疆也杜注二當為北按有北則必有南故云二屋采)
(桑津在州西南亦曰齧桑)
潞安府
長治(壺口在縣東南十三里黎氏在縣西三十里)
長子(長子今縣治)
屯留(留吁國在縣東南十里入晉為純留)
潞城(赤狄潞氏國在縣東北四十里)
黎城(黎國在縣東北十八里)
汾州府
孝義(瓜衍之縣在縣北十里)
平遥(中都在縣西十二里)
介休(隨在縣東南鄔在縣東北二十七里縣綿上在縣東二十五里千畆原在南)
石樓(屈産在縣東南四里)
澤州府
沁水(黃父一名黑壤在縣西北四十里)
沁州(銅鞮在州南十里東斷道即卷楚在州)
隰州(蒲在州北四十五里交剛在州境)
順天府
大興(北燕都在今京師東偏)
永平府
玉田(無終國在縣治西即山戎亦曰北戎)
保定府
唐縣(燕陽亦曰唐在縣北虞中人在縣東北十三里係鮮國地)
完縣(晉逆畤在縣東南二十里)
易州(燕下都)
河間府
任邱(燕濡上在縣西)
天津府
滄州(燕虢在州境)
正定府
正定(鮮虞國在縣西北四十里亦曰中山)
欒城(晉欒今縣治)
平山(晉蒲今縣治)
晉州(鼔國今州治國州東南有昔陽鼔地)
藁城(肥國在縣西南七里)
趙州(晉棘蒲在州城中)
柏鄉(晉鄅在縣北十二里)
臨城(晉臨在縣東)
順德府
邢臺(邢國在縣西南後入晉里晉夷儀在縣西百四十里通典龍岡縣百五十夷儀嶺邢國所遷有夷)
(儀城按龍岡即今縣治邢本以畏狄而遷若只在故都相近數十里與不遷何異當以聊城為是疑)
(夷儀本邢故邑名後遷於新邑而仍以故地名之衛滅邢地入於衛其故國之夷儀則入於晉自是)
(兩城定九年齊侯衛侯次於五氏傳言伐晉夷儀又晉師千乘在中牟杜注謂救夷儀也此夷儀自)
(當在邢臺若在聊城則與中牟五氏俱遠不相涉晉鄐亦近邢地)
唐山(晉柏人在縣西十三里)
任縣(晉任在縣東南)
廣平府
永年(晉雞澤在縣西赤晉曲梁在縣東北本狄地)
雞澤(赤狄甲氏國在縣境)
邯鄲(衛邯鄲在縣西南三十里後屬晉縣晉五氏亦曰寒氏在縣西晉木門在境)
成安(晉乾侯在縣東南十三里)
大名府
元城(衛五鹿在縣東四十五里按五鹿杜氏兩註其所云衛縣西北者蓋即元城縣東無兩地也衛縣今)
(山東觀城縣與府接界衛沙亦曰瑣在縣東)(衛馬陵在縣東南十里沙鹿山在縣東三十五)
(里)
長垣(衛蒲今縣治漆衛匡在縣西南十五里在衛宛濮在縣北衛在縣西二十里鄭祭縣東北)
(祭仲為祭封人是也此與周畿内之祭有别或疑鄭并祭國以封仲非)
魏縣(衛新築在縣南二十里)
東明(鄭武父在縣西南按桓十二年公會鄭伯盟於武父杜注鄭地定四年傳祝鮀言衛封畛土略自武)
(父以南杜注衛北界孔䟽謂鄭衛俱有武父是也地名考以武父在曹縣境疑為宋地誤矣)
開州(衛遷帝邱在州西南三十里頓澶淵在州西北按後漢書志杍秋縣有澶淵在邱左傳盟於澶淵)
(即此杍秋今江南蕭縣此誤以澶淵為宋地也杜注明云澶淵在頓邱縣南衛地近戚田古頓邱在)
(今内黃縣西襄二十六年傳會於澶淵以討衛疆戚田杜蓋據此傳又云向戌不書後也若是宋地)
(不應宋人獨後三十年傳會於澶淵謀歸宋財既而無歸於宋此只是口說非有輜重往返之勞不)
(必其地近宋也戚戚在州北七里鐡戚西北五十里有懿氏城東鄙為茅氏在州北五里)
(鹹在州東南六十里里盂一名斂盂在州東南清邱在州東南七十圉在州東昆吾觀)
(在州東二十五里皆衛地)
西安府
長安(周鎬京在縣西或云在咸陽縣西南按鎬水在豐水之東而地名考云鎬京在豐水西誤也)
咸陽(畢國在縣北五里陽秦至孝公始徙咸)
臨潼(驪戎國在縣東二十四里入秦為侯䴡秦獻公徙櫟陽在縣北三十里)
鄠縣(酆國在縣東五里即西周之豐邑後又為崇國靈臺在縣東三十里)
涇陽(秦麻隧在縣西南)
商州(晉上洛今州治和菟和在州東南作倉野在州南一百四十里菟倉野地名考俱晉地自州)
(以東至河南嵩縣俱為晉隂地)
商南(楚商在縣境少楚少習在縣東武關在習山下)
同州府
大荔(縣南有北芮鄉朝邑縣南三十里有南芮鄉皆古芮國)
朝邑(秦王城在縣西南二里縣秦新楚在縣境河晉輔氏在縣西北十三里東北有蒲津渡即蒲)
(州為晉之河曲)
郃陽(秦刳首在縣東南)
澄城(周酒泉在縣境在晉北徵在縣南二十二里後入於秦秦新城縣東北二十里秦刓在縣境)
韓城(韓國在縣東南二十里後入晉曰韓原縣梁國在縣南二十里後入秦曰少梁梁山在西北九)
(十里)
白水(秦彭衙在縣東北六十里秦汪在縣境)
華州(晉武城在州東北十三里林秦棫林在州境即舊鄭咸)
華隂(晉隂晉在縣東南五里入華山在縣南十里移古渭水在縣東北五十里河謂之渭汭今稍而)
(南)
乾州
武功(秦中南山在縣西南九十里亦名終南山一名太白山亘西安鳳翔二府境駘即后稷始封之邰)
(在縣西南二十二里)
邠州(公劉居豳即此)
鳳翔府
鳳翔(秦德公遷都雍在縣南縣秦具囿在縣境犬戎在境)
岐山(太王居岐即此)
寳雞(小虢在縣東五十里)
郿縣(秦寧公徙平陽在縣西四十六里)
興安州(庸國地)
白河(麋國都錫穴即今縣治漢於此置錫縣地名考謂在鄖縣盖二縣接壤麋之國境東至鄖縣南至房)
(縣也)
延安府(大戎白狄俱在府境)
平凉府
平凉(涇水出縣西南三十里東南至高陵縣入渭)
秦州(秦非子始居犬邱在州西南一百二十里襄公始封為諸侯即此地所云西垂也按史記平王東徙)
(賜襄公岐以西之地與誓曰戎侵奪我岐豐秦能攻逐戎即有其地襄公十二年伐戎至岐卒文公)
(十六年伐戎戎敗走遂收周餘民有之地至岐岐以東獻之周是秦至文公猶未得岐東之地而鄭)
(氏詩譜謂襄公横有周西都畿内八百里之地非事實也)
清水(故秦城在縣西非子始封為附庸邑於此)
肅州(允姓之戎居於瓜州在州西五百二十六里即小戎也後遷中國為陸渾之戎亦曰隂戎亦曰九州)
(戎按瓜州去晉甚遼遠獻公娶小戎之女不應踰越葉徼而為婚姻是戎之部族早有内徙者後漢)
(志允姓戎居渭汭意或然也)
江寧府
六合(楚棠今縣治)
蘇州府
吳縣(吳姑蘇闔廬遷都此庭夫椒在縣西南八十五里即今西洞山在太湖中)
吳江(笠澤地名考以為即太湖禹貢錐指以為即松江在今吳江縣界據國語越軍江北吳軍江南則主)
(松江為長)
常州府
武進(吳延陵今縣治)
無錫(吳都在縣東南三十里曰梅里有泰伯城闔閭以上俱都此)
鎮江府
丹徒(吳朱方今縣治)
淮安府
山陽(吳通邘溝其合淮處曰末口在縣北五里又縣東南七十里有射陽湖長三百里故時邘溝由此入)
(淮)
海州
贛榆(莒紀鄣在縣北七十里)
沐陽(魯中城杜注在東海廩邱縣西南按東海無廪邱後漢志東海厚邱縣注引杜氏中城在此是杜原)
(作厚邱今本訛厚為廩也厚邱故城在今縣北六十里一本并訛東海為東郡東郡廪邱係今范縣)
(考是時莒因無備而潰楚遂入鄆魯城中城當與莒鄆相近無緣在范縣也一云中城魯内城亦可)
(通)
揚州府
江都(吳邘溝在縣東南二里歴高郵寳應接淮安界)
通州
如皋(吳鄖在縣南)
徐州府
銅山(宋彭城今縣治宋呂在縣東南)
蕭縣(宋蕭本蕭國在縣北十里宋城郜在縣境)
碭山(楚麻在縣境)
沛縣(宋留在縣東南五十五里宋合在縣境)
邳州(定元年傳薛宰曰奚仲遷於邳即此地後仲虺還薛而他族繼處之即姺邳之邳也今州治稍移而)
(北里吳良在州北六十淮夷在州境)
宿遷(鍾吾國在縣西南)
安慶府
桐城(桐國今縣治)
寧國府
宣城(吳頯黃在縣竟)
池州府
銅陵(縣北十里有鵲頭山又繁昌縣西南大江中有鵲尾洲二地相連即楚鵲岸也)
太平府
當塗(縣西南三十里有東梁山與和州南七十里之西梁山夾江相對楚人及吳戰於長岸即此吳衡)
(山在縣東北六十里楚子重伐吳克鳩兹至於衡山即此杜注在烏程縣南似太遠)
蕪湖(吳鳩兹在縣東三十里)
廬州府
合肥(楚滑汭在縣東)
廬江(楚虺在縣境)
舒城(羣舒國在縣境連接廬江潛山桐城等縣皆有羣舒地宗國在縣境)
巢縣(楚巢今縣治里楚圉陽在縣南西楚坻箕之山在縣南三十七吳槖皋在縣北六十里即今)
(柘皋)
無為州(楚駕釐皆在州境楚庸浦在州南)
六安州(英氏國在州西六國在州北)
霍山(楚潛在縣東北三十里)
鳳陽府
鳳陽(楚州屈在縣西里楚鍾離在縣東四)
懷遠(向國在縣東北四十五里西沙汭在縣東南按水經注沙水南流至義城縣南入淮謂之沙汭義)
(城故城在今縣東北十五里)
虹縣(徐婁林在縣東北徐蒲隧在縣北)
壽州(楚州來在州北三十里蔡遷於此謂之下蔡北楚雞父在州西南六十餘里楚潁尾在州西四)
(十里潁水入淮處)
宿州(宋㐮在州西)
泗州(徐都在州北八十里臨晉逆吳子於淮土當在州與淮之間)
盱眙(吳善道在縣境)
潁州府
阜陽(胡國在縣西北二里)
潁上(楚慎在縣西北)
霍邱(蓼國在縣西北楚楚瑣在縣東八楚雩婁在縣西南窮在縣西南里)
亳州(陳焦今州治後入楚夷陳夷在州東南七十里後入楚曰城父許遷於即此楚夷濮西田在州)
(西東楚乾谿在州南七十里)
太和(宋鹿上在縣西)
蒙城(楚瑕在縣北境吳房鍾在縣)
廣德州(吳桐汭在州西北二十五里)
江西(附)
南昌府
寧州(吳艾在州西一百里)
饒州府
鄱陽縣(楚之東境江鄱陽湖在縣西跨九南康諸府)
餘干縣(越之西境)
武昌府
江夏(楚夏汭在縣西北即漢水入江處漢水尾合夏水故傳通稱漢曰夏其莊四年傳與隨為會於漢汭)
(則當在襄陽安陸二府境也)
漢陽府
漢陽(楚大别山在縣東北百步江水經其南古漢水在山之西南入江今則山在漢之西岸)
漢川(楚小别山在縣南十里)
安陸府
鍾祥(楚沈鹿在縣東六十里在楚郊郢在縣境成楚訾枝在縣境楚樠木山縣東一里楚臼在)
(縣東三十里)
京山(楚雍澨在縣西南八十里楚薳澨亦在縣境)
天門(楚魚陂在縣西北)
荆門州(楚大林在州西北那聃國在州東南入楚為處)
當陽(權國在縣東南漳楚睢漳二水俱在縣北睢一名沮楚澨在縣東南五十里)
襄陽府
襄陽(鄾國在縣東北十二里)
宜城(羅國在縣西二十里九楚鄢在縣西南九里古鄢國楚鄀在縣西南十里後徙郢於此兼稱鄢)
(郢縣楚湫在東南)
南漳(盧戎國在縣東五十里後入於楚為廬國荆山在縣西北八十里楚遷許胡沈道房申六之衆於)
(此)
榖城(榖國在縣西十里)
光化(楚下隂在縣西)
均州(楚句澨在州西境楚臨品在州境縣楚石溪及仞亦在州或云應在竹山境)
鄖陽府
鄖縣(絞國在縣西北)
房縣(楚防渚在縣境在楚阜山在縣南五十里楚彭水縣境流入榖城)
竹山(庸國在縣東四十里里庸方城在縣東四十五)
德安府
安陸(鄖國即䢵今縣治雲楚清𤼵在縣西北絡雲夢在縣南五十里按古夢澤跨江南北包甚廣東)
(抵蘄州西抵枝江皆是)
應城(軫國在縣西十鄖蒲騷在縣北三里)
隨州(隨國在州南里厲國在州北四十里楚唐國在州西北八十五州東南三十里有子城即傳)
(所謂軍於漢淮之間者彙纂云在應山縣境地相接也楚軍祥在州西南溠水在州西北)
應山(貳國在縣境百楚大隧在縣東北一百三十里信陽州東南一五十里直轅在縣北九十里信陽)
(州南亦九十里冥阨在縣北六十五里信陽州西南九十里所謂義陽三關也其搃名曰城口)
黃州府
蘄水(弦國在縣西北四十里)
麻城(楚柏舉在縣東三十里之穆陵在縣西北按僖四年傳管仲對楚使言齊四履南至於穆陵北至)
(於無棣杜注以為齊地者誤也蓋言征伐所至之域耳元和郡縣志穆陵關在淮南麻城縣西北八)
(十八里穆陵山上一名木陵關司馬貞史記索隱亦言淮南有故穆陵門是楚之境無棣在遼西孤)
(竹舊說以穆陵在臨朐縣東南一百五里無棣在海豐慶雲二縣之間是後世沿杜誤而以是命名)
(當以索隱及元和志為正詳穆陵辨)
荆州府
江陵(楚遷都郢在縣北十里其後遷郢於鄀謂此為紀郢渚宮今縣治荒谷在縣西冶父在縣東)
(脾陘隰在縣東縣轑陽烝野洩或云俱在境皆楚地)
監利(州國在縣東三十里水楚章華臺在縣東北三十里涌在縣東南)
枝江(楚遷丹陽在縣西滸津在縣西三里選在縣南皋在縣境皆楚地)
宜昌府
歸州(楚始封之丹陽在州東南七里州夔國在州東二十里楚宗邱在境)
四川(附)
夔州府
奉節(庸魚邑今縣治)
重慶府
巴縣(巴國今縣治)
杭州府
海寧(地介吳越間彼此分屬)
富陽(屬越)
餘杭(屬吳越二國)
嘉興府
嘉興(吳檇李在縣南四十五里則吳越春秋夫差增封越西至於檇李後應屬越)
海鹽(吳增封越北至於平原在縣境)
石門(越禦兒在縣東二十里)
寧波府
鄞縣(國語越地東至於鄞即此)
定海(越甬東今縣治按國語作甬勾東明其地在甬勾之東也越地南至於勾無秦置勾章縣在今慈谿)
(縣西南三十五里或謂甬東即勾無誤也)
紹興府
山隂(越都縣無餘始封故城在南十二里)
會稽(會稽山在縣東南十二里)
諸暨(越允常所都)
衢州府
龍游(越姑蔑在縣境國語越地西至於姑蔑)
河源𤼵於崑崙至積石而入中國東經陜西河州北合
灕水又東北合洮水又東北經蘭州府西湟水合浩亹
水入焉又東北經府北又東經金縣北又東北經靖遠
縣西北又東北經中衛縣南又東經靈州北又東北經
寧夏府東南又東北入榆林府西境經古三受降城南
又東折而南經榆林府東又南經府谷縣東神木縣南
葭州東河之東岸為山西河曲縣及保德州興縣境又
南經吳堡縣及綏德州東河之東岸為臨縣及永寧州
寧鄉縣境又南經青澗縣東又南經延川縣及延長縣
東河之東岸為石樓縣及永和縣大寧縣西境又南經
宜川縣東河之東岸為吉州(西距大河七里孟門山壺口山皆在其地)及鄉
寧縣西境(縣西有采桑津)又南經韓城縣東(梁山在縣南十九里秦之少梁在縣)
(南二十里晉之韓原在縣東南二十里)又南經郃陽縣東(秦郀首在縣東南)河之
東岸為河津縣(冀國耿國在縣境)及滎河縣臨晉縣西境汾水
在河津縣南西入於河(臨津縣為晉解梁城及王官等境)又南經朝邑
縣東(秦王城晉輔氏在縣境其東北有蒲津)又南經華隂縣東北渭水自
西入焉(即渭汭華山在其南縣東南五里為晉之隂晉邑)河之東岸為蒲州府
西境涑水自東入焉(有臨晉關與朝邑之臨晉關夾河相對又涑水流入為晉涑川)又
南過雷首山西折而東(晉河曲地)經潼關縣北又東經河南
閿鄉縣北又東經靈寳縣北(為晉之桃林塞)河之北岸為芮城
縣南境(晉之魏邑)又東經陜州北(虢之上陽晉之焦瑕在州境州西北三里為茅津又)
(東四十餘里為三門山即底柱在河中)又東經澠池縣及新安縣北河之
北岸為平陸縣(虞都及虢下陽茅戎等境)及垣曲縣南境又東經河
南府治洛陽縣北(為周王城河繞北邙之麓)河之北岸為濟源縣南
境(周畿内諸邑及溴梁郫邵俱在焉)又東經孟津縣北(古孟津晉之平隂在縣東一里)
河之北岸為孟縣南境(即晉河陽)又東經鞏縣北洛水自南
入焉(即洛汭)河之北岸為温縣南境濟水自北入焉又東
經氾水縣北氾水自南入焉(鄭虎牢在縣西二里縣東有氾水杜注所云南氾也)
(出襄城縣)又東經滎陽縣北(古東虢國鄭之京邑及京索二水在縣境)河之北岸
為武陟縣南境沁水自北入焉又東經河隂縣北(今河隂古)
(滎陽縣地敖山在縣西二十里)又東經滎澤縣北(踐土在縣西北)其北岸則獲
嘉縣又東經原武縣北(西北五里為衡雍晉軍爭濟及楚莊祀河皆在此河屢決於)
(原武陽武其新鄉汲縣之境去河漸遠禹迹不可問矣今𠫭考胡氏朏明顧氏景范之說為禹河舊道至濬滑)
(間又𠫭取水經注分禹河未徙初徙二圖以備春秋時津濟處)又東經陽武縣北(舊志河在)
(縣北二十三里)又東經延津縣此(鄭之酸棗在縣北十五里即廩延水經注東北經酸棗)
(縣西濮水東出焉又東北通謂之延津)又東經胙城縣北(水經注大河又東經燕縣故城)
(北棘南燕國在縣西河於是有津之名所謂南河也)河之北岸為新鄉縣及衛
輝府治汲縣南境淇水自西入焉(汲縣為衛牧地淇水經注大河又東水)
(入焉又東經遮害亭南縣淇水合宿胥故瀆遮害亭在濬西南)又東北經濬縣西南
(禹貢錐指云禹河自東北流入黎陽縣界自大伾山西南折而北為宿胥口大伾山在濬縣東二里高四十)
(丈亦名黎陽山宿胥故瀆亦在縣西南)其西北岸為淇縣(衛朝歌地閔二年衛為狄所滅)
(又敗之河杜注衛將東走渡河狄又敗之此淇縣之東也宋桓公逆之河則在濬縣之西南矣)及湯隂
縣東南境(晉中牟在縣西所謂河北之中牟也)又東北經内黃縣西(衛柯及牽)
(地有内黃故城在今縣西十八里縣北五里黃澤胡氏以為河徙乃鍾為澤耳)其西北岸則
彰德府治安陽縣東境(胡相城在縣西通典云河亶甲居相其子祖乙圯於相遷於耿)
(傳云河水所毁曰圯方輿紀要云安陽縣東四十里有永定城永定城東有鯀堤鯀治水時所築以捍孟門溢)
(河今謂之三刃城洹水在縣北)又東北經直隸大名府之魏縣西北
(衛新築在縣南)其西岸則臨漳縣東(漢地理志鄴縣東有故大河楚語武丁自河徂亳韋)
(昭曰從河内徙都亳也河内即鄴南殷墟自河徂亳蓋亦為河所圯鄴城在縣西二十里)又東北
經成安縣(晉乾侯地)及廣平縣東至肥鄉縣合漳水東北流
(自此以後水經注所云漳水所經即禹河故道又顧氏曰漳水在肥鄉縣西北十里自廣平流入縣境東北)
(入曲周縣界)其東岸則山東臨清州之邱縣(水經注漳水自斥漳縣南又東)
(北經平恩縣故城西又東北經南曲縣故城西斥漳今曲周兩故城在邱縣西北)又東北經曲
周縣東(水經注漳水又東北經曲周縣故城東故城在今縣東北)又北經平鄉縣
東(水經注漳水又北經鉅鹿縣故城東鉅鹿郡治今平鄉縣治)其東岸則廣宗縣西
(水經注漳水又歴經縣故城西有薄落津經縣故城在今廣宗縣東二十里)又北經鉅鹿縣
東(大陸澤在縣北五里即廣阿澤晉之大陸也邱水經注漳水又經沙邱臺東又經銅馬祠東沙臺在)
(平鄉縣東北七十里銅馬祠在鉅鹿縣北七里)又北經南宮縣西(水經注漳水又北經南宮)
(縣故城西西南宮故城在今縣北三里)又北經新河縣西(水經注漳水又北經堂陽縣西)
(為堂陽縣今新河縣)又東北經冀州北(水經注漳水又東北經扶柳縣北又北經昌城)
(縣故城西又經西梁縣故城東又東北經桃縣故城北扶柳故城在州西南八十里西梁縣在扶柳西北五)
(十里昌城縣在州西北桃縣在州西北四十五里)又北經束鹿縣東(水經注漳水又北經)
(鄡縣故城東東鄡縣在今束鹿縣北)又東經深州南(水經注漳水又右經下博縣故城西)
(又東北經下博城西逶迤東北注下博城在深州南四十五里)又東北經深州東(水經)
(注漳水又西經樂鄉縣故城南樂鄉故城在深州東北)又東北經武強縣及武邑
縣北(水經注漳水又東北經阜城縣北漳禹貢錐指云此阜城當在武邑縣界水經注水又東北經)
(武邑郡南又東北經武強縣北水漢時武強在今武強縣南為武邑郡治水經注漳又東北經武隧縣故)
(城南經武隧故城在武強縣東三十里武水經注漳水又東武邑縣故城北武邑故城今邑縣治縣志)
(云漳河在縣西北二十里亭水經注漳水又東北至昌亭與滹沱河會昌廢縣在武邑縣東北)又東
經阜城縣西北(水經注漳水又東經弓高縣故城北顧高氏曰弓高故城在今阜城縣西南)
(氏曰在景州東北四十里)又東經阜城縣東北(水經注漳水又東經阜城縣故城北阜)
(城故城在今縣東二十二里)其北岸為饒陽縣及獻縣南(水經注漳水又經樂)
(成縣故城南南樂成故城在獻縣東十六里)又東北經交河縣南(水經注漳水又東北)
(經成平縣南九成平廢縣在獻縣東南十二里)又東經東光縣西北(水經注漳水又)
(東左會滹沱别河故瀆東别河故瀆即滹沱别支自獻縣流入東光之滹沱者光故城在今縣東二十里)
又東北經南皮縣西北又東北經滄州北其北岸則青
縣南(水經注漳水又東北合清河謂之合口又東北濊水出焉合口在滄州西青縣南二里魏收志浮)
(陽縣西接漳水横水入焉謂之合口濊水經三戸亭北青縣漢之三戸縣也)又東北經靜海
縣北又東北經天津府北東入於海(水經注漳水又東北經章武縣西又)
(東北經平舒縣南東入海漳胡氏曰漢章武平舒二縣本靜海縣城清水水合流經此入海)按禹貢
錐指禹河自大伾山折而北歴湯隂安陽臨漳魏縣成
安肥鄉合漳水至於鉅鹿為北過洚水至於大陸之故
道自合漳水後河與洚漳并而為一自曲周平鄉廣宗
鉅鹿南宮新河冀州束鹿深州衡水武強武邑阜城獻
縣交河滄州青縣靜海至天津府注於渤海為九河徒
駭之道渤海即所謂逆河其入海處則在今昌黎縣南
昌黎漢絫縣碣石在其地碣石逆河皆為海水所漸今
據漳水入海圖止天津至九河之分則自鉅鹿始徒駭
最北即河經流鬲津最南其首受河處據胡氏當在南
宮縣界東經德州北又東經吳橋縣南陵縣北寧津縣
南德平縣北樂陵縣北鹽山縣東南慶雲縣南海豐縣
西北又東北入於渤海
附入河出河諸水
漳水有二源濁漳出山西潞安府長子縣西𤼵鳩山(水經)
(注濁漳水出上黨長子縣西𤼵鳩山東過其縣南今長子縣西有長子故城)又東經屯留縣
南屈經其城東絳水注之(屯留晉純留邑其故城在今縣東南十三里絳冰即禹)
(貢降水漳既合絳故得通稱)又東經潞安府治長治縣北(水經注又東經壺關)
(縣北今長治縣東南有壺關故城)又東北經潞城縣北其北岸則襄垣
縣(水經注又東北經潞縣北今潞城縣西有潞縣故城)又東經黎城縣南其南
岸則平順縣又東經林縣北涉縣東南清漳水來注之
謂之交漳口(水經注清漳自涉縣東南來注之)清漳出山西樂平縣沾
嶺南流經和順遼州黎城又東經涉縣南林縣北與濁
漳合流又東經彰德府治安陽縣北其北岸則磁州又
東至臨漳縣西北(水經注又東出山經鄴縣西又東經三戸津今臨漳縣西有鄴縣故城)
(三戶津在鄴西四十里城南又東經平陽城北)(又東經武城南又東經梁期武城故城在鄴縣梁期城在)
(鄴北五十里平城在鄴南)又東北經成安縣南又經其城東(水經注又東經)
(斥邱縣北即裴縣南鄉今成安縣西有斥邱故城即晉乾侯邑又肥縣西南六十里有裴城)又東北
經肥鄉縣西又經其城北至曲周縣東南合於河(水經注又)
(東北經列人縣故城南縣在今肥鄉縣北又又東經肥鄉縣故城北城在今西二十二里東北經斥)
(漳縣南禹今曲周縣東有斥漳縣故城年此漳水入河之道即貢所謂衡漳也自周定王五河徙而南漳)
(水即行禹河故道至交河縣東北復與河合經滄州青縣靜海天津入海其後河益徙而南而漳始專達於海)
(矣)
漯水受河自宿胥口始東經滑縣西南(水經注漯水自宿胥口又東經)
(滑臺城西故白馬縣治在今滑縣南衛之漕邑也)又東北經濬縣南(水經注又東北經黎)
(陽縣南濬黎陽故城在今縣東北)又東北經滑縣東北(冰經注又東北經凉城縣凉)
(城縣在滑縣東北)又東北為長壽津周定王五年河徙自宿胥
口東行漯川至此與漯别而北漯水又東經開州西又
東北經開州北(水經注又東經鐡邱南又東北經濮陽縣北鐡邱即衛之鐡在開州北五里)
(濮陽故城在開州西南)又東北經清豐縣南觀城縣西南(水經注又東經)
(衛國縣南西縣故畔觀也城在清豐南觀城開州北衛五鹿地也)又東經濮州西北(水經)
(注又東經鄄城縣北州在今濮州東二十里衛之城濮在南七十里)又東北經范縣西
(水經注又東北經范縣之秦亭西縣范縣為齊晉魯衛四國錯壤秦亭魯地也在南二里)又東北
經觀城縣東南(水經注又東北經委粟津在縣東南六十七里)又東北經朝
城縣東又東北經莘縣東南(水經注漯水經陽平縣之岡城西陽平故城今莘)
(縣治岡城在縣西南七里莘縣為齊衛交界地)又東北經堂邑縣南(水經注又東北經樂)
(平縣故城東縣樂平故城在今堂邑東南)又北經東昌府治聊城縣西(水經)
(注又北經聊城縣故城西聊故城在今縣西十五里即齊之攝)又東北經清平縣南
博平縣北(水經注又東北經清河縣故城北又東北經文鄉城東南又東北經博平故城南右與黃)
(溝合平清河故城在清平縣南文鄉城亦在清平縣南博故城在博平西北三十里黃溝經文鄉城南)又
東北經禹城縣西南(水經注又東北經援縣故城西經即齊轅邑在禹城縣西北水)
(注又經高唐縣故城東十即齊高唐邑在禹城西四里)又東北經臨邑縣南(水經注又)
(東北經漯隂縣故城北漯今臨邑縣西有漯隂故城漯水北去臨邑七里漢曰陽後漢曰濕隂濕即漯之本)
(字)又東北經濟陽縣南(水經注又東北經渚縣故城南城在濟陽縣西南)又東
北經章邱縣西北(水經注又東北經崔氏城北又東北經朝陽故城南二城俱在章邱縣)
(西北)又東經鄒平縣西北(水經注又東經鄒平縣故城北在今鄒平縣北與齊東縣接)
(界)又東北經青城縣南(水經注又東北經東鄒城北城在今青城縣界)又東
北經高苑縣北(水經注又東北經建信縣故城又東北經千乘縣二城間建信城在高苑縣)
(西北千乘縣在高苑北二十五里)又東北為馬常坈坈東西八十里南
北三十里亂河枝流而入海
淇水源出河南衛輝府輝縣之共山經淇縣境流入濬
縣西南宿胥口入河(水經注淇水東流經黎陽縣界南入河漢建安九年魏武王於水口)
(下大枋木以成堰遏淇水東入白溝以通漕運號其處曰枋頭又云魏武開白溝因宿胥故瀆而加其功然則)
(春秋時淇水入河之處正在宿胥口至魏武時始遏淇水入白溝也白溝在今内黃縣南又北至東光縣西入)
(於河亦謂之清水清水本出脩武縣黑山東流至淇縣合於淇水故淇水亦受清水之名又洹水出長子縣)
(洹山蕩水出湯隂縣西皆東流注於河河徙後皆至内黃縣入白溝)
洛水出陜西西安府商州西熊耳山(水經注洛水出京兆上洛縣讙舉山)
(山上洛故城即今商州治州西五十里有熊耳東西各一山狀如熊耳山海經謂之讙舉山)東北流
經州東又東北經洛南縣北又東經盧氏縣南(水經注洛水自)
(熊耳山北又東經盧氏縣南陽渠關北又東經盧氏縣故城南有盧川水注之又東經高門城南陽渠山在)
(今盧氏縣西南五十里高門城在今盧氏縣東)又東北經永寧縣南(水經注又東經黃亭)
(南又東經荀公溪口又東經龍驤城北驤黃亭在永寧縣西八十里荀公谷在永寧縣西南龍城在永寧縣)
(西四十里)又東北經宜陽縣北(水經注又東經經宜陽縣南又東經宜陽縣故城南又東)
(合黑澗水又東北出散關南二宜陽故城在今縣東北十四里黑澗水在宜陽東北十里散關今宜陽縣東)
(三十里九曲城是)又東北入河南府治洛陽縣南與澗瀍合(水經)
(注又東經河南縣南)瀍水出洛陽縣西北五十里之榖城山東流
經府城北至洛陽故城西而南流入洛澗水出澠池縣
東北二十三里之白石山東流合榖水遂兼有榖水之
稱榖水出澠池縣南山中榖陽谷東北流經縣南又東
北至新安縣南又東北合澗水引而東又折而南至河
南府城西故苑中入於洛(襄二十四年榖洛鬭毁王宮宜在此胡氏曰周王城即)
(郟邑漢為河南縣其故城在今洛陽縣西北下都即成周漢為洛陽縣其故城在今洛陽縣東北二十里古時)
(澗水經河南故城西入洛瀍水經河南故城東入洛故澗水東瀍水西為王城而瀍水東為下都洛誥之文甚)
(明自周靈王壅榖水使東出於王城北合瀍水南入洛而城西之澗水遂為死榖東漢建都洛陽明帝復堨榖)
(水使出都城北為千金渠又引其水繞城南為陽渠與千金渠會東過偃師縣南以至於洛而禹貢東會澗瀍)
(之舊迹與洛誥澗東瀍西之遺制無復存焉者矣)洛水又東北經洛陽縣東南
伊水從偃師縣西來合焉(水經注洛水又東經洛陽縣南伊水從西來注之)又
東經偃師縣南(水經注洛水合伊水又東經偃師故縣南與緱氏分水又北經偃師城東東北)
(歴鄩中經訾城西又東經訾城北東緱氏故城在今偃師縣南二十里鄩中在今偃師縣南鞏縣西南訾城)
(在鞏縣西南四十里)又東經鞏縣故城南又東北至洛口入河(水經)
(注又東經鞏縣故城南又東濁水注之即古湟水也又東北入於河鞏縣故城在今縣西南三十里今縣隋)
(所遷也湟水即春秋王猛居於皇是也洛口在鞏縣故城東北三十里今縣北少東八里所謂洛汭亦名什谷)
(今洛水自鞏縣界東過汜水縣北又東從滿家溝入河而洛口乃移於東非復古之什谷矣)
伊水出河南河南府盧氏縣東南悶頓嶺(水經注伊水出南陽縣西)
(蔓渠山頓蔓渠山即熊耳之支峯一名東巒山一名悶嶺在今盧氏縣東南一百六十里)東北流
經嵩縣南(水經注東北經東亭城南又屈經其亭東又東北經郭落山又東北經陸渾縣南又北歴)
(崖口下又東北經伏流嶺東即東亭城在今嵩縣西南七十里陸渾即嵩縣治崖口三塗山也在嵩縣西南)
(十里伏流嶺在崖口北三十里許)又東北經伊陽縣西又北經河南縣
南(伊陽縣唐先天元年分陸渾縣置以伊水與陸渾分界故名水經注又東北經新城縣南又北經高都)
(城東又東北經前亭西又北過伊闕中高新城在今洛陽縣西南五十里本戎蠻子邑漢為縣都在洛陽縣)
(西南前亭即前城在洛陽縣西南五十里伊闕即闕塞一名闕口山在洛陽縣西南三十里)又東北
入於洛(水經注又東北至洛陽南經員邱東又東北入洛員邱在洛陽縣東三十里委粟山下)
汾水出山西太原府忻州靜樂縣北管涔山(水經注汾水出太原)
(汾陽縣北管涔山縣今靜樂縣本漢汾陽縣地管涔山在北一百三十里)南流經太原府
治陽曲縣西(水經注南流與東西温溪合又南經汾陽縣故城東汾陽故城在今陽曲縣西北)
(之水經注又南與酸水合又南出山東南流洛隂水注又南經陽曲城西陽曲故城在今府治陽曲縣東)
(北四十五里盂府治東北八十里有大城晉盂邑)又東南經太原縣東(水經注又東南)
(經晉陽縣東晉水從縣東南流注之故明地理志太原本元平晉縣洪武四年移於汾水西晉陽城之南關)
(八年更名太原則今之太原正故晉陽也晉水出縣西甕山智伯遏晉水以灌晉陽即此太原故唐國叔虞)
(始封猶號曰唐)又南經清源縣東其東岸則榆次縣徐溝縣(水經)
(注又南經梗陽縣故城東又南洞渦水從東來注之步梗陽城在今太原縣南六十里清源縣南一百二十)
(晉祁氏邑)又南經交城縣文水縣東其東岸則太谷縣祁縣
(水經注又南經大陵縣東又南經平陶縣東文水從西來注之大陵故城在文水縣北十二里平陶故城在)
(文水縣西南二十五里晉平陵邑在縣東北二十里祁邑在祁縣東南八里陽邑箕城在大谷縣境)又西
南經汾州府治汾陽縣及孝義縣東其東岸則平遥縣
介休縣(水經注又南與石桐水合又西南經介休縣故城西又南經冠雀津又南入河南界經永安縣)
(西十石桐水即緜水出介休縣緜山冠雀津在介休縣西二里永安故彘縣也厲王流於彘即此今為孝義)
(縣又平遙縣西十二里有晉中都邑介休縣東南有介山一名緜山又有隨城又東北有鄔邑)又南經
靈石縣西其西岸則汾西縣(靈石本介休地元和志汾河在縣北十步)又南
經霍州及趙城縣西(水經注又東與彘水合又南經霍城東又南霍水入焉彘水出太)
(岳山即霍太山也在趙城東北四十五里霍城故霍國晉霍邑今為霍州霍水出霍太山西南經趙城南又西)
(注於汾)又南經洪洞縣西(水經注又南經楊縣西故今洪洞縣東南有楊縣故城楊國)
又西南經平陽府治臨汾縣北又經其城西(水經注又南經高梁)
(縣故城西又南經白馬城西又南經平陽縣故城東又南與平水合高梁故城在臨汾縣東北三十七里即)
(晉高梁之墟白馬城即平陽府治平陽故城在臨汾縣西南汾水之西又府城西北有晉狐厨邑平水東經狐)
(谷亭即此又府治東為晉平陽邑)又南經襄陵縣東(水經注又南經襄陵縣故城西晉)
(郤犨之邑故城在今縣東南汾水在縣東一里)又南經曲沃縣北又經其西南
其西北岸則太平縣(水經注又南經臨汾縣東又屈從縣南西流經絳縣故城北臨汾)
(縣今太平縣也絳縣故城在今曲沃縣南晉新田漢置絳縣)又西經絳州南澮水自
東入焉(水經注又西經虒祁宮北又西經魏正平郡南又西經王橋澮水入焉虒祁宮在絳州南正)
(平郡今絳州治絳州故賈國)澮水出曲沃縣東澮山西過其縣南又
西注於汾水(水經注澮水出絳縣東西南與絳水合又西南過虒祁宮南又西至王橋注於汾水)
(韓晉新田在曲沃縣西南汾水在其西澮水在其南故獻子曰不如新田有汾澮以流其惡澮水一名少水)
(齊侯伐晉封少水而還是也絳水見涑水注)汾水又西經稷山縣南(水經注又西與)
(古水合又西南經長修縣故城南又西經清源縣城北長修故城在稷山縣東清原城在稷山縣西北二十)
(里晉清原地一名清)又西經河津縣南其南岸則萬泉縣(水經注又經冀)
(亭南又西與華水合又經稷山北又西經鄧邱北又西經耿鄉城北冀亭故冀國在河津縣東稷山在河津)
(縣東稷山縣南五十里下有稷亭晉侯治兵於稷即此又河津縣南十二里有耿鄉城為古耿國)又西
注於河(水經注又西經皮氏縣南又西至汾隂縣北西注於河河津縣西二里有皮氏故城滎河縣)
(北有汾隂故城唐改曰寳鼎元和志汾水在縣北二十五里后土祠下西注於河明隆慶四年東徙由河津縣)
(葫蘆灘南入河)
涑水出山西絳州聞喜縣東山黍葭谷西流經其縣南
與洮水合(水經注涑水出河東聞喜縣東山黍葭谷至周陽與洮水合洮水出聞喜縣清野山西流)
(合涑水又西經董澤陂又西經桐鄉城北又西南經左邑故城南故曲沃也周陽城在聞喜縣南董澤陂在)
(聞喜縣東北三十里桐鄉城在聞喜縣西南左邑本晉曲沃秦置左邑縣漢改聞喜縣涑水合洮水亦通稱)
(洮水傳能宣汾洮是也絳今絳縣西北有絳水即涑水之上流也而水經注云水西北流注於澮疑道道改)
(矣)又西經安邑縣北又西經猗氏縣東又西經其縣南
(水經注又西經王官城北又西南經安邑縣西又西經猗氏縣故城北王官晉邑其故城在猗氏縣南二里)
(又猗氏縣西有令狐城西北有廬柳城)又西經臨晉縣南芮城縣北(水經注又)
(西經郇城郇瑕氏之墟也又西南經解縣故城南又西南經瑕城郇城在臨晉縣東北十五里解縣故城在)
(臨晉縣東南十八里即晉解梁城又東南有舊襄城又東南十八里有桑泉城瑕城未詳其處據水經注應在)
(解梁之西南)又西經蒲州府治永濟縣東又西南注於河(水經)
(注又西南經張陽城東又西南屬於陂陂分為二西陂即張澤也西北去蒲坂十五里蒲坂漢縣在今蒲州)
(治東南五里為晉河曲又南三十六里有羈馬城東北二十八里有涑水城即涑川)
渭水出陜西蘭州府渭源縣西鳥鼠山(水經注渭水出隴西首陽縣渭)
(谷亭南鳥鼠山山漢首陽縣西魏改曰渭源鳥鼠在縣西二十里)東流經其縣南又東
經鞏昌府治隴西縣北(水經注渭水自首陽縣南又東經襄武縣又東南經其縣東北)
(又東南經獂道縣故城西又東經武城縣西縣襄武故城在今隴西縣東南五里獂道故城在隴西東南二)
(十五里武城故城亦在隴西縣界)又東南經寧遠縣北又東經伏羌縣
北(水經注又東經落門西山又東經冀縣北冀落門聚在今伏羌縣西十里伏羌本漢冀縣秦戎地)又
東經秦安縣南秦州北(水經注又東經上邽縣北封山之隂又東南與神澗水合又東)
(南得歴泉水又東出橋亭西又南得藉水口上邽故城在秦州西南藉水口在秦州南)又東南經
清水縣西又經其南(水經注又歴橋亭南而入緜諸縣東與東亭水合又東南合涇谷水)
(又東伯陽谷水入焉又東南苖谷水注之此並在今清水縣界清水縣秦非子始封於)又東入鳳
翔府隴州南界(水經注又東南出石門度小隴山經南由縣南東與楚水合南由縣本漢汧)
(縣地在今隴州東南百二十里渭水在南由縣南四十里)又東經寳雞縣南汧水自
北入焉(水經注又東合南山五谿水又東經陳倉縣南又東與陽谿合又東經郁夷縣故城南汧水入)
(焉右則磻溪水注之州陳倉城在今寳雞縣東北二十里郁夷故城在今隴南五十里汧水出隴州西東流)
(入渭)又東經鳳翔府治鳳翔縣南(秦雍都)又東經岐山縣南
(周西岐地)又東南經扶風縣西南郿縣北(水經注又東經石原南又東經五丈)
(原北又東經郿縣故城南縣石原五丈原俱在郿縣西郿縣故城在令東北十五里)又東經武
功縣南盩厔縣北(水經注又東經武功縣北斜水從南來注之又東經馬冡北又經武功縣)
(故城北又東經美陽縣南雍水從北來注之又東經郿塢南又東合洽谷之水又東芒水從南來注之斜水)
(經五丈原東入渭馬冡在武功縣東十餘里武功故城在郿縣東四十里美陽故城在武功縣西北二十五里)
(郿塢在郿縣東北十五里洛谷之水今盩厔縣西南有駱谷關芒水人渭處在盩厔縣東南)又東經
興平縣南又東經鄠縣北(水經渭水篇又東過槐里縣南又東澇水從南來注之又)
(東北經黃山宮南就水注之又東合田溪水又東經槐里縣故城南又東合甘水按水經澇水甘水各自入)
(渭而酈注則云甘水又東得澇水口又東北經鄠縣故城西又北入渭似甘水合澇水入渭疑簡脱誤今則澇)
(與鎬潏諸水俱合灃水入渭里槐里縣在槐里故城西黃山宮在興平縣西南三十槐里故城在興平縣東)
(南十一里鄠縣故城在今鄠縣北二里澇水出鄠縣西南鄠縣本崇國地又西周之豐邑)又東經
咸陽縣南豐鎬二水自南入焉(水經注又東豐水從南來注之又東北與鎬水)
(合又東北經渭城南潏水注之東豐水出鄠縣東南自今長安縣界西北流經咸陽縣南三里注於渭鎬水)
(上承鎬池於昆明池北西北入渭在今咸陽縣界渭城故城在今咸陽縣東北十七里潏水入渭在長安縣界)
又東經西安府治長安縣咸寧縣北其北岸則涇陽縣
三原縣(水經注又東分為二水又東與潏水枝津合又東經長安城北又東合昆明故渠又東經覇陵)
(縣北霸水合滻水從縣西北流注之又東會成國故渠長安故城在今西安府西北十三里霸水入渭處在)
(今咸寧縣界成國故渠亦在咸寧縣界今涸)又東經高陵縣南涇水自北來
合焉(水經注又東與高陵分水又東涇水注焉縣高陵故城在今高陵縣西南二里涇水在高陵西南)
(三十里陽陵故城入渭)又東經臨潼縣北漆沮二水自北入焉(水經)
(注渭水合涇水又東經鄣縣西又經新豐故城北又東經鴻門北又東石川水南注焉又東戲水注之鄣縣)
(故城在臨潼縣東北新豐故城在臨潼縣東北十四里又縣東十七里有鴻門坂戲水入渭在縣東三十里)
(按書傳彙纂漆水出同官縣東北又西南合銅官水又西南至耀州與沮水合沮水出中部縣西北又東南流)
(經宜君同官二縣至耀州南合漆水又東南入富平縣名石川河又南至臨潼縣北入渭水如此則漆水在沮)
(水之東禹貢不應先言漆而後言沮也水經注以濁水上承雲陽大黑泉者為漆水東南至櫟陽縣界合沮水)
(似可從雲陽今淳化縣櫟陽故城在今臨潼縣東北七十里臨潼縣驪戎國也秦獻公徙都於此名櫟陽)
又東經渭南縣北(水經注又東經下邽縣故城北下邽城在今渭南縣北五十里)又
東經華州北(水經注又東經鄭縣故城北又東與石橋水會鄭縣故城在今華州北石橋水在)
(州東晉武城在州東北秦棫林在州境)又東經華隂縣北洛水入焉(水經注又)
(東經平舒城北又東經長城北又東經華隂縣北洛水入焉又東經定城北平舒城在華隂縣西南十里長)
(城在縣西二里定城去今潼關縣三十里注洛水即詩瞻彼洛矣之洛周語幽王時三川震韋昭涇洛渭也)
(與伊洛之洛有别尚書孔傳漢書顔注並以洛水為漆沮之水按秦漢時關中有鄭白二渠沮水始循鄭渠入)
(洛古時沮水洛水自各入渭未可指洛為漆沮也明成化中洛水改流自朝邑縣南經趨於河不復至華隂入)
(渭矣)又東入於河(漢志渭水至&KR0657;司空入河&KR0657;司空城在今華陽縣東北五十里所謂渭汭也隋)
(唐以後渭口移而南在永豐倉入河今華隂縣東北三十五里是也胡氏曰疑今洛水入河處即古渭汭)
涇水出陜西平涼府平涼縣西笄頭山(地理志涇陽縣笄頭山涇水所)
(出漢涇陽今平涼縣地)東北流經其縣北又東經華亭縣東北(華亭)
(漢汧縣地)又東經涇州北(元和志涇水在州東一里)又東經長武縣北(長武)
(縣本漢鶉觚縣地唐為宜禄縣)汭水入焉(汭水出隴州西四十里東流過長武縣南而東注於涇)
又東經邠州北(邠州本漢漆縣唐為新平縣元和志涇水西自宜禄縣界流入)又東南
經淳化縣西(淳化本漢雲陽縣元和志涇水在雲陽西南二十五里)又南經永壽
縣東(永壽本漢漆縣元和志涇水自新平縣界流入)又南經醴泉縣東(醴泉本漢谷口)
(縣長安志涇水出九嵏山谷口故謂之谷口今縣東四十里谷口城是)又東南經涇陽縣
南(本漢池陽縣涇水在縣南七里涇成十三年晉及秦師戰於麻隧秦師敗績晉師濟及侯麗而還襄十)
(四年晉帥諸侯之師伐秦濟涇而次秦人毒涇上流師人多死即此水也)又東南經高陵縣
西南入於渭水(縣志云涇水至縣西南上馬渡入渭)
附濟水
濟水出河南懷慶府濟源縣西北八十里之王屋山為
沇水(水經注濟水出河東垣縣王屋山蓋山與山西垣曲縣接界也)又東至温縣西北
為濟水又東過其縣北屈從縣東南流又南當鞏縣北
南入於河(此河北之濟也按漢志濟水至河内武德縣入河武德在今武陟縣東南直成皋大伾山)
(胡氏曰此言禹迹也其後由温縣入河則南直鞏縣不與昔同今故道盡湮於河惟自濟源縣從枝津之合溴)
(水者至孟縣東南入河南直孟津其流益短矣溴溴水出濟源縣西北原山東南入河襄十六年會於梁即)
(此)絶河而南溢為滎澤(榮澤在今滎澤縣南即潘黨逐魏錡處東漢後塞為平地其閔)
(二年狄伐衛戰於滎澤乃衛地當在河北復胡氏曰禹時滎澤渟而不流至周已導為川與陶邱出之濟相)
(接然河濟猶未通波及周之衰有於滎陽下引河東南為鴻溝與濟汝淮泗會者而河始與濟亂鴻溝首受河)
(處一名蒗蕩渠亦名汴渠又名通濟渠即今河隂縣西二十里之石門渠也水經直謂之濟水)濟水自
入河之後與河合流東過汜水縣北又東過滎陽縣北
至河隂縣西北出河東經東西兩廣武城及敖山之北
又東合於滎瀆(此水經注所謂合河之濟與出河之濟也此濟分河東南流即鴻溝汴渠之源)
(漢明帝時王景作浚儀渠亦即此也靈帝建寧四年於敖城西北塹石為門以遏渠口謂之石門故世亦稱石)
(門水此河隂石門也西去河三里滎瀆即滎川周禮職方氏其川滎洛是也滎澤在瀆南二十里瀆首受河處)
(亦有石門謂之滎口石門在敖山東二廣武山在河隂縣東北十里滎澤縣西二十里山有城各在一頭敖)
(山在滎澤縣西北十五里宣十二年傳晉師在敖鄗之間即此山上有城秦置倉於中亦曰敖倉城邲水在)
(敖山北水經注濟水於此又兼邲目宣十二年晉楚戰于邲即此)又東索水注之(水經注索)
(水出京縣西南即古旃然水東北流至滎陽城北而北注於濟襄十八年楚師伐鄭次於旃然即此京縣今)
(為滎陽縣滎陽故城在今滎澤縣西南十二里)又東與濟隧合(水經注濟隧上承河水于卷縣)
(北河南經卷縣故城東又南經衡雍城西與出河之濟會又南會於滎澤襄十一年諸侯伐鄭濟於濟隧即)
(此卷縣故城在今原武縣西北七里衡雍城在原武縣西北五里僖二十八年晉文公敗楚於城濮還至衡雍)
(作王宮于踐土即此)又東經滎澤縣東北(水經注又東經垂隴城北又東南經釐城東)
(垂隴城在滎陽縣東北文二年盟于垂隴即此又東二十里有釐城隱十年公會鄭伯於時來即釐也亦曰郲)
又東京水注之(水經注黃水𤼵源京縣世謂之京水東北流經滎澤而北注於濟)又東
分為二水其枝瀆曰北濟(與濮水别詳於後)南濟為濟水之經
流東經原武縣南(水經注又東南流入陽武縣歴長城東南流蒗蕩渠出焉按長城在原)
(武縣西蒗蕩渠分濟東南流經陽武之南中牟之北則水經所云過陽武縣北非今之陽武也水經注又東)
(北經陽武故城南南陽武故城在今陽武)又東北經封邱縣南(水經注同縣西南)
(七里有黃池)又東經開封府治祥符縣北(水經注東經大梁城北大梁城在)
(今開封府治西北)又東經陳留縣北(水經注又東左經倉垣城又東經小黃縣故城北)
(倉垣城在縣西小黃城在縣東北三十里鄭之牛首在縣西南十一里)又東經蘭陽縣東
北(水經注又東經東昏縣故城北又東經濟陽縣故城南東昏城在縣東北二十里即宋之戶牖濟陽城)
(在縣東五十里)又東至曹州府治荷澤縣西南(水經注又東至冤朐縣南冤)
(胊城在府西南四十里)又東北至曹州府東南定陶縣東北分為
二南為荷水合泗入淮北出者為濟瀆(水經注濟水自定陶縣南又東)
(北經定陶故城南又屈從縣東北流又東經陶邱北又東至乘氏縣西分為二南為荷水北為濟瀆菏澤在)
(曹州府治東南三十里今涸陶邱在定陶縣西南七里乘氏即春秋乘邱地在曹州府曹縣東北五十里胡)
(氏曰自滎口至陶邱皆後世滎瀆所經非禹迹也曹按菏水與菏澤有别禹貢又東至於菏謂菏澤也在州)
(府東南三十里濟水之北出者會於菏澤而後東北至大野菏水則菏澤之分流也禹貢導菏澤被孟豬即左)
(傳之孟諸在虞城縣西十里接商邱縣界菏澤今涸菏水今附淮水條)濟水又北注於鉅
野澤(鉅野澤在鉅野縣東五里哀十四年西狩於大野即此水經注濟水故瀆又北右合洪水胡氏)
(曰濟水自菏澤東北流絶鉅野澤而北合洪水以至安民亭南者禹之舊迹也不知何年改從澤西之清水而)
(繞澤北以會汶謂之清口其澤中之道自洪口至清口則無水故水經注曰故瀆今會通河經鉅野縣東北七)
(十里去故城已遠并清水會汶之故道亦湮沒不可考矣)又北至汶上縣西北東平
州西南會於汶(水經注濟合洪水又東北過夀張縣西安民亭南汶文從東北來注之洪水)
(上承鉅野澤北行一百二十里至於清口清口者會汶之口也故濟水亦曰清水夀張故城在今東平州西)
(南西北去夀張縣五十里又州西南十里有安民亭濟汶合處汶水今亦附淮水條)又北經梁
山東(水經注同里梁山在東平州西南五十下有梁山濼)又北經夀張縣東北
(水經注又北經須朐城西又北經微鄉東又北經須昌縣西須朐城即須句國在東平州西南鄉鄉在夀張)
(縣南莊二十八年築郿即此須昌城在東平州西北十五里)又北經東阿縣西北(水經)
(注又北經魚山東左合馬頰水又北經清亭東又北經榖城縣西又北經周首亭西魚山在東阿縣西北八)
(里清亭在縣東北四十里隱四年公及宋公遇於清即此榖城即齊榖邑今東阿縣治周首亭為齊周首邑在)
(東阿縣東縣齊濟魯濟分於南)又東北經茌平縣東南平隂縣西北
(水經注又北經臨邑縣東又北經平隂城西十臨邑今茌平縣地縣有石門即齊鄭會處平隂即襄八年齊)
(侯禦晉師處城南有防門)又東北經長清縣北齊河縣南(水經注又東北經垣)
(苗城西又東北經盧縣北又經盧縣故城北又東北與中州水合又東北右會玉水胡氏曰以上俱在長清)
(縣境垣苗城在縣東北對岸則齊河縣盧城在縣西南二十五里高弱以盧叛即此中川水出山茌縣在縣東)
(北玉水經祝阿縣亦在縣東北)又東北經濟南府治歴城縣北(水經注又東北)
(濼水出焉注桓十八年公會齊侯於濼即此杜在歴城縣西北入濟)又東北經華不注
山北(水經注同鞌山在歴城縣東北十五里山下有華泉成二年之戰三周華不注即此水經注又)
(東北經臺縣北東臺縣亦在歴城縣北)又東北經章邱縣北(水經注又東北經菅縣故)
(城南石納百脈水脈菅城在章邱縣西北三十里百水在縣東南)又東經鄒平縣北(水經)
(注又東經梁鄒縣北十梁鄒城在鄒城縣北四里)又東北經高苑縣南(水經注又東北)
(經臨濟縣南北臨濟城在高苑縣西二里)又東北經博興縣北(水經注又東北迤為)
(淵渚謂之平州又東經高昌縣故城西又東經薄姑城北又東北經利縣西又東北經樂安故城南平州在)
(今博興縣博昌城南三十里高昌在縣西南薄姑城在縣東北十五里利縣故城在縣東南四十里樂安故城)
(即博昌城也在縣東北南按時水西通濟亦當在博昌城南時水出臨淄縣西亦曰耏水襄三年齊晉盟於)
(耏外即此高苑下有苑時即春秋之乾時)又東北經樂安縣北(水經注又東北至甲下邑)
(南東歴琅槐縣故城北北甲下邑不可考琅槐城在樂安東一百十里)又東北入於海(水經)
(注又東北河水枝津注之又東北入海東渤海在樂安縣東北一百三十里胡氏曰濟水自平以下唐人)
(謂之清河至宋又有南北清河之名南清河則泗水北清河則濟瀆也南渡後北清河又有大小之分黃子鴻)
(曰今小河所經自歴城以東至樂安皆古濟水所行而大河所經自歴城以上至東阿固皆濟水故道而自歴)
(城東北如濟陽齊東青城諸縣則皆古漯水所行蒲臺以北則故河水所經也蓋大河兼行河漯二瀆其小河)
(所行則濟水故道也海按清河自歴城入濟陽不知何年所決唐時清河入之故道則當自章邱以東接今)
(小清河也又小清河舊從高苑博興二縣北金皇統中始改從縣南又東北至樂安縣由馬車瀆入海瀆在縣)
(東北五十里今為高家港)北濟自滎澤縣東經原武縣西北又東經
陽武縣南延津縣東南又東至封邱縣西分為濮水(縣東)
(四十里有平邱故城昭十三年會於平邱即此)又東經曹州府南又東北與濮
水會濮水上承濟水於封邱縣(闞駰曰首受别濟即北濟也酈道元曰濮有二)
(源一上承濟水於封邱一受河於酸棗方輿記要曰封邱縣此有濮水今涸水經注謂自酸棗首受河而東北)
(注蓋與封邱之濮渠異源而同流也)東北流經曹州府北又東南合北濟
與濟水同入鉅野(按莊二十七年公會齊侯於城濮僖二十八年晉敗楚師于城濮濮水在)
(濮州南七十里城濮亦在州南七十里臨濮水也故隋置臨濮縣又僖二十八年寗武子與衛人盟于宛濮杜)
(注陳留長垣縣有宛亭近濮水在今長垣縣北定八年齊鄭盟於曲濮高氏曰為濮水折處應在今封邱胙城)
(之間哀二十七年齊師救鄭及濮雨不涉當在曹州府東北)
禹釃二渠自黎陽宿胥口一北流為大河一東流為漯
川周定王五年已未當魯宣公之七年河徙自宿胥口
東行漯川經滑縣北濬縣南(水經注河右經滑臺城又東北經黎陽縣南又東北)
(經涼城縣曹滑臺城在滑縣西南相傳衛靈公所築衛戴公廬於在城之東北黎陽故城在濬縣東北其西)
(南有黎山即大伾山涼城縣在滑縣東北)又東北為長壽津(長夀津在滑縣東北述征記曰)
(涼城到長夀津六十里)河至此與漯别行而東北入海水經注謂
之大河故瀆(王氏曰自漢以來長夀津為黃河故道南北朝時黃河自漯河入海因謂之故瀆)
大河故瀆東北經開州西(水經注故瀆東北經戚城西戚城在開州北七里哀二)
(年晉納衛蒯瞔於戚宵迷陽虎曰右河而南必至焉杜注是時河北流過元城界戚在河外晉軍已渡河故欲)
(出河右而南)又經内黃縣東(水經注故瀆經繁陽故城東七繁陽城在内黃縣東北二十)
(里胡氏曰即衛之澶淵)又北經清豐縣西(水經注故瀆又北經隂安縣故城西隂安故)
(城在清豐縣西北二十五里)又東北經南樂縣西北(水經注故瀆又東北經昌樂縣)
(故城東西昌樂故城在今南樂縣北三十五里)又東北經南樂縣東北(水經注故)
(瀆又東北經平邑郭西里平邑城在南樂縣東北七)又東北經大名府元城縣
東而至沙麓山(水經注故瀆又東北至元城縣故城西北而至沙邱堰堰南分屯氏河出焉)
(元城故城在府東顧氏曰沙麓山在府東四十五里僖十四年沙麓崩即此)又東北經堂邑
縣西又屈經其北(水經注故瀆又東北經𤼵干縣故城西又屈經其北𤼵干城在堂邑縣)
(西南五十里齊之棠邑也)又東經清平縣南(水經注故瀆又東經貝邱縣故城南貝邱故)
(城在今清平縣西南)又東經博平縣北(齊博陵邑陵水經注故瀆又東經甘縣故城南又)
(東經艾亭城南又東經平晉城南晉甘陵在清河縣東南艾亭在博平縣界平未詳)又東北經
高唐州西南(齊靈邱邑出水經注故瀆又東北經靈縣故城南别為鳴犢河靈縣故城在博)
(平縣東北四十里高唐州西南二十里)又東北經平原縣西南(水經注故瀆又東經)
(鄃縣故城南南鄃縣故城在平原縣西五十里)又東北經平原縣西北(水經注故)
(瀆又東經平原故城西而北絶屯氏三瀆又北經繹幕縣故城東北劉垧曰平原故城在平原西南五十里)
(括地志則云在東南十里繹幕縣在平原縣西北二十里)又西流經陵縣西(水經注故瀆又)
(西流經鬲縣故城西北鬲縣故城在今陵縣)又北經景州南(水經注故瀆又北經脩縣故城)
(東在脩縣故城景州南)吳橋縣西(水經注故瀆又北經安陵縣西安陵故城在今吳橋縣西北)
(鬲吳橋縣南里許有津枯河詳前鬲津)又北至東光縣西北交河縣東(水經)
(注故瀆又東北至東光縣故城西而北與漳水合東光故城在今東光縣東交河古成平縣)大河自
宿胥口徙流至交河縣合漳水復歸禹河故道又東北
經滄州青縣靜海天津入海此周定王五年至西漢末
大河之所行也春秋隱公元年己未至宣公七年己未
為一百二十年河徙適當春秋之半今具兩圖則前後
濟河處不至混淆矣
淮水出河南南陽府桐栢縣東桐栢山東流經信陽州
北(淮水在州城北四十五里)其北岸為確山縣境(淮水北去縣四十里縣北二十里)
(有道城為道國)又東逕羅山縣北(南去縣二十里楚舊有羅水北入淮昭五年子以驛至)
(於羅汭應在縣境)其北岸則正陽縣境(北去縣八十里縣東有江國)又東經
息縣南(淮水在縣南五里息縣古息國)又東經光山縣北(南去縣八十里)又
東經光州北(淮水在州城北六十七里西十二里有黃城為黃國)又東北經固
始縣北(南去縣七十里北縣西北七十里有期思城為蔣國東有蓼城岡為蓼國)又東北
經潁州府南汝水注之(淮水在府城南一百十里又東流十餘里汝水自河南流入焉)
(謂之汝口胡水經注淮水又東經原鹿縣南汝水從西北來注之氏曰原鹿縣即春秋之鹿上故城在今潁)
(州南富陂之西汝水經其城西而南入於淮)又東經霍邱縣北(南去縣三十里水經注)
(淮水又東北窮水入焉窮水出安豐縣窮谷按安豐故城在今霍邱縣西南昭二十七年楚與吳師遇於窮應)
(在霍邱之西南也)又東經潁上縣南潁水注之(淮水在縣南六十里又東三十)
(五里即東西正陽鎮潁水自河南境流經此入於淮謂之潁口昭十二年楚子狩於州來次於潁尾即潁水入)
(淮處也)又東北經夀州北(淮水去州城二十五里肥水自南流入焉謂之肥口亦曰灌口)
(肥水經注淮水又東經夀春縣北肥水注之經胡氏曰水在州東北十里自合肥來注於淮水注淮水)
(又北夏肥水注之水上承沙水於城父縣東南流注於淮胡氏曰夏肥水在夀州西北至下蔡故城西南十)
(里入淮州夀州為楚之州來昭二十三年雞父之戰楚師大奔來遂為吳地哀二年遷蔡於此更謂之下蔡)
(定四年吳入郢舍舟淮汭淮汭近州來地又州之西南有雞父城)又東北經懷遠縣南
沙水注之(淮水在縣南一里流經荆塗兩山之間至縣城東稍折而北渦水自河南境流入焉謂之)
(渦口荆山在縣西南一里塗山在縣東南八里隔淮對峙隂溝篇云渦水受沙水於扶溝縣東南流經荆山又)
(東注於淮儀水經注淮水又北沙水注之續述征記曰汴沙到浚而分汴東注沙南流至義城縣西南而東)
(注於淮謂之沙汭義城縣故城在今懷遠縣東北十五里魏收志云沙水即今祥符縣東南首受汴之蔡河也)
(引按水經注沙水入淮在渦口之東惟禹貢錐指滎陽河圖列於渦口之西蓋沙水本鴻溝之經流故桑欽)
(謂之隂溝水酈道元謂之蒗蕩渠並不立沙水篇名於夏肥水入淮之處則曰肥水受沙水之目於沙水入淮)
(之處直曰濄水注之然則水經注在過口之東者即濄水之支流錐指列於濄口之西者乃夏肥水之入淮也)
(並存之以俟𠫭考為縣東北四十五里有向城向國)又東經鳳陽府北(南去府城十里)
(為府治鳳陽縣楚之鍾離)又東北經臨淮縣北(淮水自鳳陽府而東又折而北又二)
(十餘里而經臨淮縣城北稍東曰新河口濠水自南流入焉謂之濠口)又東北經五河縣
南(淮水又東北流八十里而經五河縣城東南一里有澮河沱河潼河漴河自縣西北次第流入與淮為五)
(河因謂之五河口)又東經泗州城南盱眙縣北(淮水在泗州城南一里淮之南)
(岸去盱眙縣城北二里兩城相距凡七里汴水自河南境流經泗州城東而合於淮謂之汴口胡氏曰汴水東)
(流經彭城縣北而流入於泗唐貞元中韓愈佐徐州幕有詩云汴水交流郡城角是其時汴水猶於州城東北)
(隅合泗入淮也不知何年改流從夏邑永城宿州靈壁虹縣至泗州兩城間而入於淮宋時東南之漕率由此)
(以達京師南渡後漸堙元泰定初河行故汴渠仍於徐州合泗水至清口入淮而泗州之汴口遂廢泗州北)
(八十里有大徐城古徐國也昭三十年吳闔閭伐徐防山而水之遂滅徐盱眙縣為吳善道也淮流至此)
(乃盤折而北又二十餘里而洪澤阜陵泥墪萬家諸湖滙於淮之東岸淮水漲溢恒在於此)又東北
經清河縣南泗水注之(淮水經縣南五里泗水自北流入焉謂之泗口亦曰清口今黃)
(河奪泗之流為黃淮交會之衝淮之南岸則運河流入所謂清江浦曰也河渠考明隆慶四年淮決於高堰)
(萬歴三年復決河臣潘季馴以為高堰淮揚之門戶黃淮之關鍵也欲導河以入海勢必藉淮以刷沙於是築)
(高堰堤起武家墪經大小澗歴阜陵湖周家橋翟壩以捍淮之東侵又以淮水北岸有王簡張福二口淮水每)
(從此洩入黃河致淮水力分而清口淤淺於是并築堤以捍之使淮無所出黃無所入於是全淮畢趨清口會)
(於大河以入海而河與漕俱治蓋高堰之築始於漢末之陳登脩治於陳瑄而復於季馴云)又東經
淮安府城北又東經安東縣南而入於海(淮水自清口而東五十餘)
(里而經淮安府城北去城五十里而近又東九十里經安東縣城南又東北五十餘里即海口也)
汝水出河南汝州魯山縣西五十里大盂山黃栢谷(水經)
(注汝水出南陽魯陽縣之大盂山十魯陽縣今魯山縣也大盂山在縣西五里)又東北經汝
州南(汝水篇東南過梁縣北陽梁縣在今汝州南四十五里東南二十里有霍山哀四年楚為一昔之)
(期襲梁及霍即此又西南有戎蠻子國)又東南經郟縣南其西南岸則保
豐縣(汝水篇又東南經郟縣南四昭十九年楚令尹子瑕城郟即此又縣西十里有城父城)又東
南經葉縣北其東北岸則襄城縣(汝水在葉縣北二十三里襄城縣南一里)
(在水經注汝水又東南經定陵縣故城北縣定陵故城舞陽縣北自定陵城北通潁水於襄城潁盛則南)
(播汝泆則北注有又葉縣東北一里有&KR1267;水北三十里湛水俱另詳於後)又東南經郾城
縣北(水經注汝水又東南經郾縣故城北又東南經鄧城西郾縣故城在今郾城東南又東南三十里)
(有鄧襄城桓二年蔡侯鄭伯會於鄧即此又楚召陵在縣東四十五里)又東南經上蔡縣
南其西北岸則西平縣(水經注汝水又東經懸瓠城北懸瓠者汝水枝别左出西北流)
(又屈西東轉又西南會汝形若垂瓠也石明地理志元末堨斷故汝而以西平縣西南雲莊諸二山間所出)
(之水謂之汝水經上蔡縣西嘉靖九年復塞改為洪河上流上蔡縣故蔡國西平縣西有栢國)又東
南經汝寧府治汝陽縣南其南岸則正陽縣(水經注汝水又東南)
(經平固縣南安成縣故城北東平輿故城在今汝陽縣東北安城故城在今汝陽縣南汝陽縣古沈國)
又東南經新蔡縣南其西南岸則息縣(水經注汝水又東南經平陵亭)
(北又東南經陽鄉北又東經樂亭北又東南經新蔡縣故城南樂亭即櫟亭在新蔡縣東北昭四年吳伐楚)
(入櫟即此)又東經潁州府治阜陽縣南入於淮(水經注汝水又東南經壺)
(邱城北又東經褒信縣故城北又東南經原鹿縣故城西南入於淮所謂汝口壺邱故城在新蔡縣東南文)
(九年楚侵陳克壺邱即此褒信故城在息縣北元和志汝水在息縣北八十里原鹿在潁州府治南明地理)
(志潁州南有汝水自河南息縣流入經朱皋鎮入淮)
湛水出魯山縣東北魚齒山(水經注湛水出犨縣魚齒山西北東南流歴魚齒山)
(下為湛浦方五十餘步襄十六年戰於湛阪即此在魚齒山在魯山縣西北汝州東南五十里犨縣故城魯)
(山縣東)又東南經葉縣北(水經注湛水又東南經蒲城北京相璠曰昆陽縣北有蒲城蒲)
(城北有湛水昆北陽故城在葉縣)又東入汝(水經注湛水又東於汝水九曲北東入汝)
滍水(即泜水)出魯山縣西之堯山(滍水篇滍水出南陽魯陽縣西之堯山水經注)
(堯山在太和川太和城滍水出焉)東經魯山縣南又經縣東(水經注滍水又東經)
(魯陽縣故城南又東經應城南應城古應國在魯山縣東三十里水經注滍水又東經犨縣故城北犨縣在魚)
(齒山下襄十八年楚伐鄭次於魚齒之下魚齒之下涉滍水也)又東南經葉縣北於襄
城縣南東入汝(水經注滍水又東南經昆陽故城北東經東不羹亭於定陵城北東入汝)
潁水出河南河南府登封縣西北少室山(水經注潁水有三源右水)
(出陽乾山之潁谷潁考叔為潁谷封人是也中水導源少室通阜東南流經負黍亭東定六年鄭伐馮滑負黍)
(者也左水出少室南谿與右水俱東合中水為潁水縣少室山在今登封縣西陽乾山在縣西南負黍亭在)
(西南二十七里)又東南經登封縣南(水經注潁水經陽城縣故城南又東出陽城關歴康)
(城南今陽城故城即登封縣)又東南經禹州北(水經注潁水又經上棘城西又屈經其城)
(南襄十八年楚師伐鄭城上棘以涉潁者也又東經陽翟故城北桓十五年鄭伯突入於櫟杜注陽翟縣陽)
(翟本元鈞州治明洪武初省入州萬歴三年避諱改禹州明地理志禹州北有潁水下經襄城一名渚水)
又東南經許州府治石梁縣西襄城縣東北(水經注潁水又南經)
(潁隂城西治潁隂故城在府東北舊許昌典農都尉後改為縣今許州府是也)又東南經臨
潁縣北(水經注潁水東南流經繁昌故縣北又東南歴臨潁縣繁昌故城在臨潁縣北三十里水)
(經注潁水自臨潁縣西小㶏水出爾雅曰潁别為沙潁水又東南經澤城北即古城皋亭定四年盟於皋鼬杜)
(注繁昌縣東南城皋亭是也)又東經西華縣南其南岸則商水縣(元和)
(志潁水在西華縣南二十里南頓縣西北三十里博水經注西華縣北有習陽城潁水經其南又東南經陽)
(縣城東南博陽城在南頓縣北四十里頓今商水縣古頓國)又東南經陳州府治淮
寧縣南(水經注潁水又東南經陳縣南首陳縣今陳州府治陳都宛邱也漢志蒗蕩渠受泲東南至)
(陳入潁即沙水也)左折而南經項城縣北(水經注潁水又東南左會交口交口即新)
(陽堰新溝潁水自東堰南流經項縣故城北又東合谷水新陽堰即百尺堰在項城縣北三十五里項城縣)
(古項國)又東南經潁州府治阜陽縣北(水經注潁水又東南流經胡城東)
(胡城故胡國在潁州府西北二里)又東南至潁上縣東南入於淮(水經注潁)
(水又東南汝水枝津注之又經慎縣故城南又東南經蜩蟟郭俗謂之鄭城又東南入於淮昭十二年楚子狩)
(於州來次於潁尾蓋潁水之會淮也敗慎縣故城在潁上縣西北哀十六年吳入伐慎白公之是也又鄭城)
(即今潁上故城在潁上縣南)
濄水受沙水於陳州府扶溝縣東(郭景純曰大水溢出别為小大也)又
東南經太康縣西又東經其縣北(水經注濄水又東南經陽夏縣西又東經)
(邈城北康陽夏今太縣)又東經睢州南(水經注又東經大棘城南宣二年戰於大棘是也)
(在睢州東傳又東經安平縣故城北陳留風俗曰大棘鄉故安平縣也)又東鄉鹿邑縣北
(水經注濄水又東經鹿邑城北平陳鳴鹿在縣西十三里又東經武平縣故城武故城在鹿邑縣北)
(水經注濄水又東經苦縣西南分為二水枝流注於東北入谷為死濄濄水又南東屈經苦縣故城南苦縣)
(故城在鹿邑縣東七十里)又東經亳州北(水經注濄水又東經譙縣故城北沙水自枝分北經)
(譙城西而北注濄濄水四周城側南譙今潁州府亳州治即陳焦邑水經注濄水又東經城父縣故城沙)
(水枝分注之十城父故城在亳州東南七里即陳夷邑)又東南經蒙城縣北(水經注濄)
(水又東經下城父北又東南屈經郎山南山東有垂惠聚又東南經龍亢縣故城南郡國志曰山桑縣有下)
(城父聚山桑今蒙城縣也垂惠聚在縣西北龍亢集在縣東南)又東南合北肥水至懷
遠縣東南入淮(水經注濄水又左合北肥水又屈而南流出石梁又東南流經荆山而東流注)
(於淮南北肥水出今蒙城西北東南流至懷遠縣東入於濄荆山在懷遠縣南一里)
泗水出山東兖州府泗水縣東陪尾山(水經注泗水出魯卞縣故城東)
(南桃虚西北昭七年以孟氏成邑與晉而遷於桃即此又西經其縣故城西元和志泗水出泗水縣東五十)
(里陪尾山其源有四四泉俱導因以為名卞縣故城在泗水縣東五十里)又西南經曲阜縣
北分為二北為洙南則泗(水經注泗水又西南經魯縣北為洙瀆南則泗水南則泗)
(水浚魯縣故城即今曲阜縣治洙瀆在曲阜縣北莊九年洙即此從征記曰闕里有四門其北門去洙水百)
(餘步所謂洙泗之間)泗水又南經曲阜縣城西南合沂水(水出魯城東南)
(尼邱山西北北對稷門亦曰雩門昭二十五年傳季孫請待於沂上及論語浴乎沂即此)又西經兖
州府治滋陽縣東(水經注泗水又西經瑕邱縣東縣瑕邱魯邑即負瑕故城在今滋陽西)
(元和志泗水東自曲阜縣界流入與洙水合)又東南流經鄒縣西(水經注屈從縣東南)
(流經平陽縣故城西鄒此即南平陽也故城在今縣西)又東經鄒縣南洸水注之
(水經注泗水又南經高平縣故城西洸水注之通高平故城在今鄒縣西洸水者洙水也洸洙相入受稱矣)
又南經魚臺縣北菏水注之(水經注泗水又南經方與縣東菏水注之方與故)
(城在今魚臺縣北菏水即濟水之苞注以成湖澤東與泗水合於魚臺縣西六十里榖亭城下俗謂之黃水口)
(黃水西北通鉅野澤)又東南經魚臺縣東漷水注之(水經注泗水又屈東南過)
(湖陸縣南左會南梁水又南漷水注之南湖陸本湖陵漢章帝改湖陸故城在今魚臺縣東南梁水亦名西)
(漷水出滕縣東北漷水出滕縣南五十里西南流入泗哀二年季孫斯伐邾取漷東田及沂西田是也)又
南經滕縣西(水經注泗水又南經薛之上邳城西下胡氏曰奚仲自薛遷於邳則下邳也有胡)
(此為上今滕縣西北有故薛城)又南經沛縣東(水經注泗水又南經沛縣東黃水注之又南經)
(小沛縣東又東南經廣戚縣故城南和黃水出小黃縣黃溝即吳子會諸侯於黃池者也元志泗水自西北)
(流入沛縣東去縣五十步小沛即沛縣廣戚故城在沛縣東北)又東南經徐州府治銅
山縣東北又南經其東南(水經注泗水又經留縣而南經垞城東又東南經彭城縣)
(故城東又東南經呂縣南六留城在沛縣東南五十五里垞城在徐州府北二十里元和志泗水在彭城縣)
(東去縣十步今徐州府東南有彭城故城百步洪在府東南二里呂梁洪在府東南五十七里宋呂邑襄元年)
(楚子辛侵宋呂留是也縣對泗水上上有石梁故曰呂梁懸濤崩渀實為泗險明嘉靖中鑿呂梁平之)又
東南經舊邳州城西又東經其東南沂水注之(水經注泗水又)
(東南經下邳縣葛峯山又東南經其故城西又東南沂水注之元和志葛峯山在下邳縣西六里下邳故城)
(在邳州城東三十里沂水在下邳城北西南入泗按於皇輿圖舊邳州在今邳州西南百餘里未考何年徙)
(東北)又東南經宿遷縣西又經其城南睢水注之(水經注泗水又)
(東南得睢水口又經宿預城西又經其城南又東經陵柵南睢水出陳留縣西蒗蕩渠東流經下相縣故城)
(南又東南入泗謂之睢口下相故城在宿遷縣西北七十里宿預故城在宿遷縣東南陵柵舊陵縣治也在今)
(宿遷縣東南)又東南經桃源縣北(水經注又東南經淮陽城北又東南經魏陽城北)
(淮陽故城在今桃源縣西北魏陽疑即泗陽縣故城在今桃源縣東)又東經清河縣西南
而注於淮(水經注泗水又東經角城北而東南流注於淮角城縣故城在今桃源縣東今泗水)
(故道自徐城以南悉為黃河所奪而淮不得擅會泗之名矣)
睢水出河南開封府陳留縣西蒗蕩渠(蒗蕩渠者即河隂西石門渠也)
(水經謂之濟水京相璠曰出河之濟蓋自滎陽下引河東南為鴻溝王賁斷故渠引水東南出以灌大梁謂之)
(梁溝世遂目故渠曰隂溝而以梁溝為蒗蕩渠渠分濟東南流經陽武之南中牟之北即名沙水其支流曰睢)
(水汳水濄水汳水即汴水汴東注沙南流濄水又受沙水於扶溝者也鴻溝兼沙水之目沙水東南流至陳)
(州為百尺溝注於潁水此即班固所謂蒗蕩渠者受泲東南至陳入潁者也其一水自百尺溝分出東南流至)
(懷遠縣西而南注於淮即所謂沙汭也)東經杞縣北(水經注睢水東經高陽故亭北又東經雍)
(邱縣故城北今高陽故城在杞縣西南雍邱杞縣也本杞國)又東經睢州北(水經注睢水又)
(東經襄邑縣故城北襄襄邑故城今雎州治也衛牛地)又東經寧陵縣南(水經注睢水又)
(東經寧陵縣南故葛伯國)又東經歸德府治商邱縣南(水經注睢水又東經横城)
(北也昭二十一年禦華向於横杜注睢陽縣南有横亭是水經注睢水又東經新城北文十四年盟於)
(新城在商邱西南也水經注睢水又東經高鄉亭北又東經亳城北南亳湯所都在商邱西北又東經)
(睢陽故城南東睢陽明嘉靖中改曰商邱宋都也維注睢水又經穀熟縣故城北又東蘄水出焉)(水榖)
(熟縣元至元中省入睢陽)又東經永城縣北(水經注睢水又東經粟邑縣北又東經太邱縣)
(故城北又東經芒縣故城北臨太邱故城在永城縣西芒縣故城在永城縣北一名雎城北與碭縣分水有)
(碣山所謂芒碭之間也)又東經宿州南屋從城北東流當蕭縣南
(水經注睢水又東經相縣故城南有鄭陂水西南流經相城東而南流注於睢睢盛則北流入於陂陂盛則西)
(北注於睢)又東經靈璧縣東(水經注睢水又東經彭城郡之靈璧東南流靈璧縣宋元祐)
(元年以虹縣之靈璧鎮置)又東北經睢寧縣北(水經注睢水又東經竹縣故城南竹邑)
(縣也在邳州西南淮睢水又東與滭湖合又東南八丈溝注之又東經臨郡之取盧故城北取盧故城在)
(邳州西南城睢水又東合烏慈水又東經睢陵縣故北睢陵故城今睢寧縣也)又東南經宿
遷縣南又東南入泗(水經注睢水又東南經下相故城南又東南流入於泗下相故城)
(在宿遷縣西北)
沂水出山東沂州府沂水縣北雕厓山(山去縣一百里胡氏曰即鄭康)
(成所云沂山也水經注沂水出泰山盖縣艾山疑即沂山支阜)東南經沂水縣西南(水經)
(注沂水東經浮來山浮來水注之西公及莒人盟於浮來是也又東南經東莞縣故城城即沂水縣治)
(密又南經東安縣故城東而南合時密水城時密水出山莒人歸共仲及密而死是也東安故在沂水縣)
(西南南又南經陽都縣故城東山故陽國在沂水縣南又與蒙山水合水出蒙之隂又南經中邱)
(城西邱隱七年城中即此)又南經沂州府治蘭山縣北又屈從縣
西南流(水經注又南經臨沂縣故城東亦城在沂州府城北小沂水注之一名治水名武水山武)
(陽縣冠石山經蒙山下又東南經顓臾城北費縣故城南又東南經祊城南又東南注於沂哀二年取沂西田)
(係小沂水三水經注沂水又南經開陽縣故城東東縣故鄅國哀年城啟陽即此故城在沂州北又經)
(襄賁縣東又屈從縣西南流襄賁故城在沂州西南)又南經郯城縣西(水經注又屈經)
(郯縣西西縣故郯國今郯城縣西南有郯縣故城南去舊邳州治一百五十里)又南經舊邳
州城南入於泗(水經注又南經良城縣南侯良城故城在邳州西北昭十三年晉會吳於良)
(即此又南經下邳縣北一下邳故城在邳州東三十里沂水至此分為二水水於城北西南入泗一水經)
(城東屈從縣南注泗亦謂之小沂水自邳州志沂河舊在州西一里今其道為黃流淤塞水郯城入運按)
(州西北有泇河萬歴三十五年開泇以通運自沛縣夏鎮至良城泇口合蛤鰻連汪諸湖東合沂水從周湖柳)
(湖接邳州東直河東南達宿遷之黃墩駱馬諸湖從董陳二溝入黃河所謂引泗合沂以濟運也而沂水入泗)
(之故跡俱不可詳矣沂又論語浴沂之沂出尼山西入泗非此水也附見泗水)
汶水出山東泰安府萊蕪縣原山(山在萊蕪縣東北七十里)西南流
經萊蕪縣西北(水經注西南經嬴縣故城南城在今萊蕪縣西北)又西南經泰
安府治泰安縣南會牟汶北汶(牟汶水出萊蕪縣南門外西流入汶北汶水出)
(泰山分水嶺東南流入汶)西南經徂徠山西(山在泰安府東南四十里)又南左會
淄水世謂之柴汶(柴汶水在泰安府東三十五里西流入汶昭二十六年傳成人伐齊師之)
(飲馬於淄者即此又别有小汶水在府東南七十里西入汶通為五汶也)又西南經寧陽縣
東北又西洸水出焉(爾雅汶别為□疑即洸也今寧陽縣境有魯□邑洸水西南流經今)
(滋陽縣西北注於沫水)又西南經東平州南汶上縣北(水經注汶水又西南)
(經東平章縣南又西南經桃鄉縣故城西北章縣故城在今東平州東桃鄉故城在今汶上縣東四十里)
又西經故夀張縣北又西南至安山鎮入於濟(明地理志夀張)
(故城在今縣東南洪武十三年徙治王陵店在安平鎮西南矣故水經注先云經夀張而後云又西南至安民)
(亭入濟也安民亭即今安山鎮元人引汶絶濟入會通河明永樂中又築戴村壩遏汶水盡出南旺以資運而)
(安山入濟之故道填淤久矣)
菏水分濟於山東曹州府定陶縣東北經今鉅野縣西
南(水經注東南經乘氏縣故城南即春秋之乘邱在鉅野縣西南)又東經金鄉縣東
北(水經注又東經昌邑縣故城北又東經金鄉縣故城南又東經緡縣故城之北昌邑故城在金鄉縣西)
(北東緡故城在金鄉縣西北)又東經魚臺縣北又經其城東南入於
泗(水經注菏水又東經方與縣北又東經武棠亭又東經泥母亭又東經湖陸縣南東入於泗水武棠亭)
(在魚臺縣北十三里即魯侯觀魚處泥母亭即寗母在魚臺縣東菏水入泗處在魚臺縣東二十里穀亭鎮)
(按汶水菏水本應與濟水以類相從以今日水道汶水不復入濟而其南流者亦合沂泗入淮菏之上流亦無)
(復有濟水故附於此濰淄二水專達於海亦無可附並繫於後)
濰水出今山東沂州府莒州東北濰山(水經注濰水出琅琊箕縣維山)
(北元和志濰山在莒縣東八十三里濰水所出)東經諸城縣西又東北經諸
城縣北(水經注東北經諸縣故城西城在今諸城縣西南)又北經安邱縣東其
東岸則高密縣(水經注又東北經東武縣故城西東今諸城縣治又北經平昌縣故城)
(城在今安邱縣南南又北經高密縣故城西故城在今縣西濰水西南去縣四十里)又北經安
邱縣東北(水經注又北經淳于縣東汶今安邱縣東北有淳于故城又北左會水此東汶也)
(出朱虚縣小泰山)又北經昌邑縣南又東北經其縣東又東北
入於海(水經注北經平城亭西又東北經密鄉亭西又今昌邑縣南有平城故城東南有密鄉故城)
(東北經下密縣故城西故城在昌邑縣東南與濰縣接界又東北經都昌縣城東又東北入於海都昌)
(今昌邑也海在縣北十五里)
淄水出今山東青州府治益都縣西南岳陽山(水經注淄水出)
(泰山萊蕪縣西南原山下括地志淄川縣東北七十里原山淄水所出今益都縣岳陽山東麓地名泉河古萊)
(蕪地岳陽即原山也)東北流經益都縣南又經其城西北(水經注淄水東)
(北流經萊蕪谷屈谷在今益都西南元和志淄水西去縣五十五里而西北流經其縣故城南元和志)
(萊蕪故城在今淄州東南六十里又今益都西南有萊蕪故城今萊蕪漢嬴縣也唐長安四年置非此萊蕪)
(又西北轉經城西又北出山謂之萊蕪口百舊志自臨淄西南至古萊蕪有長谷界兩山間踰二里中通淄)
(河名馬陸亦名弇中)又東北經臨淄縣南又經其東北(水經注淄水東北流)
(經牛山西南牛山在臨淄縣南二十五里東又東經淄淄縣故城東得天齊水口又北經其城城中有)
(營邱齊國都也東又東經安平城北淄臨淄縣東有安平故城又經利縣東在臨北五十里)又
東北經樂安縣東北夀光縣北入於海(水經注淄水又東經巨淀縣故)
(城西又東北經廣饒縣故城北東俱在今樂安縣東北又東入馬車瀆在樂安縣五十里清水泊北)
(亂流東北經琅瑰故城南時在樂安縣東北一百十里又東北經馬井城北與澠之水合時水出齊城)
(西南二十五里澠水出營城東北經博興縣南界入時水時水一名耏水又東北至皮邱沈入海元和志)
(夀光縣淄澠二水西自千乘縣界流入去縣四十里千乘故城在樂安北濱海)
江水出四川松潘衛繳外岷山流經衛北又東南經叠
溪營西又東南經茂州西其西岸則保縣又西南經威
州西(玉輪江自西注之亦曰汶水)又西南經汶川縣西又東南經灌
縣西沱水出焉(沱水自灌縣西南首受大江東經郫縣新繁成都新都金堂等縣又東南經簡)
(州及資陽資縣富順等縣至瀘州北東南與江會湖氏曰此禹貢梁州之沱也亦謂之郫江其大江之正流水)
(經注謂之&KR1514;江)又東南經温江縣西崇慶州東又東南經新津
縣東北又東南經眉州東又南經嘉定州東(涐水合沫水青衣水)
(自西入焉涐水亦名大渡河)又東南經犍為縣北又東南經敘州府
治宜賓縣東北瀘水合繩若諸水自西來入焉(繩水即姚安府)
(北之金沙江若水即建昌衛西之打冲河瀘水出建昌衛西北南行受諸水折而東經東川府北又東北經屏)
(山縣南名馬湖江縣故馬湖府也又東北入江)又東經南溪縣南又南經江安
縣北又東經納溪縣北又東北經瀘州東南沱水合湔
雒緜諸水自西北來入焉又東經合江縣北又東北經
江津縣北又東北經重慶府治巴縣東南(巴縣故巴子國)西漢
水合羌白涪巴渝諸水自北來入焉(西漢水亦曰嘉陵江白水即禹貢桓)
(水)又東北經長夀縣南又東經涪州北(涪陵江水自南入焉亦曰延江)
又東北經酆都縣南又東北經忠州南又東北經萬縣
南又東北經雲陽縣南又東經夔州府治奉節縣南(奉節)
(縣為庸之魚邑楚地至此與巴接境瞿塘峽在縣東)夷水出焉(夷水自奉節縣東南首受大江)
(流經建始縣北其故道今已湮塞惟從建始縣南受施南府開蠻界水東經巴東長陽至宜都縣北又東入江)
(胡氏曰此即禹貢荆州之沱也)又東經巫山縣南(巫峽在縣東)又東經湖廣
巴東縣北又東經歸州南(州東南七里有丹陽故城亦名秭歸北枕大江楚熊繹始)
(封之丹陽也東二十里有夔子城為楚所分之夔國)又東經宜昌府南(即夷陵州西陵峽)
(在府西北)又東南經宜都縣北與夷水合又東南經枝江縣
北(亦名丹陽通典云楚都丹陽為今秭歸後徙枝江亦曰丹陽但不知何時所遷耳又莊十年傳楚子禦)
(巴人大敗於津水經注汥江縣西三里有津亭又文十六年傳麋人率百濮聚於選將伐楚楚人謀徙於阪高)
(杜注選楚地亦當在縣境楚又徙羅人於此後漢志枝江本羅國)又東經松滋縣北睢
水合漳水自北入焉又東經荆州府治江陵縣南夏水
出焉(楚遷都郢在縣北十里後遷都於鄀名此為紀郢杜注所謂紀南城也渚宮今縣治水經注江陵城)
(即春秋時渚宮西又荆州記州東三里餘有三湖湖東有水名荒谷又北有小城曰冶父又脾洩杜注近郢)
(都亦當在江陵縣境)又南經公安縣東又東經石首縣北又東經
華容縣北監利縣南(監利石首二縣本漢華容縣地其故城在今監利縣之西北今之華)
(容乃晉分漢孱陵地置南安縣隨改華容陵章華臺在監利縣東北三十里又縣東三十里有州城為州國)
(之涌水自夏水南通於江謂涌口在今監利縣東南)又東南至岳州府治巴陵
縣西北會洞庭之水(洞庭受湖南沅湘等九水故禹貢稱九江春秋時尚未有洞庭之名)
(注胡氏曰自枝江縣北以下此後世大江之經流水經所稱北江者也禹貢導江東至於澧過九江則當經)
(枝江縣南松滋縣南公安縣西南安鄉縣西南合澧水又東至華容縣入洞庭湖水經注所稱南江也)又
東經臨湘縣北又東北經嘉魚縣西北沔陽州東南又
東北經武昌府治江夏縣西其西岸則漢陽府治漢陽
縣漢水自西北來合焉(詳漢水)又北折而東經武昌縣北
其北岸則黃州府治黃岡縣(縣西北有舉水於此入江其上源出麻城縣又麻城)
(縣東有栢子山高氏曰定四年吳楚陳於栢舉蓋合栢山舉水得名)又東南經大冶縣北
蘄水縣南(弦國在縣東三十里)又東南經興國州北蘄州南又東
經廣濟縣南江西瑞昌縣北又東經黃梅縣南九江府
治德化縣北又東彭蠡湖自南來注之又東北經湖口
縣北其北岸則江南宿松縣又東北經彭澤縣北其北
岸則望江縣又東北經東流縣西又東北經安慶府治
懷寧縣南又東北經池州府治貴池縣北其西北岸則
桐城縣廬江縣(桐城為桐國廬江以西為羣舒地)又東北經銅陵縣西
(胡氏曰大江去縣里許鵲頭山在縣北昭五年楚伐吳吳人敗之鵲岸即此)又東北經繁昌
縣北(胡氏曰縣東北三十里江中有鵲尾洲)其西北岸則無為州(巢國地有楚駕)
(釐二邑之州東南有濡須口巢湖水於此入江)又東經蕪湖縣西又北經太
平府治當塗縣西桐水入焉其西岸則和州(昭十七年傳楚敗吳)
(師於長岸獲其乘舟餘皇元和志歴陽縣南七十里有梁山東岸姑熟縣有博望山二山隔江相對望之如門)
(南朝謂之天門即長岸也唐歴陽縣今和州姑熟今當塗也梁山即西梁山博望山即東梁山)又東北
經江寧府治上元縣西北其西岸則江浦縣又東北經
六合縣南(六合縣為楚棠邑襄十四年傳楚子囊師於棠以伐吳即此縣東南有瓜步滁水於此)
(入江)又東經句容縣北其北岸則儀徵縣又東經鎮江府
治丹徒縣北(丹徒吳朱方也)其北岸則揚州府治江都縣(哀九年吳)
(城邗溝通江淮起於府城東南二里)又東經丹陽縣北又東經常州府治
武進縣北(武進吳延陵邑)其北岸則泰州又東經江隂縣北其
北岸則泰興縣靖江縣如皋縣(吳鄖邑在如皋縣南)又東經常熟
縣北其北岸則通州又東南經太倉州北其北岸則海
門鄉(海門縣本唐海陵縣之東洲鎮五代時置縣有六港皆通大海其地為海水所侵康熙初縣治遂淪)
(於海今為海門鄉併入通州)又東入於海
漢水出陜西漢中府寧羌州北九十里嶓冡山(嶓冡有二一在)
(沔縣西寧羌州北漾水所出漢之上源也一在鞏昌府秦州西南嘉陵水所出其下流合潛水曰西漢水也)
東北流經沔縣西南合沔水(沔水一名沮水漾既合沔亦通稱沔胡氏曰漾水)
(自沔縣南枝分為禹貢梁州之潛西流至廣元縣西南入嘉陵水)又東經褒城縣南(褒水)
(自縣東北來源出郿縣衙嶺山南南流入於漢其山北為斜水所出北流入渭褒水所經皆穴山架木而行名)
(曰連雲棧)又東南經漢中府治南鄭縣南(至此始名漢水)又東經城
固縣南又東經洋縣南又東經西鄉縣東北又東南經
石泉縣南又南經漢隂縣西又南經紫陽縣西又東北
經興安州北(州為庸國地)又東經洵陽縣南又東經白河縣
北(麇國都錫穴即縣治)其北岸則湖廣上津縣又東北經竹山縣
北(縣東四十里有上庸城為庸國地又五里有方城山四面險固山南有城周十餘里為庸之方城)其
北岸則鄖西縣又東經鄖陽府治鄖縣南(鄖縣為麇國地文十一年)
(傳楚子伐麇師於防渚防渚在今房縣)又東南經均州北均水合丹水淅
水自北入焉(丹水出商州西水經注丹水自倉野東歴菟和又東南歴少習出武關又東南淅水)
(注之又東南經三戶城又東南經丹水縣南又東歴於中之北所謂商於者也又南合均水按今鄖襄以北)
(北通宛洛西走商華實春秋時楚與春晉往來要害之地左傳哀四年楚人謀北方司馬起豐析與狄戎以臨)
(上洛左師軍於菟和右師軍於倉野使謂晉隂地大夫將通於少習以聽命豐在今淅川縣西南析在今内鄉)
(縣西上洛今商州菟和倉野俱在州南自州以東至嵩縣俱晉陰地少習在商南縣東其下有武關史記沛公)
(西入武關破咸陽是也僖二十五年秦晉伐鄀楚鬭克屈禦寇以申息之師戌商密申在今南陽縣西息在今)
(息縣北商密在内鄉縣西南本鄀國地有三戸城哀四年晉執蠻子以畀楚師於三戸是也文十年子西為商)
(公沿漢泝江將入郢商在今商南縣武關西北然則均州丹水之間為楚重地明矣又文十六年楚侵庸次)
(於句澨楚子會師於臨品子越自石溪子貝自仞以伐庸俱在州境)又東南經光化縣西
南(縣西有隂縣故城為楚下隂地昭十九年傳楚工尹赤遷隂於下隂即此)又東南經榖城
縣東彭水自西入焉(縣西十里有榖城山為榖國)又東南經襄陽府
治襄陽縣北淯水自北入焉(漢水北岸即古樊城與襄陽對峙為古今之形勝南)
(北之腰膂年府東北十二里有鄾城為鄾國又文十六傳楚人謀徙於阪高在府治西)折而南經
宜城縣東鄢水自西入焉(縣西南九里有古鄢國入楚為鄢邑昭十三年傳王沿夏)
(將欲入鄢杜注順漢水入鄢也縣西南九十里有鄀城與荆門州接界鄀國自商密遷此後入於楚定六年楚)
(避吳北去徙都鄀仍名郢謂之鄢郢縣東南有湫城為楚湫邑)又南經安陸府治鍾
祥縣西南(桓十一年傳鄖人軍於蒲騷將與隨絞州蓼伐楚師鬭廉謂莫敖曰君次於郊郢以禦四)
(邑我以銳師宵駕於鄖郊郢即今府治高氏曰四國之境相去甚遠隨在隨州蓼在唐縣州在監利絞在鄖陽)
(而郊郢則居中扼要之地也故鬭廉使屈瑕據之而莊四年傳莫敖以王命入盟隨侯且請為會於漢汭還)
(此漢汭乃襄陽以南至安陸府之漢水也高氏曰漢東之國隨為大故西境特廣踰漢而後為楚地桓八年楚)
(武王侵隨軍於漢淮之間始漸規取漢上之地今隨州東南三十里有楚子城所謂軍於漢淮之間者盖築城)
(於此以逼隨也三楚沈鹿在縣東六十里潛府志云漢水自鍾祥縣北十里分流為蘆伏河經江縣東南)
(復入於漢即禹貢荆州之潛也)臼水自東入焉(即成臼)又南經荆門州東
(州西北有長林城為楚大林東南有那口城為楚那處)又東南經京山縣西南(雍澨)
(在縣西南薳澨亦在縣境)又東南經潛江縣北又東經天門縣南(天門)
(本景陵縣雍正中改)夏水自西南入焉(自此以下漢水亦稱夏水)又東經沔陽
州北又東經漢川縣南溳水自北入焉(即清𤼵)又東經漢
陽府治漢陽縣東北又南合於大江(今漢口也漢既納夏亦通稱夏左傳)
(昭四年沈尹射奔命於夏汭杜注漢水曲入江今夏口也孔疏漢水之尾變為夏水是也昭十三年王沿夏欲)
(入鄢猶為漢水上流而亦稱夏者猶沔為入漢之水而水經稱全漢曰沔盖三水通稱也古夏口即漢口在江)
(之北三國吳時於江南築城名夏口而夏口遂與沔口對峙矣定四年傳吳人舍舟淮汭自豫夏與楚夾漢)
(司馬左戍謂子常曰子沿漢而與之上下我悉方城外以毁其舟還塞大隧直轅冥阨子濟漢而伐之子常濟)
(漢而陳自小别至於大别大别山一名魯山在府城東北百步小别山一名甑山在漢川縣南十里大隧直轅)
(冥阨即所謂義陽三關也搃名曰城口在應山縣北信陽州南方城在裕州吳人舍舟遵陸當在今潁夀之間)
(從此循淮以西入城口以至於漢也自胡氏曰漢水本東行觸大别之陂而南回入江今則郭師口以上決)
(而東經大别山後入江非復古之夏汭矣在按楚人濟漢而陳則春秋時大别山在漢水東岸今漢水西岸)
附入江入漢諸水
睢水出湖廣鄖陽府房縣西南景山一名沮水東南流
維南漳縣西遠安縣西又南經當陽縣北又東南合漳
水又南至松滋縣東入於江(定四年傳楚子涉睢濟江盖自郢西走涉此水也)
(按今沮水上流出遠安縣西北其房縣之沮東流至榖城縣南入於漢)
漳水出湖廣荆州府南漳縣西北荆山東南流又屈西
南經荆門州西又南至當陽縣東南合睢水(漳水入沮在當陽縣)
(東南五十里宣四年傳子越師於漳澨即此按今漳水上流在南漳縣西南)
桐水出江南廣德州西南白石山西北流經建平縣南
又西北經高淳縣注於丹陽湖又西入江(丹陽湖在太平府治當塗)
(縣東南周三百里分流蕪湖哀十五年傳楚伐吳及桐汭應在當塗蕪湖二縣之間又襄三年傳楚子重伐吳)
(克鳩兹至於衡山鳩兹在蕪湖縣東三十里衡山在當塗縣東北六十里)
彭水出鄖陽府房縣一名筑水東南流經榖城縣南又
東入於漢(桓十二年傳楚伐絞楚師分涉於彭即此絞國在勛陽府治西北)
鄢水亦出房縣一名夷水東南流經南漳縣南又東南
經宜城縣南又東入於漢(水經注夷水蠻水也導源中廬縣界康狼山與荆山相)
(鄰其水東南流經宜城西山又東南經羅川城故羅國也又謂之鄢水春秋楚人伐羅渡都者也又東南流與)
(零水合經蠻城南城在宜城南三十里春秋莫敖自羅敗退及鄢亂次以濟是也中廬縣本盧戎國人楚為)
(廬邑其故城在南漳縣東五十里羅川城在宜城縣西二十里皆近鄢水)
成臼即臼水出出湖廣安陸府京山縣西北聊屈山西
入於漢(定五年傳王之奔隨也將涉於成臼即此水也)
溠水出湖廣德安府隨州西北黃山(莊四年傳除道梁溠營軍臨隨即此)
(水也)東南流注於鄖
清𤼵即溳水出隨州西大洪山東南流經德安府治安
陸縣西謂之清水(定四年傳吳從楚師及清𤼵即此水也)又東南經孝感
縣西南漢川縣東北又南入於漢
夏水首受江水於荆州府治江陵縣東南(水經注夏水之首江之汜)
(也屈原所謂過夏首而西浮顧龍門而不見龍門即郢城之東門也)又東經監利縣北(水經)
(注夏水自華容縣東北東經監利縣南華容故城在今監利縣西北監利故城在今縣東北)涌水出
焉(水經注水自夏水南通於江謂之涌口莊十八年傳閻□遊涌而逸即此)又東北經沔陽
州西又東北入於漢(水經注沔水經江夏雲杜縣夏水從西來注之雲杜故城在今沔陽)
(州西北水應劭曰江别入沔為夏冬竭夏流故名)
雲夢跨江南北在今湖廣德安安陸二府以南荆州府
監利石首枝江等縣以北(左傳宣四年䢵夫人使棄子文於夢中杜注江夏安陸縣)
(東南有雲夢城安陸今德安府治昭三年楚子以鄭伯田江南之夢郭景純言華容縣南巴邱湖是也華容今)
(監利石首二縣定四年楚子涉睢濟江入於雲中當在今枝江縣界)
彭蠡即鄱陽湖在江西南昌府東北九江府東南南康
府東饒州府西其上源曰贛水亦曰豫章水出南安府
崇義縣南東北流經贛州吉安臨江諸府至南昌府西
北又東入鄱陽湖又北經饒州南康二府至九江府治
德化縣東而北入於江(今饒州府治鄱陽縣為楚地餘干縣為越地俱濱鄱陽湖史記)
(吳伐楚取番即鄱陽縣是湖為三國接界之地昭二十四年楚子為舟師以略吳疆越大夫胥犴勞王於豫章)
(之汭即今鄱陽湖左右地也)
笠澤即松江在今江南蘇州府吳江縣南浙江嘉興府
治嘉興縣北上承太湖下入於海(哀十七年傳越伐吳吳子禦之笠澤國語)
(越軍江北吳軍江南是也)
春秋大事表輿圖
