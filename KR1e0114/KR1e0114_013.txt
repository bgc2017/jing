春秋大事表卷十三
國子監司業顧棟高撰
刑賞表
蓋聞有功不賞有罪不刑雖唐虞不能以化天下故
虞書有天命天討之文戴記爵人于朝與士共之刑
人于市與衆棄之蓋自天子之統壹宇内與列侯之
撫馭一國莫不由賞罸之得其道不僭不濫斯稱上
理焉余觀春秋二百四十年知天子之所以失其柄
而旁落于諸俟諸侯之所以失其柄而僭竊于大夫
陪臣者皆由刑賞之失政為之徵諸經傳可攷而知
也蓋當春秋之初猶能爵命儀父為諸侯而伐鄭伐
曲沃猶能誅叛討簒刑賞未盡失也乃伐鄭而射王
中肩伐曲沃而荀賈尋為晉所滅其罪當滅國絶世
而天子不聞赫然震怒列侯不聞敵王所愾從此姑
息養癰馴至潰爛此豈一朝一夕之故哉當時以無
罪殺母弟而子頽子帶侵犯王室則避位而出奔爵
命至于奬簒弑而求車求金使命交馳列侯視之若
弁髦蓋賞不足以勸善罸不足以懲奸徒擁空名于
其上而已魯為諸侯之望國而陵夷更甚慶父弑二
君再世負大罪而累代貴位公孫歸父欲張公室而
衰絰出奔蓋文公之世刑賞出于仲遂文公以後刑
賞出于三家其國命倒置宜也唯齊桓任管仲而撻
荆楚用以創伯晉文舉郤縠而刑三罪民情大服庶
幾得命討之義迨其衰也抑又甚焉列國風靡蕩無
綱紀夫君之所以威其臣者大則誅殺小則竄逐乃
當其始也諸侯猶以專殺為罪其後大夫自相殺若
齊之殺國佐晉之殺欒盈或出于闈闥或出于權臣
諸侯并不得過而問矣其始猶以專放為罪其後大
夫不待譴逐自出奔以抗國君若孫林父之奔晉宋
魚石之奔楚借援大國為國生患兵連禍結易世不
解上不得以威其下下反得以要其上矣究其禍亂
安有底止惟明天子振興于上諸侯佐天子以大明
黜陟天下正則一國莫敢不出于正大夫佐諸侯以
振飭紀綱一國正則家臣陪隸無有敢踰越犯分者
嗚呼此孔子春秋之所為作也
殺
張氏洽曰春秋之義非天子不得專殺是故二百四
十二年無天王殺大夫文書諸侯殺大夫者四十七
古者諸侯之大夫皆命于天子諸侯不得專命也大
夫有罪則請于天子諸侯不得專殺也大夫猶不得
專殺况世子母弟乎春秋之世國無大小其卿大夫
士皆專命之有罪無罪皆專殺之無王甚矣稱君稱
汪氏克寬曰春秋書殺大夫四十七或稱國或稱人
惟晉侯殺申生宋公殺痤天王殺佞夫不稱國不稱
人而直稱君以為獨其君之罪也僖十六年鄭伯殺
其世子華文十八年宋公殺其母弟須殺得其罪不
書
此春秋之變文以賊討賊不辨曲直故書楚子虔蔡
侯般同斥其名比不稱君比不得為君也棄疾不稱
人棄疾非討賊不得稱人也所謂輕重之權衡曲直
之繩墨也慶封見執例然亦弑君之賊與泛執他國
大夫有别故從春秋討亂賊之例
吕氏大圭曰殺之或稱公子或稱大夫公子或稱大
夫稱公子者公子而非大夫也稱大夫者大夫而非
公子也稱大夫公子者公子而為大夫也又有以官
舉者以官之重而著之也觀聖人所書而褒貶寓乎
趙氏汸曰兩下相殺不書其書譏不在相殺也王孫
蘇與召毛争政使王札子殺召戴公及毛伯衛王室
復亂陳哀公屬其嬖子干司徒招公子過而殺世子
偃師國幾亡則譏不在相殺矣
内諱殺曰刺
霞峯華氏曰穀梁云先名後刺殺有罪也先刺後名
殺無罪也按公實懼晉而殺買以不卒戍解於楚安
得謂買有罪乎或又云刺不言罪言罪非其罪也不
言罪者刺得其罪也公之將行穆姜指偃與鉏曰是
皆君也以激公使逐季孟而偃未嘗與知姜亦非真
欲立偃安得謂偃有罪乎經兩書刺皆殺無罪也
方氏苞曰經書刺大夫二或言其故或不言其故皆
舊史之文蓋殺大夫必錄其得罪之由史之常法也
然公子買見殺之故可言也而公子偃見殺之故不
可言也故書辭異焉孔手不革而一因之何也偃之
不言其故者不可增也於買而削其故則刑之不中
與當日之邦交皆不可得而見矣
案春秋書刺殺所不當殺也書肆大𤯝赦所不當赦
也寬嚴俱失之矣
此執而書用者
李氏廉曰胡氏執諸侯例執雖有罪而不歸京師則
稱人宋執嬰齊是也成九年晉人執鄭伯襄十六年
晉人執莒子邾子十九年晉人執邾子可入此例歸
于京師而執非其罪則稱人僖二十八年晉人執衛
侯歸之于京師是也若邾人執鄫子晉侯執曹伯畀
宋人執戎蠻子歸于楚宋人執小邾子則暴惡之甚
不特以專與濫罪之矣其楚子執宋公(見伐例)楚人執
徐子戎狄肆威天下大變又非可與此例論也
内大夫見執
他國執他國大夫
已上執稱行人
啖子曰凡稱行人而執以其事執也不稱行人而執
以已執也
放
孔氏穎達曰放之與奔俱是去國而情小異釋例曰
奔者廹窘而去逃死四鄰不以禮出也放者受罪黜
免宥之以遠也
趙氏汸曰以上書王卿士出奔者一莊十六年周公
忌父出奔虢惠王立而復之不書宣十六年王孫蘇
奔晉晉人復之亦不書以王命為重也至尊制命為
紀法之宗苟以王命復之則奔者之有罪無罪與復
之之有援無援皆不足深辨矣周公楚以王命復之
而不反故書之也書王子奔者二桓十八年周公欲
弑莊王而立王子克王殺周公黑肩王子克奔燕不
書盖主謀者黑肩既以天子討有罪不書則子克出
奔不書以非其罪也儋括欲立王子佞夫佞夫弗知
景王殺佞夫括瑕廖奔晉瑕廖蓋與括同謀者殺佞
夫既以非其罪書則瑕書奔者以佚賊也僖十二年
王以戍難故討王子帶王子帶奔齊其後又以狄師
伐周襄王復辟卒討之則其奔齊不書者以能討也
王子朝之亂王猛敬王相繼播越五年敬王反正而
不能討其罪則其奔楚亦以佚賊書也
不書是也然書奔者未必皆有罪如蔡公子燮陳公
子黃皆非有罪而書者陳蔡之人安于事楚其臣有
欲從中國者雖公子公弟不能保其身然不奔他國
而皆奔楚者以其國終于事楚猶冀可藉以歸耳故
悉書之以見二國之習于夷上無天子下無方伯莫
能正也楚公子圍弑其君右尹子干奔晉亦非有罪
而書者圍弑君而以瘧疾赴諸侯特書比奔以明變
也衛鱄以下皆以罪書事見于傳惟衛討齊豹之亂
公子朝奔晉有罪而不書者衛人以朝故殺宣姜諱
不告也
趙氏汸曰以上外大夫書出奔者三十有三非以罪
出則彊家之相傾者也蓋自元咺而後大夫益專其
出入必有關于一國之故惟鄭厲公反國討與于雍
糾之亂者殺公子閼而公父定叔出奔衛不書春秋
不與鄭突削其復歸之文故見殺與出奔者皆不復
書鄭文公惡高克使宿師河上久而不召師潰而克
奔陳春秋特書鄭棄其師譏文公不君而高克之奔
不足書矣故自僖以前外大夫無以出奔書者政不
在大夫也
趙氏汸曰以上書簒弑出奔者二書叛臣出奔者一
雖卒討之不書雖討以諸侯之師不書宋請南宫萬
于陳醢之定五年春王人殺子朝于楚皆不書者蔽
罪于所奔之國也亂臣賊子無所逃罪天地之間其
誰可受凡諸侯為逋逃淵藪者皆有所利焉而罪莫
甚于黨惡逆故經于簒弑者出奔雖卒殺之不書蔽
罪于受之之國也昭二十一年傳公子城以晉師至
曹翰胡會晉荀吳齊苑何忌衛公子朝救宋大敗華
氏圍諸南里春秋削之不書者以四國之師救宋而
懼楚不能一戰乃出叛者以說之其事不足書也
趙氏汸曰以上外大夫書奔不名者二宋人將弑昭
公而殺其司馬故司城與高哀皆來奔非見出于君
故一書其官一書其字而不名
案以上書錫命三皆志天王之僭賞也最失禮者莫
如虢公命曲沃武公為晉侯綱紀從此大壊其餘如
成簡公追命衛襄公劉定公之賜齊靈公命皆僭賞
之尢者然春秋例皆不書他如賜齊桓公晉文公其
有功者亦不書所以詳内而略外也
春秋大事表卷十三
