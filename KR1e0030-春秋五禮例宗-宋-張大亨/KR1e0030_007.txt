春秋五禮例宗卷八
宋張大亨撰
賓禮上
朝
朝王
僖二十八年五月癸丑公會晉侯齊侯宋公蔡侯鄭
伯衛子莒子盟于踐土公朝于王所冬天王狩于
河陽壬申諸侯朝于王所
來朝
隠十一年春滕侯薛侯來朝
桓二年春正月滕子來朝
秋七月紀侯來朝(左作杞)
六年冬紀侯來朝
七年夏榖伯綏來朝鄧侯吳離來朝
九年冬曹伯使其世子射姑來朝
十五年夏邾人牟人葛人來朝
莊五年秋郳黎來來朝
二十三年公及齊侯遇于榖蕭叔朝公
二十七年冬杞伯來朝
僖七年夏小邾子來朝
二十年夏郜子來朝
二十七年春把子來朝
秋滕子來朝
十一年秋曹伯來朝
十五年夏曹伯來朝
宣元年秋邾子來朝
成四年三月杞伯來朝
六年夏六月邾子來朝
七年夏五月曹伯來朝
十八年秋杞伯來朝
八月邾子來朝
襄元年九月邾子來朝
六年秋滕子來朝
七年春郯子來朝
夏四月小邾子來朝
二十一年冬十月曹伯來朝
二十八年夏邾子來朝
昭三年秋小邾子來朝
十七年春小邾子來朝
秋郯子來朝
定十五年正月邾子來朝
哀二年夏四月滕子來朝
凡諸侯見天子謂之朝亦謂之覲曲禮曰天子當依而
立諸侯北面而見曰覲天子當宁而立諸公東面諸侯
西面曰朝鄭氏謂朝受摯於朝受享於廟而覲則一受
於廟大宗伯曰春見曰朝夏見曰宗秋見曰覲冬見曰
遇由曲禮言之則朝覲之别以位由宗伯則朝覲之别
以時然書稱歲二月東廵守至於岱宗肆覲東后又曰
五載一廵守羣后四朝則朝覲不必以時為别明堂位
稱周公朝諸侯天子負扆而立則朝覲不必以位為别
覲禮稱諸侯前朝則朝覲亦為通稱明矣論語謂子退
朝則臣朝其君者也大行人謂使諸侯世相朝則諸侯
交相見者也夫諸侯交相見而以臣朝其君之名名之
所以崇敬譲相親睦之道也諸侯以君道臨人則可以
受人之朝而不為僣敵國以敬譲相下雖朝人之國而
不為屈如是則庶邦睦而王室寧矣春秋之時小國則
朝大國則否故經所書朝事不一皆以小事大之禮也
叔向曰明王之制間朝以講禮(謂三歲也)而子太叔云五歲
一朝與行人之法固異左氏獨以子太叔為正必有據
依然考於書成王命諸侯六年五服一朝又六年王乃
時廵各朝於方岳以諸侯朝王且猶六歲則間於天子
之事而相朝宜不能數於此然則世相朝殆先王之制
矣
凡諸侯朝王大行人逆勞於畿至於郊王人勞之至於
國天子舘之前朝皆受舍於朝同姓西面而異姓東面
朝之日致命以玉享以幣馬既而退聽事扵廟門之左
天子命之歸勞其來乃出於是申以車服之賜重以享
宴之好且為壇於國門之外以待會盟而令事焉諸侯
自相朝之禮雖亡然司儀掌客略具其文而其實則猶
見於春秋故傳稱齊侯如晉晉士鞅逆諸河魯昭公如
晉自郊勞至於贈賄無失禮則亦逆勞贈好之禮也子
産謂晉文公卑宫室而大諸侯之館則亦舘之禮也邾
隠公來朝執玉高定公受玉卑則亦致命以玉之禮也
鄭伯如晉壊垣以納車馬曰無所藏幣則亦享以幣馬
之禮也隠公謂滕薛曰周之宗盟異姓為後則亦辨姓
之禮也曹伯如晉受正魯㐮公如晉聽政則亦聽事之
禮也晉侯享諸侯鄭伯辭享則亦享宴之禮也鄭伯如
楚舍而不壇則亦為壇之禮也夫為壇乃天子所以令
諸侯之制春秋以小朝大則亦受其令也然則春秋諸
侯相朝殆與覲禮等乎
聘
王聘
隠七年冬天王使凡伯來聘
九年春天王使南季來聘
桓四年夏天王使宰渠伯糾來聘
五年夏天王使仍叔之子來聘
八年冬天王使家父來聘
莊二十三年祭叔來聘
僖三十年冬天王使宰周公來聘
宣十年秋天王使王季子來聘
外聘
隠七年夏齊侯使其弟年來聘
桓三年冬齊侯使其弟年來聘
莊二十三年夏荆人來聘
二十五年春陳侯使女叔來聘
僖三十三年二月齊侯使國歸父來聘
文四年秋衛侯使寗俞來聘
九年冬楚子使椒來聘
十二年秋秦伯使術來聘
宣十年齊侯使國佐來聘
成四年春宋公使華元來聘
八年春宋公使華元來聘
冬十月晉侯使士爕來聘
十八年夏晉侯使士匄來聘
襄元年冬衛侯使公孫剽來聘
晉侯使荀罃來聘
五年夏鄭伯使公子𤼵來聘
八年冬晉侯使士匄來聘
十二年夏晉侯使士魴來聘
二十六年夏晉侯使荀吳來聘
二十七年春齊侯使慶封來聘
二十九年夏五月晉侯使士鞅來聘
吳子使札來聘
三十年春正月楚子使薳罷來聘
昭二年春晉侯使韓起來聘
十二年夏宋公使華定來聘
二十一年夏晉侯使士鞅來聘
曲禮曰諸侯使人問於諸侯曰聘而大行人稱時聘以
結諸侯之好典瑞稱圭璋以覜聘則天子使人問諸侯
亦謂之聘王制稱諸侯之於天子比年一小聘三年一
大聘則諸侯使人問於天子亦謂之聘榖梁曰聘諸侯
非正誤矣
叔向謂明王之制歲聘以志業而子太叔稱晉文之伯
也令諸侯三歲而聘攷於禮經時聘無數然則苟以事
行焉可也春秋之時伯者制其數䟽故合諸侯以令朝
聘之數然魯襄昭之間使介不通於齊者凡二十年則
其䟽數不足証也
周之舊制卿大夫出聘略見於司儀掌客之職而具於
聘禮凡使介之來入境則卿逆而勞之至於朝則致館
既入則受於廟致命則以圭入享則以幣私覿則以錦
加以勞問申以享宴好以貨賄所以交隣國之道也春
秋之時略有其實故傳稱季武子聘于宋禇師叚逆之
以受享叔弓聘于晉晉侯使郊勞辭使致舘又辭秦西
乞術來聘㐮仲辭玉國莊子來聘自郊勞至於贈賄禮
成而加之以敏晉士鞅來聘季孫使饋七牢而享宴之
禮則無國無之雖未盡合於古乃有先王之遺制焉
來
獨稱來(如以來一見外如至門昏及以來一來遂逆后一見門)
隠元年十二月祭伯來
閔元年冬齊仲孫來
僖二十九年春介葛盧來
冬介葛盧來
㐮十八年春白狄來
凡書來有來朝有來聘然不以朝聘名之謂其禮不成
也
來錫
莊元年冬十月王使榮叔來錫桓公命
文元年夏四月天王使毛伯來錫公命
成八年秋七月天子使召伯來錫公命
來求歸(來歸田邑二見取門昏來歸喪具見喪葬門來求歸一見門來歸脤一)
(見本門)
桓十五年春二月天王使家父來求車
莊六年冬齊人來歸衛俘
文九年春毛伯來求金
會
夫人(及公會一見諸侯門)
莊二年冬十一月夫人姜氏會齊侯于禚
七年春夫人姜氏會齊侯于防
冬夫人姜氏會齊侯于榖
僖十七年秋夫人姜氏會齊侯于卞
内女
莊二十七年春公會把伯姬于洮
諸侯
隠二年春公會戎于潜
九年公會齊侯于防
十年二月公會齊侯鄭伯于中丘
十一年夏公會鄭伯于時來
桓元年三月公會鄭伯于垂
二年七月蔡侯鄭伯會于鄧
三年正月公會齊侯于嬴
夏六月公會把侯于郕
六年四月公會紀侯于成
十年秋公會衛侯于桃丘弗遇
十一年秋公會宋公于夫鍾
冬十二月公會宋公于闞
十二年八月公會宋公于虚
冬十一月公會宋公于龜
十四年正月公會鄭伯于曹
十五年夏公會齊侯于艾
十六年春正月公會宋公衛侯蔡侯于曹
十八年正月公會齊侯于濼
莊十三年春齊侯宋人陳人蔡人邾人會于北杏
十四年冬單伯會齊侯宋公衛侯鄭伯于鄄
十五年春齊侯宋公陳侯衛侯鄭伯會於鄄
二十七年冬公會齊侯于城濮
僖元年八月公會齊侯宋公鄭伯曹伯邾人于檉
三年秋齊侯宋公江人黃人會于陽榖
十一年夏公及夫人姜氏會齊侯于陽榖
十三年公會齊侯宋公陳侯衛侯鄭伯許男曹伯
于鹹
十六年冬十二月公會齊侯宋公陳侯衛侯鄭伯
許男邢侯曹伯于淮
二十一年秋宋公楚子陳侯蔡侯鄭伯許男曹伯
會于盂
二十八年冬十二月會齊侯宋公陳侯衛侯鄭伯
邾子秦人于温
文十三年冬公如晉衛侯會公于沓冬十二月己丑
公及晉侯盟還自晉鄭伯會公于棐
十七年六月諸侯會于扈
宣元年夏公會齊侯于平州
七年冬公會晉侯宋公衛侯鄭伯曹伯于黑壌
九年秋九月晉侯宋公衛侯鄭伯會于扈
十一年秋晉侯會狄于攅函
成十二年夏公會晉侯衛侯于𤨏澤
十六年秋公會晉侯齊侯衛侯宋華元邾人于沙
隨不見公
㐮五年秋公會晉侯宋公陳侯衛侯鄭伯曹伯莒子
邾子滕子薛伯齊世子光吳人鄫人于戚
七年十二月公會晉侯宋公陳侯衛侯曹伯莒子
邾子于鄬鄭伯髠頑如會未見諸侯丙戌卒于鄵
陳侯逃歸
十年春公會晉侯宋公衛侯曹伯莒子邾子滕子
薛伯把伯小邾子齊世子光會吳于柤
二十一年冬公會晉侯齊侯宋公衛侯鄭伯曹伯
莒子邾子于商任
二十二年冬公會晉侯齊侯宋公衛侯曹伯莒子
邾子滕子薛伯杞伯小邾子于沙隨
二十四年秋八月公會晉侯宋公衛侯鄭伯曹伯
莒子邾子滕子薛伯杞伯小邾子于夷儀
昭四年夏楚子蔡侯陳侯鄭伯許男徐子滕子頓子
胡子沈子小邾子宋世子佐淮夷會于申(楚人執徐子)
定八年夏公會晉師于瓦
十年夏公會齊侯于夾谷
冬齊侯衛侯鄭游速會于安甫
十四年夏五月公會齊侯衛侯于牽
秋齊侯宋公會于洮
大蒐于比蒲邾子來會公
哀七年夏公會吳于鄫
十一年夏公會吳于槖臯
秋公會衛侯宋臯瑗于鄖
十三年夏公會晉侯及吳子于黃池
大夫(會救灾一見灾門)
文元年秋公孫敖會晉侯于戚
十一年夏叔彭生會晉郤缺于承匡
宣十一年冬公孫歸父會齊侯于榖
十五年春公孫歸父會楚子于宋
秋仲孫蔑會齊高固于無婁
成五年夏叔孫僑如會晉荀首于榖
十五年十月叔孫僑如會晉士爕齊高无咎宋華
元衛孫林父鄭公子鰌邾人會吳于鍾離
㐮二年秋七月仲孫蔑會晉荀罃宋華元衛孫林父
曹人邾人于戚冬仲孫蔑會晉荀罃齊崔杼宋華
元衛孫林父曹人邾人滕人薛人小邾人于戚
五年夏仲孫蔑衛孫林父會吳于善
八年春公如晉夏季孫宿會晉侯鄭伯齊人宋人
衛人邾人于邢丘
十四年正月季孫宿叔老會晉士匄齊人宋人衛
人鄭公孫蠆曹人莒人邾人滕人薛人把人小邾
人會吳于向
冬季孫宿會晉士匄宋華閱衛孫林父鄭公孫蠆
莒人邾人于戚
十九年冬叔孫豹會晉士匄于柯
二十六年公會晉人鄭良霄宋人曹人于澶淵
昭元年春叔孫豹會晉趙武楚公子圍齊國弱宋向
戌衛齊惡陳公子招蔡公孫歸生鄭罕虎許人曹
人于虢
九年春叔弓會楚子于陳
十一年秋季孫意如會晉韓起齊國弱宋華亥衛
北宫佗鄭罕虎曹人把人于厥憗
十五年夏叔詣會晉趙鞅宋樂大心衛北宫喜鄭
游吉曹人邾人滕人薛人小邾人于黃父
二十一年秋晉士鞅宋樂祁犁衛北宫喜曹人邾
人滕人會于扈
三十一年春季孫意如會晉荀躒于適歴
哀六年夏叔還會吳于柤
傳稱楚子合諸侯于申問禮于宋左師鄭子産左師獻
公合諸侯之禮六子産獻伯子男會公之禮六子服景
伯曰王合諸侯則伯帥侯牧以見于王伯合諸侯則侯
帥子男以見於伯然則王伯合諸侯之禮不同今皆無
之惟宗伯稱時會而司儀掌客略具其儀耳節則未之
詳也叔向以為明王之制再朝而會以示威將會而盟
以顯昭明然則六歲一會矣以宗伯言之時會無數則
非有䟽數苟以事行焉可也春秋之時朝聘會盟皆出
強國之令久而未至則徵之亦未必有其節也
周官國君命數以次而殺其别有五其節惟三公為上
侯伯為次子男為下若春秋之時則伯子男合而為一
故子産謂鄭伯男也而共公侯之貢孟子論周室班爵
祿則又曰公一位侯一位伯一位子男同一位與周官
春秋雖不合然五等之高下固自若也先王以是稱諸
侯之功而定其班列及其衰也強者并而五伯興中國
不競則又擅於夷狄文武所褒大封皆威而服焉春秋
所書班列之次率不與先王合或主兵或主會或主謀
則雖小國有在大國之上者矣或為伯所升或為伯所
黜則雖大侯有在子男之下者矣叔孫曰宋衛吾匹也
又曰諸侯之會寡君未嘗後衛君則魯之班先衛而下
宋矣傳曰周之宗盟異姓為後而子魚所稱踐土之盟
齊宋皆下諸姬則魯之班又當在宋上矣然春秋以魯
為主故凡公會諸侯不復以班皆為之冠若外諸侯則
同姓亦宜為異姓之先而經不然者蓋當時先後實以
強弱為之次聖人不皆正焉所以示其非也如踐土之
盟子魚所稱亦與經不合豈當時載者與諸國所紀異
其文哉豈聖人惡其文之正而實之違哉
禮諸侯世子誓於天子攝其君則下其君之禮一等未
誓則以皮帛繼子男而春秋所書諸侯世子或在國君
上下一出於伯者所令而已矣諸公之孤其命數亦視
子男侯伯之卿下孤一等子男之卿下侯伯一等臧宣
叔曰次國之君當大國之中中當其下下當其上大夫
小國之上卿當大國之下卿中當其上大夫下當其下
大夫古之制也叔孫婼又謂周制列國之卿當小國之
君而左氏亦云卿不會公侯會伯子男可也按列國之
卿與天子之元士皆三命元士受地則得視子男而列
卿則無視子男之禮其曰當小國之君未之詳也周官
有卿而無上大夫則上大夫謂卿也今宣叔之言則諸
侯之國既有卿又有上大夫列國之大夫固足以當小
國之卿而其所謂上下次大之節禮無其文春秋所書
卿大夫之次徒以國之強弱班焉未必皆古制也惟魯
大夫出會則雖公侯亦在其下此與魯君先諸侯同義
若外大夫與國君相當則或上或下各因所書之實以
示義則其班亦不可得而考也
盟
諸侯(盟而會一見會門)
隠元年三月公及邾儀父盟于蔑
二年八月庚辰公及戎盟于唐
十年紀子帛莒子盟于密
二年冬十二月齊侯鄭伯盟于石門
六年夏五月辛酉公會齊侯盟于艾
八年秋七月庚午宋公齊侯衛侯盟于瓦屋
桓元年夏四月公及鄭伯盟于越
二年公及戎盟于唐
十二年夏六月壬寅公會杞侯莒子盟于曲池
秋七月丁亥公會宋公燕人盟于榖丘
冬十一月丙戌公會鄭伯盟于武父
十七年春正月丙辰公會齊侯紀侯盟于黃
二月丙午公及邾儀父盟于趡
莊十三年冬會齊侯盟于柯
十六年冬十有二月會齊侯宋公陳侯衛侯鄭伯
許男滑伯滕子同盟于幽
二十三年十有二月甲寅公會齊侯盟于扈
二十七年夏六月公會齊侯宋公陳侯鄭伯同盟
于幽
閔元年秋八月公及齊侯盟于落姑
僖二年秋九月齊侯宋公江人黃人盟于貫
五年夏公及齊侯宋公陳侯衛侯鄭伯許男曹伯
會王世子于首丘秋八月諸侯盟于首止鄭伯逃
歸不盟
七年秋七月公會齊侯宋公陳世子欵鄭世子華
盟于寗母
八年春王正月公會王人齊侯宋公衛侯許男曹
伯陳世子欵盟于洮鄭伯乞盟
九年夏公會宰周公齊侯宋子衛侯鄭伯許男曹
伯于葵丘九月戊辰諸侯盟于葵丘
十五年三月公會齊侯宋公陳侯衛侯鄭伯許男
曹伯盟于北丘遂至于匡公孫敖帥師及諸侯之
大夫救徐
十九年夏六月宋公曹人邾人盟于曹南鄫子會
盟于邾己酉邾人執鄫子用之
二十一年秋宋公楚子陳侯蔡侯鄭伯許男曹伯
會于盂執宋公以伐宋十二月癸丑公會諸侯盟
于薄釋宋公
二十五年十二月癸亥公會衛子莒慶盟于洮
二十六年正月己未公會莒子衛寗速盟于向
二十七年冬楚人陳侯蔡侯鄭伯許男圍宋十二
月甲戌公會諸侯盟于宋
二十八年五月癸丑公會晉侯齊侯宋公蔡侯鄭
伯衛子莒子盟于踐土陳侯如會
文三年冬公如晉十二月己巳公及晉侯盟
十三年冬公如晉十有二月己丑公及晉侯盟
十四年六月公會宋公陳侯衛侯鄭伯許男曹伯
晉趙盾癸酉同盟于新城
十五年冬十有一月諸侯盟于扈
十七年四月齊侯伐我西鄙六月癸未公及齊侯
盟于榖
宣十一年夏楚子陳侯鄭伯盟于辰陵
十七年六月己未公會晉侯衛侯曹伯邾子同盟
于斷道
成五年十二月己丑公會晉侯齊侯宋公衛侯鄭伯
曹伯邾子把伯同盟于蠱牢
七年秋公會晉侯齊侯宋公衛侯曹伯莒子邾子
把伯救鄭八月戊辰同盟于馬陵
九年正月公會晉侯齊侯宋公衛侯鄭伯曹伯莒
子把伯同盟于蒲
十五年三月癸丑公會晉侯衛侯鄭伯曹伯宋世
子成齊國佐邾人同盟于戚
十七年夏公會丑子單子晉侯齊侯宋公衛侯曹
伯邾人伐鄭六月乙酉同盟于柯陵
襄三年公如晉夏四月壬戌公及晉侯盟于長樗
六月公會單子晉侯宋公衛侯鄭伯莒子邾子齊
世子光乙未同盟于雞澤陳侯使袁僑如會戊寅
叔孫豹及諸侯之大夫及陳玄僑盟
九年冬公會晉侯宋公衛侯曹伯莒子邾子滕子
薛伯小邾子齊世子光伐鄭十二月己亥同盟于
戱
十一年夏四月公會晉侯宋公衛侯曹伯齊世子
光莒子邾子滕子薛伯把伯小邾子伐鄭秋七月
己未同盟于亳城北
十八年冬十月公會晉侯宋公衛侯鄭伯曹伯莒
子邾子滕子薛伯把子小邾子同圍齊
十九年春王正月諸侯盟于祝柯
二十年夏六月庚申公會晉侯齊侯宋公衛侯鄭
伯曹伯莒子邾子滕子薛伯把伯小邾子盟于澶
淵
二十五年五月公會晉侯宋公衛侯鄭伯曹伯莒
子邾子滕子薛伯把伯小邾子于夷儀秋八月己
巳同盟于重丘
昭十三年秋公會劉子晉侯齊侯宋公衛侯鄭伯曹
伯莒子邾子滕子薛伯把伯小邾子于平丘八月
甲戌同盟于平丘公不與盟
二十六年秋公會齊侯莒子邾子把伯盟于鄟陵
定四年三月公會劉子晉侯宋公蔡侯衛侯陳子鄭
伯許男曹伯莒子邾子頓子胡子滕子薛伯把伯
小邾子齊國夏于召陵侵楚五月公及諸侯盟于
臯鼬
七年秋齊侯鄭伯盟于鹹
齊侯衛侯盟于沙
八年冬衛侯鄭伯盟于曲濮
十二年冬十月癸亥公會齊侯盟于黃
大夫
隠元年九月及宋人盟于宿
八年九月辛卯公及莒人盟于浮來
桓十一年春正月齊人衛人鄭人盟于惡曹
九月柔會宋公陳侯蔡侯盟于析
莊九年春公及齊大夫盟于蔇
十九年秋公子結媵陳人之婦于鄄遂及齊侯宋
公盟
二十二年秋七月丙申及齊高傒盟于防
僖十九年冬會陳人蔡人楚人鄭人盟于齊
二十年秋齊人狄人盟于邢
二十一年春宋人齊人楚人盟于鹿上
二十九年夏會王人晉人宋人齊人陳人蔡人秦
人盟于翟泉
三十二年夏衛人侵狄秋衛人及狄盟
文二年三月乙巳及晉處父盟
夏六月公孫敖會宋公陳侯鄭伯晉士榖盟于垂
隴
七年秋八月公會諸侯晉大夫盟于扈
八年冬十月壬午公子遂會晉趙盾盟于衡雍乙
酉公子遂會雒戎盟于暴
十年及蘇子盟于女栗
十六年春季孫行父會齊侯于陽榖齊侯弗及盟
六月戊辰公子遂及齊侯盟于郪丘
宣十二年晉人宋人衛人曹人同盟于清丘
成元年夏臧孫許及晉侯盟于赤棘
二年六月癸酉季孫行父臧孫許叔孫僑如公孫
嬰齊帥師會晉郤克衛孫良夫曹公子首及齊侯
戰于鞌齊師敗績秋七月齊侯使國佐如師己酉
及國佐盟于袁婁
十一月公會楚公子嬰齊子蜀丙申公及楚人秦
人陳人宋人衛人鄭人齊人曹人邾人薛人鄫人
盟于蜀
三年十一月晉侯使荀庚來聘衛侯使孫良夫來
聘丙午及荀庚盟丁未及孫良夫盟
十一年三月晉侯使郤犨來聘己丑及郤犨盟
十六年十二月乙丑季孫行父及晉郤犨盟于扈
十八年十二月仲孫蔑會晉侯宋公衛侯邾子齊
崔杼同盟于虚朾
㐮三年六月戊寅叔孫豹及諸侯之大夫及陳袁僑
盟
七年冬十月衛侯使孫林父來聘壬戌及孫林父
盟
十五年春宋公使向戌來聘二月己亥及向戌盟
于劉
十六年三月公會晉侯宋公衛侯鄭伯曹伯莒子
邾子薛伯把伯小邾子于溴梁戊寅大夫盟
二十年正月辛亥仲孫速會莒人盟于向
二十七年夏叔孫豹會晉趙武楚屈建蔡公孫歸
生衛石惡陳孔奐鄭良霄許人曹人于宋秋七月
辛巳豹及諸侯之大夫盟于宋
昭十一年五月仲孫貜會邾子盟于祲&KR1444;
定三年冬仲孫何忌及邾子盟于拔
哀二年春王二月季孫斯叔孫州仇仲孫何忌帥師
伐邾取漷東田及沂西田癸巳叔孫州仇仲孫何
忌及邾子盟于句繹
來盟
桓十四年春正月公會鄭伯于曹夏五(闕文)鄭伯使其
弟語來盟
閔二年冬齊高子來盟
僖四年正月公會齊侯宋公陳侯衛侯鄭伯許男曹
伯侵蔡蔡潰遂伐楚次于陘夏楚屈完來盟于師
盟于召陵
文十五年三月宋司馬華孫來盟
宣七年春衛侯使孫良夫來盟
襄二十九年五月把子來盟
涖盟
僖三年秋齊侯宋公江人黃人會于陽榖冬公子友
如齊涖盟
文七年冬徐伐莒公孫敖如莒涖盟
昭七年正月暨齊平三月叔孫婼如齊涖盟
定十一年冬及鄭平叔還如鄭涖盟
古者天子廵守諸侯入朝王皆為壇於國門之外加方
明焉天子祀之蓋以為盟尸也先王躬誠明之德以臨
下人孰不信而必有事乎齊盟者蓋在我者可以質諸
鬼神而不疑然後可以責人之信已且在我可任而在
人者不可保故也殺牲而㰱其血以示信之由衷珠槃
玉敦以奉之以示意之精純載書以示言之可復雖然
不先以德則神弗聽而誠弗固凡春秋之盟是也然以
齊桓之德葵丘之會猶能使諸侯束牲載書而不㰱血
則先王躬誠明以涖之可知矣經有同盟者杜氏謂異
服也有涖盟者榖梁謂外前定之詞也有來盟者榖梁
謂内前定之詞也
胥命
桓三年夏齊侯衛侯胥命于蒲
春秋五禮例宗卷八
春秋五禮例宗卷八
宋張大亨撰
賓禮上
朝
朝王
僖二十八年五月癸丑公會晉侯齊侯宋公蔡侯鄭
伯衛子莒子盟于踐土公朝于王所冬天王狩于
河陽壬申諸侯朝于王所
來朝
隠十一年春滕侯薛侯來朝
桓二年春正月滕子來朝
秋七月紀侯來朝(左作杞)
六年冬紀侯來朝
七年夏榖伯綏來朝鄧侯吳離來朝
九年冬曹伯使其世子射姑來朝
十五年夏邾人牟人葛人來朝
莊五年秋郳黎來來朝
二十三年公及齊侯遇于榖蕭叔朝公
二十七年冬杞伯來朝
僖七年夏小邾子來朝
二十年夏郜子來朝
二十七年春把子來朝
秋滕子來朝
十一年秋曹伯來朝
十五年夏曹伯來朝
宣元年秋邾子來朝
成四年三月杞伯來朝
六年夏六月邾子來朝
七年夏五月曹伯來朝
十八年秋杞伯來朝
八月邾子來朝
襄元年九月邾子來朝
六年秋滕子來朝
七年春郯子來朝
夏四月小邾子來朝
二十一年冬十月曹伯來朝
二十八年夏邾子來朝
昭三年秋小邾子來朝
十七年春小邾子來朝
秋郯子來朝
定十五年正月邾子來朝
哀二年夏四月滕子來朝
凡諸侯見天子謂之朝亦謂之覲曲禮曰天子當依而
立諸侯北面而見曰覲天子當宁而立諸公東面諸侯
西面曰朝鄭氏謂朝受摯於朝受享於廟而覲則一受
於廟大宗伯曰春見曰朝夏見曰宗秋見曰覲冬見曰
遇由曲禮言之則朝覲之别以位由宗伯則朝覲之别
以時然書稱歲二月東廵守至於岱宗肆覲東后又曰
五載一廵守羣后四朝則朝覲不必以時為别明堂位
稱周公朝諸侯天子負扆而立則朝覲不必以位為别
覲禮稱諸侯前朝則朝覲亦為通稱明矣論語謂子退
朝則臣朝其君者也大行人謂使諸侯世相朝則諸侯
交相見者也夫諸侯交相見而以臣朝其君之名名之
所以崇敬譲相親睦之道也諸侯以君道臨人則可以
受人之朝而不為僣敵國以敬譲相下雖朝人之國而
不為屈如是則庶邦睦而王室寧矣春秋之時小國則
朝大國則否故經所書朝事不一皆以小事大之禮也
叔向曰明王之制間朝以講禮(謂三歲也)而子太叔云五歲
一朝與行人之法固異左氏獨以子太叔為正必有據
依然考於書成王命諸侯六年五服一朝又六年王乃
時廵各朝於方岳以諸侯朝王且猶六歲則間於天子
之事而相朝宜不能數於此然則世相朝殆先王之制
矣
凡諸侯朝王大行人逆勞於畿至於郊王人勞之至於
國天子舘之前朝皆受舍於朝同姓西面而異姓東面
朝之日致命以玉享以幣馬既而退聽事扵廟門之左
天子命之歸勞其來乃出於是申以車服之賜重以享
宴之好且為壇於國門之外以待會盟而令事焉諸侯
自相朝之禮雖亡然司儀掌客略具其文而其實則猶
見於春秋故傳稱齊侯如晉晉士鞅逆諸河魯昭公如
晉自郊勞至於贈賄無失禮則亦逆勞贈好之禮也子
産謂晉文公卑宫室而大諸侯之館則亦舘之禮也邾
隠公來朝執玉高定公受玉卑則亦致命以玉之禮也
鄭伯如晉壊垣以納車馬曰無所藏幣則亦享以幣馬
之禮也隠公謂滕薛曰周之宗盟異姓為後則亦辨姓
之禮也曹伯如晉受正魯㐮公如晉聽政則亦聽事之
禮也晉侯享諸侯鄭伯辭享則亦享宴之禮也鄭伯如
楚舍而不壇則亦為壇之禮也夫為壇乃天子所以令
諸侯之制春秋以小朝大則亦受其令也然則春秋諸
侯相朝殆與覲禮等乎
聘
王聘
隠七年冬天王使凡伯來聘
九年春天王使南季來聘
桓四年夏天王使宰渠伯糾來聘
五年夏天王使仍叔之子來聘
八年冬天王使家父來聘
莊二十三年祭叔來聘
僖三十年冬天王使宰周公來聘
宣十年秋天王使王季子來聘
外聘
隠七年夏齊侯使其弟年來聘
桓三年冬齊侯使其弟年來聘
莊二十三年夏荆人來聘
二十五年春陳侯使女叔來聘
僖三十三年二月齊侯使國歸父來聘
文四年秋衛侯使寗俞來聘
九年冬楚子使椒來聘
十二年秋秦伯使術來聘
宣十年齊侯使國佐來聘
成四年春宋公使華元來聘
八年春宋公使華元來聘
冬十月晉侯使士爕來聘
十八年夏晉侯使士匄來聘
襄元年冬衛侯使公孫剽來聘
晉侯使荀罃來聘
五年夏鄭伯使公子𤼵來聘
八年冬晉侯使士匄來聘
十二年夏晉侯使士魴來聘
二十六年夏晉侯使荀吳來聘
二十七年春齊侯使慶封來聘
二十九年夏五月晉侯使士鞅來聘
吳子使札來聘
三十年春正月楚子使薳罷來聘
昭二年春晉侯使韓起來聘
十二年夏宋公使華定來聘
二十一年夏晉侯使士鞅來聘
曲禮曰諸侯使人問於諸侯曰聘而大行人稱時聘以
結諸侯之好典瑞稱圭璋以覜聘則天子使人問諸侯
亦謂之聘王制稱諸侯之於天子比年一小聘三年一
大聘則諸侯使人問於天子亦謂之聘榖梁曰聘諸侯
非正誤矣
叔向謂明王之制歲聘以志業而子太叔稱晉文之伯
也令諸侯三歲而聘攷於禮經時聘無數然則苟以事
行焉可也春秋之時伯者制其數䟽故合諸侯以令朝
聘之數然魯襄昭之間使介不通於齊者凡二十年則
其䟽數不足証也
周之舊制卿大夫出聘略見於司儀掌客之職而具於
聘禮凡使介之來入境則卿逆而勞之至於朝則致館
既入則受於廟致命則以圭入享則以幣私覿則以錦
加以勞問申以享宴好以貨賄所以交隣國之道也春
秋之時略有其實故傳稱季武子聘于宋禇師叚逆之
以受享叔弓聘于晉晉侯使郊勞辭使致舘又辭秦西
乞術來聘㐮仲辭玉國莊子來聘自郊勞至於贈賄禮
成而加之以敏晉士鞅來聘季孫使饋七牢而享宴之
禮則無國無之雖未盡合於古乃有先王之遺制焉
來
獨稱來(如以來一見外如至門昏及以來一來遂逆后一見門)
隠元年十二月祭伯來
閔元年冬齊仲孫來
僖二十九年春介葛盧來
冬介葛盧來
㐮十八年春白狄來
凡書來有來朝有來聘然不以朝聘名之謂其禮不成
也
來錫
莊元年冬十月王使榮叔來錫桓公命
文元年夏四月天王使毛伯來錫公命
成八年秋七月天子使召伯來錫公命
來求歸(來歸田邑二見取門昏來歸喪具見喪葬門來求歸一見門來歸脤一)
(見本門)
桓十五年春二月天王使家父來求車
莊六年冬齊人來歸衛俘
文九年春毛伯來求金
會
夫人(及公會一見諸侯門)
莊二年冬十一月夫人姜氏會齊侯于禚
七年春夫人姜氏會齊侯于防
冬夫人姜氏會齊侯于榖
僖十七年秋夫人姜氏會齊侯于卞
内女
莊二十七年春公會把伯姬于洮
諸侯
隠二年春公會戎于潜
九年公會齊侯于防
十年二月公會齊侯鄭伯于中丘
十一年夏公會鄭伯于時來
桓元年三月公會鄭伯于垂
二年七月蔡侯鄭伯會于鄧
三年正月公會齊侯于嬴
夏六月公會把侯于郕
六年四月公會紀侯于成
十年秋公會衛侯于桃丘弗遇
十一年秋公會宋公于夫鍾
冬十二月公會宋公于闞
十二年八月公會宋公于虚
冬十一月公會宋公于龜
十四年正月公會鄭伯于曹
十五年夏公會齊侯于艾
十六年春正月公會宋公衛侯蔡侯于曹
十八年正月公會齊侯于濼
莊十三年春齊侯宋人陳人蔡人邾人會于北杏
十四年冬單伯會齊侯宋公衛侯鄭伯于鄄
十五年春齊侯宋公陳侯衛侯鄭伯會於鄄
二十七年冬公會齊侯于城濮
僖元年八月公會齊侯宋公鄭伯曹伯邾人于檉
三年秋齊侯宋公江人黃人會于陽榖
十一年夏公及夫人姜氏會齊侯于陽榖
十三年公會齊侯宋公陳侯衛侯鄭伯許男曹伯
于鹹
十六年冬十二月公會齊侯宋公陳侯衛侯鄭伯
許男邢侯曹伯于淮
二十一年秋宋公楚子陳侯蔡侯鄭伯許男曹伯
會于盂
二十八年冬十二月會齊侯宋公陳侯衛侯鄭伯
邾子秦人于温
文十三年冬公如晉衛侯會公于沓冬十二月己丑
公及晉侯盟還自晉鄭伯會公于棐
十七年六月諸侯會于扈
宣元年夏公會齊侯于平州
七年冬公會晉侯宋公衛侯鄭伯曹伯于黑壌
九年秋九月晉侯宋公衛侯鄭伯會于扈
十一年秋晉侯會狄于攅函
成十二年夏公會晉侯衛侯于𤨏澤
十六年秋公會晉侯齊侯衛侯宋華元邾人于沙
隨不見公
㐮五年秋公會晉侯宋公陳侯衛侯鄭伯曹伯莒子
邾子滕子薛伯齊世子光吳人鄫人于戚
七年十二月公會晉侯宋公陳侯衛侯曹伯莒子
邾子于鄬鄭伯髠頑如會未見諸侯丙戌卒于鄵
陳侯逃歸
十年春公會晉侯宋公衛侯曹伯莒子邾子滕子
薛伯把伯小邾子齊世子光會吳于柤
二十一年冬公會晉侯齊侯宋公衛侯鄭伯曹伯
莒子邾子于商任
二十二年冬公會晉侯齊侯宋公衛侯曹伯莒子
邾子滕子薛伯杞伯小邾子于沙隨
二十四年秋八月公會晉侯宋公衛侯鄭伯曹伯
莒子邾子滕子薛伯杞伯小邾子于夷儀
昭四年夏楚子蔡侯陳侯鄭伯許男徐子滕子頓子
胡子沈子小邾子宋世子佐淮夷會于申(楚人執徐子)
定八年夏公會晉師于瓦
十年夏公會齊侯于夾谷
冬齊侯衛侯鄭游速會于安甫
十四年夏五月公會齊侯衛侯于牽
秋齊侯宋公會于洮
大蒐于比蒲邾子來會公
哀七年夏公會吳于鄫
十一年夏公會吳于槖臯
秋公會衛侯宋臯瑗于鄖
十三年夏公會晉侯及吳子于黃池
大夫(會救灾一見灾門)
文元年秋公孫敖會晉侯于戚
十一年夏叔彭生會晉郤缺于承匡
宣十一年冬公孫歸父會齊侯于榖
十五年春公孫歸父會楚子于宋
秋仲孫蔑會齊高固于無婁
成五年夏叔孫僑如會晉荀首于榖
十五年十月叔孫僑如會晉士爕齊高无咎宋華
元衛孫林父鄭公子鰌邾人會吳于鍾離
㐮二年秋七月仲孫蔑會晉荀罃宋華元衛孫林父
曹人邾人于戚冬仲孫蔑會晉荀罃齊崔杼宋華
元衛孫林父曹人邾人滕人薛人小邾人于戚
五年夏仲孫蔑衛孫林父會吳于善
八年春公如晉夏季孫宿會晉侯鄭伯齊人宋人
衛人邾人于邢丘
十四年正月季孫宿叔老會晉士匄齊人宋人衛
人鄭公孫蠆曹人莒人邾人滕人薛人把人小邾
人會吳于向
冬季孫宿會晉士匄宋華閱衛孫林父鄭公孫蠆
莒人邾人于戚
十九年冬叔孫豹會晉士匄于柯
二十六年公會晉人鄭良霄宋人曹人于澶淵
昭元年春叔孫豹會晉趙武楚公子圍齊國弱宋向
戌衛齊惡陳公子招蔡公孫歸生鄭罕虎許人曹
人于虢
九年春叔弓會楚子于陳
十一年秋季孫意如會晉韓起齊國弱宋華亥衛
北宫佗鄭罕虎曹人把人于厥憗
十五年夏叔詣會晉趙鞅宋樂大心衛北宫喜鄭
游吉曹人邾人滕人薛人小邾人于黃父
二十一年秋晉士鞅宋樂祁犁衛北宫喜曹人邾
人滕人會于扈
三十一年春季孫意如會晉荀躒于適歴
哀六年夏叔還會吳于柤
傳稱楚子合諸侯于申問禮于宋左師鄭子産左師獻
公合諸侯之禮六子産獻伯子男會公之禮六子服景
伯曰王合諸侯則伯帥侯牧以見于王伯合諸侯則侯
帥子男以見於伯然則王伯合諸侯之禮不同今皆無
之惟宗伯稱時會而司儀掌客略具其儀耳節則未之
詳也叔向以為明王之制再朝而會以示威將會而盟
以顯昭明然則六歲一會矣以宗伯言之時會無數則
非有䟽數苟以事行焉可也春秋之時朝聘會盟皆出
強國之令久而未至則徵之亦未必有其節也
周官國君命數以次而殺其别有五其節惟三公為上
侯伯為次子男為下若春秋之時則伯子男合而為一
故子産謂鄭伯男也而共公侯之貢孟子論周室班爵
祿則又曰公一位侯一位伯一位子男同一位與周官
春秋雖不合然五等之高下固自若也先王以是稱諸
侯之功而定其班列及其衰也強者并而五伯興中國
不競則又擅於夷狄文武所褒大封皆威而服焉春秋
所書班列之次率不與先王合或主兵或主會或主謀
則雖小國有在大國之上者矣或為伯所升或為伯所
黜則雖大侯有在子男之下者矣叔孫曰宋衛吾匹也
又曰諸侯之會寡君未嘗後衛君則魯之班先衛而下
宋矣傳曰周之宗盟異姓為後而子魚所稱踐土之盟
齊宋皆下諸姬則魯之班又當在宋上矣然春秋以魯
為主故凡公會諸侯不復以班皆為之冠若外諸侯則
同姓亦宜為異姓之先而經不然者蓋當時先後實以
強弱為之次聖人不皆正焉所以示其非也如踐土之
盟子魚所稱亦與經不合豈當時載者與諸國所紀異
其文哉豈聖人惡其文之正而實之違哉
禮諸侯世子誓於天子攝其君則下其君之禮一等未
誓則以皮帛繼子男而春秋所書諸侯世子或在國君
上下一出於伯者所令而已矣諸公之孤其命數亦視
子男侯伯之卿下孤一等子男之卿下侯伯一等臧宣
叔曰次國之君當大國之中中當其下下當其上大夫
小國之上卿當大國之下卿中當其上大夫下當其下
大夫古之制也叔孫婼又謂周制列國之卿當小國之
君而左氏亦云卿不會公侯會伯子男可也按列國之
卿與天子之元士皆三命元士受地則得視子男而列
卿則無視子男之禮其曰當小國之君未之詳也周官
有卿而無上大夫則上大夫謂卿也今宣叔之言則諸
侯之國既有卿又有上大夫列國之大夫固足以當小
國之卿而其所謂上下次大之節禮無其文春秋所書
卿大夫之次徒以國之強弱班焉未必皆古制也惟魯
大夫出會則雖公侯亦在其下此與魯君先諸侯同義
若外大夫與國君相當則或上或下各因所書之實以
示義則其班亦不可得而考也
盟
諸侯(盟而會一見會門)
隠元年三月公及邾儀父盟于蔑
二年八月庚辰公及戎盟于唐
十年紀子帛莒子盟于密
二年冬十二月齊侯鄭伯盟于石門
六年夏五月辛酉公會齊侯盟于艾
八年秋七月庚午宋公齊侯衛侯盟于瓦屋
桓元年夏四月公及鄭伯盟于越
二年公及戎盟于唐
十二年夏六月壬寅公會杞侯莒子盟于曲池
秋七月丁亥公會宋公燕人盟于榖丘
冬十一月丙戌公會鄭伯盟于武父
十七年春正月丙辰公會齊侯紀侯盟于黃
二月丙午公及邾儀父盟于趡
莊十三年冬會齊侯盟于柯
十六年冬十有二月會齊侯宋公陳侯衛侯鄭伯
許男滑伯滕子同盟于幽
二十三年十有二月甲寅公會齊侯盟于扈
二十七年夏六月公會齊侯宋公陳侯鄭伯同盟
于幽
閔元年秋八月公及齊侯盟于落姑
僖二年秋九月齊侯宋公江人黃人盟于貫
五年夏公及齊侯宋公陳侯衛侯鄭伯許男曹伯
會王世子于首丘秋八月諸侯盟于首止鄭伯逃
歸不盟
七年秋七月公會齊侯宋公陳世子欵鄭世子華
盟于寗母
八年春王正月公會王人齊侯宋公衛侯許男曹
伯陳世子欵盟于洮鄭伯乞盟
九年夏公會宰周公齊侯宋子衛侯鄭伯許男曹
伯于葵丘九月戊辰諸侯盟于葵丘
十五年三月公會齊侯宋公陳侯衛侯鄭伯許男
曹伯盟于北丘遂至于匡公孫敖帥師及諸侯之
大夫救徐
十九年夏六月宋公曹人邾人盟于曹南鄫子會
盟于邾己酉邾人執鄫子用之
二十一年秋宋公楚子陳侯蔡侯鄭伯許男曹伯
會于盂執宋公以伐宋十二月癸丑公會諸侯盟
于薄釋宋公
二十五年十二月癸亥公會衛子莒慶盟于洮
二十六年正月己未公會莒子衛寗速盟于向
二十七年冬楚人陳侯蔡侯鄭伯許男圍宋十二
月甲戌公會諸侯盟于宋
二十八年五月癸丑公會晉侯齊侯宋公蔡侯鄭
伯衛子莒子盟于踐土陳侯如會
文三年冬公如晉十二月己巳公及晉侯盟
十三年冬公如晉十有二月己丑公及晉侯盟
十四年六月公會宋公陳侯衛侯鄭伯許男曹伯
晉趙盾癸酉同盟于新城
十五年冬十有一月諸侯盟于扈
十七年四月齊侯伐我西鄙六月癸未公及齊侯
盟于榖
宣十一年夏楚子陳侯鄭伯盟于辰陵
十七年六月己未公會晉侯衛侯曹伯邾子同盟
于斷道
成五年十二月己丑公會晉侯齊侯宋公衛侯鄭伯
曹伯邾子把伯同盟于蠱牢
七年秋公會晉侯齊侯宋公衛侯曹伯莒子邾子
把伯救鄭八月戊辰同盟于馬陵
九年正月公會晉侯齊侯宋公衛侯鄭伯曹伯莒
子把伯同盟于蒲
十五年三月癸丑公會晉侯衛侯鄭伯曹伯宋世
子成齊國佐邾人同盟于戚
十七年夏公會丑子單子晉侯齊侯宋公衛侯曹
伯邾人伐鄭六月乙酉同盟于柯陵
襄三年公如晉夏四月壬戌公及晉侯盟于長樗
六月公會單子晉侯宋公衛侯鄭伯莒子邾子齊
世子光乙未同盟于雞澤陳侯使袁僑如會戊寅
叔孫豹及諸侯之大夫及陳玄僑盟
九年冬公會晉侯宋公衛侯曹伯莒子邾子滕子
薛伯小邾子齊世子光伐鄭十二月己亥同盟于
戱
十一年夏四月公會晉侯宋公衛侯曹伯齊世子
光莒子邾子滕子薛伯把伯小邾子伐鄭秋七月
己未同盟于亳城北
十八年冬十月公會晉侯宋公衛侯鄭伯曹伯莒
子邾子滕子薛伯把子小邾子同圍齊
十九年春王正月諸侯盟于祝柯
二十年夏六月庚申公會晉侯齊侯宋公衛侯鄭
伯曹伯莒子邾子滕子薛伯把伯小邾子盟于澶
淵
二十五年五月公會晉侯宋公衛侯鄭伯曹伯莒
子邾子滕子薛伯把伯小邾子于夷儀秋八月己
巳同盟于重丘
昭十三年秋公會劉子晉侯齊侯宋公衛侯鄭伯曹
伯莒子邾子滕子薛伯把伯小邾子于平丘八月
甲戌同盟于平丘公不與盟
二十六年秋公會齊侯莒子邾子把伯盟于鄟陵
定四年三月公會劉子晉侯宋公蔡侯衛侯陳子鄭
伯許男曹伯莒子邾子頓子胡子滕子薛伯把伯
小邾子齊國夏于召陵侵楚五月公及諸侯盟于
臯鼬
七年秋齊侯鄭伯盟于鹹
齊侯衛侯盟于沙
八年冬衛侯鄭伯盟于曲濮
十二年冬十月癸亥公會齊侯盟于黃
大夫
隠元年九月及宋人盟于宿
八年九月辛卯公及莒人盟于浮來
桓十一年春正月齊人衛人鄭人盟于惡曹
九月柔會宋公陳侯蔡侯盟于析
莊九年春公及齊大夫盟于蔇
十九年秋公子結媵陳人之婦于鄄遂及齊侯宋
公盟
二十二年秋七月丙申及齊高傒盟于防
僖十九年冬會陳人蔡人楚人鄭人盟于齊
二十年秋齊人狄人盟于邢
二十一年春宋人齊人楚人盟于鹿上
二十九年夏會王人晉人宋人齊人陳人蔡人秦
人盟于翟泉
三十二年夏衛人侵狄秋衛人及狄盟
文二年三月乙巳及晉處父盟
夏六月公孫敖會宋公陳侯鄭伯晉士榖盟于垂
隴
七年秋八月公會諸侯晉大夫盟于扈
八年冬十月壬午公子遂會晉趙盾盟于衡雍乙
酉公子遂會雒戎盟于暴
十年及蘇子盟于女栗
十六年春季孫行父會齊侯于陽榖齊侯弗及盟
六月戊辰公子遂及齊侯盟于郪丘
宣十二年晉人宋人衛人曹人同盟于清丘
成元年夏臧孫許及晉侯盟于赤棘
二年六月癸酉季孫行父臧孫許叔孫僑如公孫
嬰齊帥師會晉郤克衛孫良夫曹公子首及齊侯
戰于鞌齊師敗績秋七月齊侯使國佐如師己酉
及國佐盟于袁婁
十一月公會楚公子嬰齊子蜀丙申公及楚人秦
人陳人宋人衛人鄭人齊人曹人邾人薛人鄫人
盟于蜀
三年十一月晉侯使荀庚來聘衛侯使孫良夫來
聘丙午及荀庚盟丁未及孫良夫盟
十一年三月晉侯使郤犨來聘己丑及郤犨盟
十六年十二月乙丑季孫行父及晉郤犨盟于扈
十八年十二月仲孫蔑會晉侯宋公衛侯邾子齊
崔杼同盟于虚朾
㐮三年六月戊寅叔孫豹及諸侯之大夫及陳袁僑
盟
七年冬十月衛侯使孫林父來聘壬戌及孫林父
盟
十五年春宋公使向戌來聘二月己亥及向戌盟
于劉
十六年三月公會晉侯宋公衛侯鄭伯曹伯莒子
邾子薛伯把伯小邾子于溴梁戊寅大夫盟
二十年正月辛亥仲孫速會莒人盟于向
二十七年夏叔孫豹會晉趙武楚屈建蔡公孫歸
生衛石惡陳孔奐鄭良霄許人曹人于宋秋七月
辛巳豹及諸侯之大夫盟于宋
昭十一年五月仲孫貜會邾子盟于祲&KR1444;
定三年冬仲孫何忌及邾子盟于拔
哀二年春王二月季孫斯叔孫州仇仲孫何忌帥師
伐邾取漷東田及沂西田癸巳叔孫州仇仲孫何
忌及邾子盟于句繹
來盟
桓十四年春正月公會鄭伯于曹夏五(闕文)鄭伯使其
弟語來盟
閔二年冬齊高子來盟
僖四年正月公會齊侯宋公陳侯衛侯鄭伯許男曹
伯侵蔡蔡潰遂伐楚次于陘夏楚屈完來盟于師
盟于召陵
文十五年三月宋司馬華孫來盟
宣七年春衛侯使孫良夫來盟
襄二十九年五月把子來盟
涖盟
僖三年秋齊侯宋公江人黃人會于陽榖冬公子友
如齊涖盟
文七年冬徐伐莒公孫敖如莒涖盟
昭七年正月暨齊平三月叔孫婼如齊涖盟
定十一年冬及鄭平叔還如鄭涖盟
古者天子廵守諸侯入朝王皆為壇於國門之外加方
明焉天子祀之蓋以為盟尸也先王躬誠明之德以臨
下人孰不信而必有事乎齊盟者蓋在我者可以質諸
鬼神而不疑然後可以責人之信已且在我可任而在
人者不可保故也殺牲而㰱其血以示信之由衷珠槃
玉敦以奉之以示意之精純載書以示言之可復雖然
不先以德則神弗聽而誠弗固凡春秋之盟是也然以
齊桓之德葵丘之會猶能使諸侯束牲載書而不㰱血
則先王躬誠明以涖之可知矣經有同盟者杜氏謂異
服也有涖盟者榖梁謂外前定之詞也有來盟者榖梁
謂内前定之詞也
胥命
桓三年夏齊侯衛侯胥命于蒲
春秋五禮例宗卷八
