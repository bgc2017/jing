春秋公羊經傳解詁襄公第九
何休學
元年春王正月公即位仲孫蔑會晉欒黶宋華
元衛寗殖曹人莒人邾婁人滕人薛人圍宋彭城
宋華元曷爲與諸侯圍宋彭城(据晉趙鞅以地正國加叛文今此無如叛文故問之)
(〇殖市力反)爲宋誅也(故華元無惡文○爲宋于僞反下爲宋楚爲井注同)其爲宋誅奈
何魚石走之楚楚爲之伐宋取彭城以封魚石魚
石之罪奈何以入是爲罪也(說在成十八年書者善諸侯爲宋誅雖不能誅猶有屈彊)
(臣之助)楚巳取之矣曷爲繫之宋(据莒人伐𣏌取牟婁後莒牟夷以牟婁來奔不繫𣏌)
不與諸侯專封也(故奪繫於宋使若宋邑者楚救不書者從封内兵也)夏晉韓屈
帥師伐鄭〇仲孫蔑會齊崔杼曹人邾婁人𣏌人
次于合(刺欲救宋而後不能也知不救鄭者時鄭背中國不能救不得刺〇于合二傳作鄫背音佩)○秋楚
公子壬夫帥師侵宋九月辛酉天王崩邾婁子
來朝冬衛侯使公孫剽來聘(〇剽匹妙反)晉侯使荀
罃來聘
二年春王正月葬簡王鄭師伐宋〇夏五月庚
寅夫人姜氏薨○六月庚辰鄭伯睔卒(不書葬者諱伐喪○睔古)
(囷反)○晉師宋師衛寗殖侵鄭秋七月仲孫蔑會
晉荀罃宋華元衛孫林父曹人邾婁人于戚〇己
丑葬我小君齊姜齊姜者何齊姜與繆姜則未知
其爲宣夫人與成夫人與(齊姜者宣公夫人九年繆姜者成公夫人也傳家依違者襄公)
(服繆姜喪未踰年親自伐鄭有惡故傳從内義不正言也○繆音穆人與音餘下同)叔孫豹如宋冬
月公會單子晉侯宋公衛侯鄭伯莒子邾婁子齊
世子光己未同盟于雞澤(盟下日者信在世子光也)陳侯使袁
僑如會其言如會何(据曹伯襄言會諸侯鄫子言會盟〇僑其驕反)後會也(不直)
(言會盟者時諸侯不親與袁僑盟又下方殊及之)戊寅叔孫豹及諸侯之大夫及
陳袁僑盟曷爲殊及陳袁僑(据俱諸侯之天夫也言之大夫者辟諸侯與大夫皆盟)
爲其與袁僑盟也(陳鄭楚之與國陳侯有慕中國之心有疾使大夫會諸侯欲附䟽不復備責遂與之盟共)
(結和親故殊之起主爲與袁僑盟也復出陳者喜得陳國也不重出地有諸侯在臣繫君故因上地〇爲其于僞反注同不復扶又反下同重)
(直用反)○秋公至自會○冬晉荀罃帥師伐許
四年春王三月已酉陳侯午卒夏叔孫豹如晉
○秋七月戊子夫人弋氏薨(〇弋氏以職反莒女也左氏作姒氏)葬陳
成公八月辛亥葬我小君定弋定弋者何襄公
之母也(定弋莒女也襄公者成公之妾子○定弋左氏作定姒)冬公如晉陳人圍頓
五年春公至自晉夏鄭伯使公子發來聘叔孫
豹鄫世子巫如晉外相如不書此何以書(据晉卻克與臧孫許)
(同時而聘于齊不書○巫丘扶反)爲叔孫豹率而與之俱也(以不殊鄫世子俱言如也)
(○爲于僞反)叔孫豹則曷爲率而與之俱(据非内大夫)蓋舅出
也(巫者鄫前夫人襄公母姊妹之子也俱莒外孫故曰舅出)莒將滅之故相與往殆乎
晉也(殆疑疑讞于晉齊人語〇疑讞魚竭反)莒將滅之則曷爲相與往殆
乎晉(据當以兵救之)取後乎莒也其取後乎莒奈何莒女
有爲鄫夫人者蓋欲立其出也(時莒女嫁爲鄫後夫人夫人無男有女還嫁之于莒)
(有外孫鄫子愛後夫人而無子欲立其外孫主者者善之得爲善者雖揚父之惡救國之滅者可也)仲孫蔑衛孫
林父會吳于善稻(不殊衛者晉侯欲會吳于戚使魯衛先通好見使卑故不殊蓋起所恥○善稻左氏)
(作善道好呼報反)○秋大雩(先是襄公數用兵圍彭城城虎牢三年再會四年如晉踰年乃反又賦歛重恩澤不)
(施之所致○數所角反歛力驗反)楚殺其大夫公子壬夫○公會晉
侯宋公陳侯衛侯鄭伯曹伯莒子邾婁子滕子薛
伯齊世子光吳人鄫人于戚吳何以稱人(据上善稻之會不稱)
(人)吳鄫人云則不辭(孔子曰言不順則事不成方以吳抑鄫國列在稱人上不以順辭故進吳稱人)
(所以抑鄫者經書莒人滅鄫又與巫訴巫當存惡鄫文不見見惡必以吳者夷狄尚知父死子繼故以甚鄫也等不使鄫稱國者鄫不如夷狄)
(故不得與夷狄同文○惡鄫烏路反不見賢徧反)公至自會〇冬戍陳孰戍之
諸侯戍之曷爲不言諸侯戍之(据下救陳言諸侯)離至不可
得而序(離至離別前後至也陳坐欲與中國被強楚之害中國宜雜然同心救之乃解怠前後至故不序以刺中國之無信)
(○雜然七合反又如字十年注同解古賣反)故言我也(言我者以魯至時書與魯微者同文微者同文者使若城楚丘)
(辟魯獨戍之戍例時)楚公子貞帥師伐陳公會晉侯宋公
衛侯鄭伯曹伯莒子邾婁子滕子薛伯齊世子光
救陳十有二月公至自救陳辛未季孫行父卒
六年春王三月壬午𣏌伯姑容卒(始卒便名日書葬者新黜未忍便略也)
夏宋華弱來奔秋葬𣏌桓公滕子來朝○
莒人滅鄫(莒稱人者莒公子鄫外孫稱人者從莒無大夫也言滅者以異姓爲後莒人當坐滅也不月者取後于莒非兵)
(滅)〇冬叔孫豹如邾婁季孫宿如晉十有二
月齊侯滅萊曷爲不言萊君出奔(据譚子言奔〇曷爲于僞反)國
滅君死之正也(明國當存不書殺萊君者舉滅國爲重〇重直用反)
七年春郯子來朝(〇郯音談)夏四月三卜郊不從乃免
牲〇小邾婁子來朝城費(〇費音秘)○秋季孫宿如
衛八月&KR0977;(先是郯小邾婁來朝有賓主之賦加以城費季孫宿如衛煩擾之應〇&KR0977;音終一音鍾)冬十
月衛侯使孫林父來聘壬戍及孫林父盟楚
公子貞帥師圍陳十有二月公會晉侯宋公陳
侯衛侯曹伯莒子邾婁子于鄬(〇鄬于委反字林凡吹反)鄭伯
髠原如會未見諸侯丙戍卒于操操者何鄭之邑
也諸侯卒其封内不地此何以地(据陳侯鮑卒不地〇髠原苦門反左氏作)
(髠頑操七報反一音七南反左氏作鄵)隱之也何隱爾弑也孰弑之其大
夫弑之曷爲不言其大夫弑之(据鄭公子歸生弑其君夷書○殺也音試下及注皆)
(同)爲中國諱也曷爲爲中國諱(据歸生弒君不爲中國諱〇爲中于僞反下及)
(注皆同)鄭伯將會諸侯于鄬其大夫諫曰中國不足
歸也則不若與楚鄭伯曰不可其大夫曰以中國
爲義則伐我喪(据城虎牢事)以中國爲彊則不若楚(言楚)
(屬圍陳不能救〇屬音燭)於是弑之(禍由中國無義故深諱使若自卒〇旤由音禍)鄭伯髠原
何以名(据陳侯如會不名)傷而反未至乎舍而卒也(舍昨日所舍止處也)
(以操鄭邑知傷而反也未見諸侯尚往辭知未至舍也云爾者古者保辜諸侯卒名故於如會名之明如會時爲大夫所傷以傷辜死也君親)
(無將見辜者辜内當以弑君論之辜外當以傷君論之〇處昌慮反見辜賢徧反)未見諸侯其言如
會何致其意也(鄭伯欲與中國意未逹而見弒故養遂而致之所以逹賢者之心)陳侯逃
歸(起鄭伯欲與中國卒逢其禍諸侯莫有恩痛自疾之心於是懼然後逃歸故書以刺中國之無義加逃者抑陳侯也孔子曰夷狄之)
(有君不如諸夏之亡不當背也○背音佩)
八年春王正月公如晉(月者起鄬之會鄭伯以弒陳侯逃歸公獨脩禮於大國得自安之道故善)
(錄之○以殺音試)夏葬鄭僖公賊未討何以書葬爲中國
諱也(探順上事使若無賊然不月者本實當去葬責臣子故不足也〇爲中于僞反去起吕反)鄭人侵蔡
獲蔡公子燮此侵也其言獲何(据宋師敗績獲宋華元戰乃言獲也○夑素恊)
(反)侵而言獲者適得之也(時適遇值其不備獲得之易不言取之者封内兵不書嫌如子)
(糺取一人故言獲起有兵也又將兵禦難不明候伺雖不戰鬭當坐獲〇易以䜴反難乃旦反伺音司又息嗣反)〇季孫
宿會晉侯鄭伯齊人宋人衛人邾婁人于邢丘(〇邢音刑)
〇公至自晉莒人伐我東鄙〇秋九月大雩(由城費公)
(比出會如晉莒人伐我動擾不恤民之應)冬楚公子貞帥師伐鄭〇晉侯
使士匄來聘
九年春宋火曷爲或言災或言火大者曰災小者
曰火(大者謂正侵社稷宗廟朝廷也下此則小矣災者離本辭故可以見火〇宋火二傳作宋災離力智反見賢徧反)然則
内何以不言火(据西宫災不言火)内不言火者甚之也(春秋以内爲天)
(下法動作當先自克責故小有火如大有災)何以書記災也外災不書此何
以書爲王者之後記災也(是時周樂巳毀先聖法度浸疏遠不用之應〇爲王于僞反浸)
(子鴆反)夏季孫宿如晉五月辛酉夫人姜氏薨○
秋八月癸未葬我小君繆姜冬公會晉侯宋公
衛侯曹伯莒子邾婁子滕子薛伯𣏌伯小邾婁
子齊世子光伐鄭十有二月已亥同盟于戲(事連)
(上伐不致者惡公服繆姜喪未踰年而親伐鄭故奪臣子辭〇戲許宜反惡烏路反)楚子伐鄭
十年春公會晉侯宋公衛侯曹伯莒子邾婁子滕
子薛伯𣏌伯小邾婁子齊世子光會吳于柤(〇柤莊加)
(反)○夏五月甲午遂滅偪陽(○偪音福又彼力反)公至自會(滅日)
(者甚惡諸侯不崇禮義以相安反遂爲不仁開道彊夷滅中國中國之禍連蔓日及故疾錄之滅止于取邑例不當書晉書致者深諱使若公)
(與上會不與下滅〇惡烏路反道音導蔓音萬公與音預下同)楚公子貞鄭公孫輙帥師
伐宋晉師伐秦秋莒人伐我東鄙公會晉
侯宋公衛侯曹伯莒子邾婁子齊世子光滕子薛
伯𣏌伯小邾婁子伐鄭冬盗殺鄭公子斐公子
發公孫輙(不言其大夫者降從盗故與盗同文〇斐芳尾反左氏作騑)○戍鄭虎牢孰
戍之諸侯戍之曷爲不言諸侯戍之離至不可得
而序故言我也(刺諸侯旣取虎牢以爲蕃蔽不能雜然同心安附之〇爲蕃方元反)諸侯巳
取之矣曷爲繫之鄭(据莒牟夷以牟婁來奔本𣏌之邑不繫于杞)諸侯莫之
主有故反繫之鄭(諸侯本無利虎牢之心欲共以距楚爾無主有之者故不當坐取邑故反繫之鄭見其意)
(也所以見之者上諱伐喪不言取今刺戍之舒緩嫌於義反故正之云爾〇諸侯莫之主有絶句見其賢徧反下同)楚公子
貞帥師救鄭公至自伐鄭
十有一年春王正月作三軍三軍者何三卿也(爲軍)
(置三卿官也卿大夫爵號大同小異方据上卿道中下故揔言三卿○爲軍于僞反年末同)作三軍何以書
(欲問作多書乎作少書乎故復全舉句以問之〇復扶又反)譏何譏爾古者上卿下卿
上士下士(說古制司馬官數古者諸侯有司徒司空上卿各一下卿各二司馬事省上下卿各一上士相上卿下士相下)
(卿足以爲治襄公委任彊臣國家内亂兵革四起軍職不共不推其原乃益司馬作中卿官踰王制故譏之言軍者本以軍數置之月者重錄)
(之〇省所景反相上息亮反下同治直吏反共音恭)夏四月四卜郊不從乃不郊
(成公下文不致此致者襄公但不免牲爾不怨懟無所起○懟直類反)〇鄭公孫舍之帥師侵
宋公會晉侯宋公衛侯曹伯齊世子光莒子邾
婁子滕子薛伯𣏌伯小邾婁子伐鄭秋七月己
未同盟于京城北(○京城北左氏作亳城北)公至自伐鄭楚子
鄭伯伐宋○公會晉侯宋公衛侯曹伯齊世子光
莒子邾婁子滕子薛伯𣏌伯小邾婁子伐鄭會于
蕭魚此伐鄭也其言會于蕭魚何(据伐鄭常難今有詳錄之文〇難乃)
(旦反)蓋鄭與會爾(中國以鄭故三年之中五起兵至是乃服其後無干戈之患二十餘年故喜而詳錄其會起得)
(鄭爲重〇與音預)公至自會楚人執鄭行人良霄(〇霄音消)
冬秦人伐晉(爲楚救鄭)
十有二年春王三月莒人伐我東鄙圍台邑不言
圍此其言圍何伐而言圍者取邑之辭也伐而不
言圍者非取邑之辭也(外取邑有嘉惡當書不直言取邑者深恥中國之無信也前九年伐)
(得鄭同盟于戲楚伐鄭不救卒爲鄭所背中國以弱蠻荆以強兵革亟作蕭魚之會服鄭最難不務長和親復相貪犯故諱而言圍以起之月)
(者加責之〇台他來反又音臺背音佩亟去冀反難乃旦反長丁丈反)季孫宿帥師救台遂
入運(入運者討叛也封内兵書者爲遂舉討叛惡遂者得而不取與不討同故言入起其事)大夫無遂事
此其言遂何公不得爲政爾(時公微弱政散不行故季孫宿遂取鄆以自益其邑)
夏晉侯使士彭來聘秋九月吳子乘卒(至此卒者與中國會)
(同本在楚後賢季子因始卒其父是後亦欲見其迭爲君卒皆不日吳遠于楚〇迭大結反)○冬楚公子貞
帥師侵宋〇公如晉
十有三年春公至自晉夏取詩詩者何邾婁之
邑也曷爲不繫乎邾婁諱亟也(諱背蕭魚之會亟〇取詩二傳作邿亟去冀反)
(注同背音佩)秋九月庚辰楚子審卒○冬城防
十有四年春王正月季孫宿叔老會晉士匄齊人
宋人衛人鄭公孫囆曹人莒人邾婁人滕人薛人
𣏌人小邾婁人會吳于向(月者危刺諸侯委任大夫交會彊夷臣日以彊三年之後君若贅旒)
(然〇囆勑邁反二傳作蠆向舒亮反綴流知銳反又作丁悅反一本作贅旒)二月乙未朔日有食
之(是後衛侯爲彊臣所逐出奔溴梁之盟信在大夫)夏四月叔孫豹會晉荀偃
齊人宋人衛北宮結鄭公孫囆曹人莒人邾婁人
滕人薛人𣏌人小邾婁人伐秦○己未衛侯衎出
奔齊(日者爲孫氏寗氏所逐後寗氏復納之出納之者同當相起故獨日也不書孫寗逐君者舉君絶爲重見逐說在二十七年〇)
(復扶又反)莒人侵我東鄙○秋楚公子貞帥師伐吳○
冬季孫宿會晉士匄宋華閱衛孫林父鄭公孫囆
莒人邾婁人于戚(〇閱音悅)
十有五年春宋公使向戍來聘(○戍音恤)二月己亥及
向戍盟于劉○劉夏逆王后于齊劉夏者何天子
之大夫也劉者何邑也其稱劉何(据宰渠伯糾繫官○劉夏戶雅反)以
邑氏也(諸侯入爲天子大夫不得氏國稱本爵故以所受采邑氏稱子所謂采者不得有其土地人民采取其租稅爾禮記)
(王制曰天子三公之田視公侯卿視伯大夫視子男元士視附庸稱子者參見義顧爲天子大夫亦可以見諸侯不生名亦可以見爵亦可以)
(見大夫稱傳曰天子大夫是也不稱劉子而名者禮逆王后當使三公故貶去大夫明非禮也〇采邑七代反下謂采同租稅子奴反下舒銳)
(反見義賢徧反下同大夫稱尺證反去起吕反)外逆女不書此何以書過我也
(明魯當共送迎之禮〇過古禾反共音恭)夏齊侯伐我北鄙圍成(俱犯蕭魚此不月十二年)
(月者疾始可知)公救成至遇其言至遇何(据季孫宿救台不言所至)不敢進
也(兵不敵不敢進也不言止次如公次于郎以刺之者量力不責重民也故與至㰎同文封内兵書者爲不進張本〇攜戶圭反又囚)
(兖反爲于僞反)季孫宿叔孫豹帥師城成郛(〇郛芳夫反)秋八
月丁巳日有食之(是後湨梁之盟信在大夫齊蔡莒吳衛之禍徧滿天下)邾婁人
伐我南鄙○冬十有一月癸亥晉侯周卒(〇周一本作雕)
十有六年春王正月葬晉悼公○三月公會晉侯
宋公衛侯鄭伯曹伯莒子邾婁子薛伯𣏌伯小邾
婁子于湨梁(○狊本又作湨古闃反)戊寅大夫盟諸侯皆在是
其言大夫盟何(据葵丘之盟諸侯皆在有大夫不言大夫盟)信在大夫也(故書)
(大夫盟不言諸侯之大夫者起信在大夫)何言乎信在大夫(据上三年戊寅不起)徧刺天
下之大夫也曷爲徧刺天下之大夫(据戊寅不刺之○徧刺音遍下及下)
(注同)君若贅旒然(旒旂旒贅繫屬之辭若今俗名就壻爲贅壻矣以旂旒喻者爲下所執持東西旒者其)
(數名禮記玉藻曰天子旂十有二旒諸侯九卿大夫七士五不言諸侯之大夫者明所刺者非但會上大夫并徧刺天下之大夫不殊内大夫)
(者欲一其文見惡同也至此所以徧刺之者蕭魚之會服鄭最難諸侯勞倦莫肯復出而大夫常行三委于臣而君遂失權大夫故得信在故)
(孔子曰唯器與名不可以假人不重出地者與三年雞澤大夫盟同義○贅章銳反本又作綴丁衛反又丁劣反繫屬也旒音留本又作流旌)
(旗之旒屬音燭見惡賢徧反難乃旦反復扶又反重直用反)晉人執莒子邾婁子以
歸(錄以歸者甚惡晉有罪無罪皆當歸京師不得自治之○惡烏路反)齊侯伐我北鄙○
夏公至自會五月甲子地震(是時湨梁之盟政在臣下其後叛臣二弑君五)
(楚滅舒鳩齊侯襲莒乖離出奔兵事最甚)叔老會鄭伯晉荀偃衛寗殖宋
人伐許〇秋齊侯伐我北鄙圍成大雩(先是伐許齊侯圍成)
(動民之應)冬叔孫豹如晉
十有七年春王二月庚午邾婁子瞷卒(○瞷音閑或下姦反左氏)
(作牼)宋人伐陳〇夏衛石買帥師伐曹秋齊侯
伐我北鄙圍洮(〇洮他刀反左氏作桃)齊高厚帥師伐我北
鄙圍防〇九月大雩(比年仍見圍不暇恤民之應)宋華臣出奔陳
〇冬邾婁人伐我南鄙
十有八年春白狄來白狄者何夷狄之君也何以
不言朝不能朝也(〇言朝直遥反下同)夏晉人執衛行人石
買秋齊師伐我北鄙〇冬十月公會晉侯宋公
衛侯鄭伯曹伯莒子邾婁子滕子薛伯𣏌伯小邾
婁子同圍齊曹伯負芻卒于師○楚公子午帥師
伐鄭
十有九年春王正月諸侯盟于祝阿(下有執不日者善同伐齊故襃與信)
(辭○祝阿二傳作祝柯)晉人執邾婁子公至自伐齊此同圍齊
也何以致伐(据諸侯圍許致圍)未圍齊也(故致伐起)未圍齊則其
言圍齊何抑齊也曷爲抑齊(据侵蔡伐楚猶不抑)爲其亟伐也
或曰爲其驕蹇使其世子處乎諸侯之上也(以下葬略或說)
(是也亟伐者并數爾加圍者明當從滅死二等奪其爵土○爲其于僞反下同亟去冀反注同憍蹇紀橋反本又作驕下紀輦反并數必政反)
(下所主反下數年同)取邾婁田自漷水其言自漷水何(据齊人取濟西田不)
(言自濟水○漷火虢反徐音郭取濟子禮反下同)以漷爲竟也何言乎以漷爲竟
(据取邑未嘗道竟界)漷移也(魯本與邾婁以漷爲竟漷移入邾婁界魯隨而有之諸侯土地本有度數不得隨水隨水)
(有之當坐取邑故云爾)〇季孫宿如晉葬曹成公○夏衛孫
林父帥師伐齊秋七月辛卯齊侯瑗卒(○瑗于眷反一音環)
(二傳作環)○晉士匄帥師侵齊至榖聞齊侯卒乃還還
者何善辭也何善爾大其不伐喪也此受命乎君
而伐齊則何大乎其不伐喪(据公子買戍衛不卒戍言戍衛遂公意)大夫
以君命出進退在大夫也(禮兵不從中御外臨事制宜當敵爲師唯義所在士匄聞齊侯卒引)
(師而去恩動孝子之心義服諸侯之君是後兵寢數年故起時善之言乃者士匄有難重廢君命之心故見之言至榖者未侵齊也言聞者在)
(竟外舉侵者張本○難乃旦反見賢徧反)八月丙辰仲孫蔑卒○齊殺其
大夫高厚〇鄭殺其大夫公子喜(〇喜二傳作嘉)冬葬齊
靈公(不月者抑其父嫌子可得無過故奪臣子恩明光代父從政處諸侯之上不孝也)城西郛(言西郛者)
(据都城錄道東西)叔孫豹會晉士匄于柯(○柯古河反)城武城
二十年春王正月辛亥仲孫遬會莒人盟于向(○遫)
(音速)○夏六月庚申公會晉侯齊侯宋公衛侯鄭伯
曹伯莒子邾婁子滕子薛伯𣏌伯小邾婁子盟于
澶淵(○澶市然反)秋公至自會仲孫遬帥師伐邾婁
○蔡殺其大夫公子燮蔡公子履出奔楚〇陳
侯之弟光出奔楚(爲二慶所譖還在二十三年〇弟光左氏傳作弟黃)叔老如齊
○冬十月丙辰朔日有食之(自湨梁之盟臣恣日甚故比年日食)季孫
宿如宋
二十有一年春王正月公如晉(月者湨梁之盟後中國方乖離善公獨能與大國)
○邾婁庶其以漆閭丘來奔邾婁庶其者何邾婁
大夫也邾婁無大夫此何以書(据快無氏〇&KR0238;音七閭力於反快苦夬反)重
地也(惡受人叛臣邑故重而書之不言叛者舉地言奔則魯坐受與庶其叛兩明故省文也○惡烏路反)〇夏公
己巳𣏌伯匄卒(〇匄古害反)夏邾婁鼻我來奔邾婁
鼻我者何邾婁大夫也邾婁無大夫此何以書以
近書也(以奔無他義知以治近升平書也所傳聞世見治始起外諸夏錄大略小大國有大夫小國略稱人所聞之世内諸)
(夏治小如大廪廪近升平故小國有大夫治之漸也見於邾婁者自近始也獨舉一國者時亂實未有大夫治亂不失其實故取足張法而巳)
(○鼻我二傳作卑我以治直吏反下見治治之漸同近升平附近之近丅近升同傳直專反見治賢徧反下同)○葬𣏌孝
公陳殺其大夫慶虎及慶寅陳侯之弟光自
楚歸于陳(前爲二慶所譖出奔楚楚人治其罪陳人誅二慶及光故言歸宋大夫山譖華元貶此不貶者殺二慶而)
(光歸譖光可知〇譖側䲴反)〇晉欒盈復入于晉入于曲沃曲沃者
何晉之邑也其言入于晉入于曲沃何(据當舉重〇復入扶又反注同)
欒盈將入晉晉人不納由乎曲沃而入也(欒盈本欲入晉篡大)
(夫位晉人不納更入於曲沃得其士衆以入晉國曲沃大夫當坐故復言入篡大夫位例時)〇秋齊侯伐衛
遂伐晉八月叔孫豹帥師救晉次于雍渝曷爲
先言救而後言次(据次于聶北救邢○渝羊朱反左氏作榆聶女輙反)先通君命也
(惡其不遂君命而專止次故先通君命言救○惡烏路反)○己卯仲孫遬卒○冬十月
乙亥臧孫紇出奔邾婁(○紇恨發反)○晉人殺欒盈曷
爲不言殺其大夫(据篡得大夫之位)非其大夫也(明非君所置不得爲大夫)
(無大夫文而殺之稱人者從討賊辭大其除亂也)齊侯襲莒
二十有四年春叔孫豹如晉〇仲孫羯帥師侵齊
(○仲孫偈本又作褐亦作羯同居謁反)○夏楚子伐吳〇秋七月甲子朔日
有食之旣(是後楚滅舒鳩齊崔杼衛寗喜弑其君)○齊崔杼帥師伐莒○
大水(前此叔孫豹救晉仲孫羯侵齊此興師衆民怨之所生)八月癸巳朔日有食之
(與甲子同)○公會晉侯宋公衛侯鄭伯曹伯莒子邾婁子
滕子薛伯𣏌伯小邾婁子于陳儀(○陳儀二傳作夷儀二十五年同)
冬楚子蔡侯陳侯許男伐鄭公至自會陳鍼
宜咎出奔楚(○咸本又作鍼其廉反咎其九反)〇叔孫豹如京師大
饑(有死傷曰大饑無死傷曰饑)
二十有五年春齊崔杼帥師伐我北鄙夏五月
乙亥齊崔杼弑其君光公會晉侯宋公衛侯鄭
伯曹伯莒子邾婁子滕子薛伯𣏌伯小邾婁子于
陳儀○六月壬子鄭公孫舍之帥師入陳(日者陳鄭俱楚之與國今)
(鄭背楚入陳明中國當憂助鄭以離楚弱陳故爲中國憂錄之○背音佩爲于僞反)秋八月己巳諸侯
同盟于重丘(會盟再出不舉重者起諸侯欲誅崔杼故詳錄之○重直龍反)公至自會○
衛侯人于陳儀陳儀者何衛之邑也曷爲不言入
于衛(据與鄭突入櫟同○櫟力狄反)諼君以弑也(以先言入後言弑也時衛侯爲剽所篡逐不能以義)
(自復詐願居是邑爲剽臣然後候間伺便使寗喜弒之君子恥其所爲故就爲臣以諼君惡之未得國言入者起詐篡從此始○諼況元反以)
(弒音試注同後年放此伺便音司下婢面反惡烏路反)楚屈建帥師滅舒鳩(○屈居勿反)
冬鄭公孫囆帥師伐陳十有二月吳子謁伐
楚門于巢卒門于巢卒者何入門乎巢而卒也入
門乎巢而卒者何入巢之門而卒也(以先言門後言于巣吳子欲伐楚過)
(巢不假塗卒暴入巢門門者以爲欲犯巢而射殺之君子不怨所不知故與巣得殺之使若吳爲自死文所以彊守禦也書伐者明持兵入門)
(乃得殺之〇謁左氏作遏卒暴七忽反射食亦反)吳子謁何以名(据諸侯伐人不名)傷而反
未至乎舍而卒也(以名卒間無事知以傷辜死還就張本文伐名知傷而反卒繫巣知未還至舍巣不坐殺)
(復見辜者辜内當以弑君論之辜外當以傷君論之〇復扶又反)
二十有六年春王二月辛卯衛寗喜弑其君剽(寗喜)
(爲衛侯衎弒剽不舉衎弑剽者諼成于喜〇剽匹妙反喜爲于僞反下文爲惡曷爲同)○衛孫林父入于
戚以叛(衎盗國林父未君事衎言叛者林父夲逐衎衎入故叛衎得誅之猶定公得誅季氏故正之云爾)甲午
衛侯衎復歸于衛此諼君以弑也其言復歸何(据齊)
(陽生至陳乞家時書入于齊不書復歸復歸者入無惡文)惡剽也(主惡剽衛侯入無惡則剽惡明矣○惡剽烏路反注及下)
(惡剽以惡并上注故惡反惡惡輕以惡皆同)曷爲惡剽(据齊陽生不書歸惡舍)剽之立於
是未有說也(凡篡立皆緣親親也剽以公孫立於是位尤非其次故衛人未有說喜由此得成諼禍故惡以爲戒)
(也篡重不書反惡此者因重不得書故得惡輕亦欲以見重○有說音悅注同以見賢徧反下出見同)然則曷爲不
言剽之立(据衞人立晉)不言剽之立者以惡衛侯也(欲起衛侯)
(失衆出奔故不書剽立剽立無惡則衛侯惡明矣日者起寗氏復納之故出入同文也寗喜弒君而衛侯歸則寗氏納之明矣以歸出奔俱日)
(知出納之者同衛侯歸而孫氏叛孫氏本與寗氏共逐之亦可知也名者起盗國盗國明則復歸爲惡剽出見矣○復納扶又反)夏
晉侯使荀吳來聘公會晉人鄭良霄宋人曹人
于澶淵秋宋公殺其世子痤(痤有罪故平公書葬〇痤在禾反)晉
人執衛寗喜此執有罪何以不得爲伯討(据寗喜弒君者稱人)
(而執非伯討)不以其罪執之也(明不得以爲功當坐執人)八月壬午許男
寗卒于楚(○寗乃定反)冬楚子蔡侯陳侯伐鄭葬許
靈公
二十有七年春齊侯使慶封來聘夏叔孫豹會
晉趙武楚屈建蔡公孫歸生衛石惡陳孔瑗鄭良
霄許人曹人于宋(〇孔瑗二傳作孔奐)衛殺其大夫寗喜衛
侯之弟鱄出奔晉衛殺其大夫寗喜則衛侯之弟
鱄曷爲出奔晉(据與射姑同○鱄市轉反又音專一音直轉反射音亦又音夜)爲殺寗喜
出奔也曷爲爲殺寗喜出奔(据非同姓〇爲殺于僞反下爲殺爲我爲衛注深爲)
(皆同)衛寗殖與孫林父逐衛侯而立公孫剽寗殖病
將死謂喜曰黜公者非吾意也孫氏爲之(黜猶出逐○黜公勑)
(律反下文注同)我即死女能固納公乎(固猶必也喜者殖子殖本與孫氏共立剽而孫氏獨得其)
(權故有此言○女音汝)喜曰諾寗殖死喜立爲大夫使人謂獻
公曰黜公者非寗氏也孫氏爲之吾欲納公何如
獻公曰子苟欲納我吾請與子盟(盟者欲堅固喜意)喜曰無
所用盟(時喜見獻公多詐欲使公子鱄保之故辭不肯盟曰臣納君義也無用爲盟矣)請使公子鱄
約之(喜素信鱄以爲鱄能保獻公)獻公謂公子鱄曰寗氏將納我
吾欲與之盟其言曰無所用盟請使公子鱄約之
子固爲我與之約矣公子鱄辭曰夫負羈縶(縶馬絆也)
(○羈縶本又作下陟立反馬絆也絆音半)執鈇鑕從君東西南北則是臣
僕庶孽之事也(僕從者庶孽衆賤子猶樹之有孽生〇鈇音甫又方于反鑕之實反從君才用反又如字)
(注同孽魚列反又五割反注及下同)若夫約言爲信則非臣僕庶孽之所
敢與也(鱄見獻公多詐不敢保○與音預)獻公怒曰黜我者非寗氏
與孫氏凡在爾(欲以此語迫從令必約之○令力呈反)公子鱄不得巳而
與之約巳約歸至殺寗喜(獻公歸至國背約殺寗喜〇背約音佩下同)公子
鱄挈其妻子而去之(慙恚不能保獻公〇挈苦結反恚一睡反)將濟于河攜
其妻子(攜猶提也)而與之盟(恐乘舟有風波之害己意不得展故將濟豫與之盟)曰苟有
履衛地食衛粟者昧雉彼視(昧割也時割雉以爲盟猶曰視彼割雉負此盟則如)
(彼矣傳極道此者見獻公無信刺鱄兄爲彊臣所逐旣不能救又移心事剽背爲姦約獻公雖復因喜得反誅之小負未爲大惡而深以自絶)
(所謂守小信而忘大義拘小介而失大忠不爲君漏言者即漏言當坐殺大夫不得以正葬正葬明喜有罪〇昧舊音刎亡粉反一音末又音)
(蔑割也見獻賢徧反下見此同復扶又反介音界)秋七月辛巳豹及諸侯之大
夫盟于宋曷爲再言豹(据盟于首載不再出公)殆諸侯也(殆危也危)
(諸侯故再出豹懼錄之)曷爲殆諸侯(据首載不殆)爲衛石惡在是也
曰惡人之徒在是矣(衛侯衎不信而使惡臣石惡來故深爲諸侯危懼其將負約爲禍原先見此者)
(衎負鱄殺喜得書葬嫌於義絶可欲起其小負會盟再出不舉重者方再出豹也石惡惡者下出奔是也)冬十有二
月乙亥朔日有食之(是後閽殺吳子餘祭蔡世子般弒其君莒人弒其君之應〇閽殺音昏下音弑)
(二十九年同祭側界反)
二十有八年春無冰(豹羯爲政之所致)夏衛石惡出奔晉
〇邾婁子來朝秋八月大雩(公方久如楚先是䂊賦于民之所致)仲孫
羯如晉冬齊慶封來奔十有一月公如楚(如楚皆月)
(者危公朝夷狄也)○十有二月甲寅天王崩(靈王)○乙未楚子
昭卒(乙未與甲寅相去四十二日蓋閏月也葬以閏數卒不書閏者正取朞月明朞三年之喪始死得以閏數非死月不得數閏〇)
(閏數所主下同期月居其反作朞)
二十有九年春王正月公在楚何言乎公在楚(据成)
(十一年正月公在晉不書)正月以存君也(正月歲終而復始臣子喜其君父與歲終而復始執贄存之故言在)
(在晉不書在楚書者惡襄公久在夷狄爲臣子危錄之〇而復扶又反下皆同惡襄烏路反下惡以同爲臣于僞反下故爲爲季子傳凡爲同)
夏五月公至自楚〇庚午衛侯衎卒閽弑吳子
餘祭閽者何門人也(守門人號)刑人也(以刑爲閽古者肉刑墨劓臏宮與大辟而五孔)
(子曰三皇設言民不違五帝畫象世順機三王肉刑揆漸加應世黠巧姦僞多〇劓魚器反臏毗忍反辟婢亦反畫象音獲應世應對之應黠)
(閑八反)刑人則曷爲謂之閽(据非刑人名)刑人非其人也(以刑人爲)
(閽非其人故變盗言閽)君子不近刑人近刑人則輕死之道也(刑人)
(不自賴而用作閽由之出入卒爲所殺故以爲戒不言其君者公家不畜士庶不友放之遠地欲去聽所之故不繫國不繫國故不言其君〇)
(不近附近之近下同)〇仲孫羯會晉荀盈齊高止宋華定衛世
叔齊鄭公孫叚曹人莒人邾婁人滕人薛人小邾
婁人城𣏌(書者𣏌時微善能成王者後)○晉侯使士鞅來聘(〇鞅於丈反)
○𣏌子來盟(貶稱子者微弱不能自城危社稷宗廟當坐善諸侯城之復貶者諸侯自閔而城之非𣏌能以善道致諸)
(侯)○吳子使札來聘吳無君無大夫此何以有君
有大夫(据向之會稱國○札側八反)賢季子也何賢乎季子(据聘不足賢而)
(使賢有君有大夫荆人來聘是也)讓國也其讓國奈何謁也餘祭也夷
昧也與季子同母者四(與并也并季子四人)季子弱而才兄弟
皆愛之同欲立之以爲君謁曰今若是迮而與季
子國(迮起也倉卒意○迮子各反起也卒七忽反)季子猶不受也請無與子
而與弟弟兄迭爲君(迭猶更也〇迭大結反更也更也音庚)而致國乎季
子皆曰諾故諸爲君者皆輕死爲勇飲食必祝(祝因)
(祭祝也論語曰雖䟽食菜羹瓜祭是也〇祝之又反又之六反注同䟽食音嗣)曰天苟有吳國(猶曰天誠欲有)
(吳國當與賢弟)尚速有悔於予身(尚猶努力速疾也悔咎予我也欲急致國于季子意)故謁
也死餘祭也立(故迭爲君)餘祭也死夷昧也立夷昧也
死則國宜之季子者也季子使而亡焉僚者長庶
也即之(緣兄弟相繼而即位所以不書僚篡者緣季子之心惡以己之是揚兄之非故爲之諱所以起至而君之〇季子使所吏)
(反下同僚者力彫反長庶丁丈反下注同)季子使而反至而君之爾(不爲讓國者僚巳得國無)
(讓也)闔廬曰先君之所以不與子國而與弟者凢爲
季子故也將從先君之命與則國宜之季子者也
如不從先君之命與則我宜立者也僚惡得爲君
乎於是使專諸刺僚(闔廬謁之長子光專諸膳宰僚耆炙魚因進魚而刺之○闔戶臘反廬力居反)
(命與音餘下命與同僚焉於虔反本又作惡音烏刺僚七賜反又七亦反注同耆市志反)而致國乎季子季
子不受曰爾弑吾君吾受爾國是吾與爾爲篡也
爾殺吾兄吾又殺爾是父子兄弟相殺終身無巳
也(兄弟相殺者謂闔廬爲季子殺僚○爾殺吾君申志反注殺僚同篡初患反)去之延陵(延陵吳下邑禮公子)
(無去國之義故不越竟)終身不入吳國(不入吳朝旣不忍討闔廬義不可留事)故君子以
其不受爲義以其不殺爲仁(故大其能去以其不以貧賤苟止故推二事與之)賢
季子則吳何以有君有大夫(据其本不賢其君)以季子爲臣
則宜有君者也(方以季子賢許使有臣有大夫故宜有君)札者何吳季子之
名也春秋賢者不名此何以名許夷狄者不壹而
足也(故降字而名)季子者所賢也曷爲不足乎季子許人
臣者必使臣許人子者必使子也(緣臣子尊榮莫不欲與君父共之字季子)
(則遠其君夷狄常例離君父辭故不足以隆父子之親厚君臣之義季子讓在殺僚後豫於此賢之者移諱于闔廬不可以見讓故復因聘起)
(其事○遠于萬反見賢徧反)秋九月葬衛獻公齊高止出奔北
燕(〇燕音烟)○冬仲孫羯如晉
三十年春王正月楚子使薳頗來聘(月者公數如晉希見荅今見聘故喜)
(錄之○薳于委反頗音皮又音彼一音普何反一本作跛者音同二傳作&KR3136;罷數所角反)〇夏四月蔡世子
般弑其君固(不日者深爲中國隱痛有子弒父之禍故不忍言其日○般音班深爲于僞反下爲伯不爲爲中國)
(同)五月甲午宋災伯姬卒(伯姬守禮含悲極思之所生外災例時此日者爲伯姬卒日〇思息)
(吏反)○天王殺其弟年夫(王者得專殺書者惡失親親也未三年不去王者方惡不思慕而殺弟不與子)
(行也不從直稱君者舉重也莒殺意恢以失子行錄設但殺弟不能書是也不爲諱者年夫有罪〇年夫音佞又如字二傳作佞夫惡失烏路)
(反下皆同去起呂反子行下孟反下子行其行同)王子瑕奔晉(稱王子者惡天子重失親親〇重直用反又直)
(勇反)○秋七月叔弓如宋葬宋共姬外夫人不書葬
此何以書隱之也何隱爾宋災伯姬卒焉(說在下也〇共言恭)
其稱謚何(据葬紀伯姬不言謚)賢也何賢爾宋災伯姬存焉有
司復曰火至矣請出伯姬曰不可吾聞之也婦人
夜出(謂有事宗廟)不見傅母不下堂(禮后夫人必有傳母所以輔正其行衛其身也選老大夫)
(爲傳選老大夫妻爲母〇傅母如字又武候反本又作姆同)傅至矣母未至也逮乎火
而死(故賢而錄其謚)○鄭良霄出奔許自許入于鄭鄭人
殺良霄冬十月葬蔡景公賊未討何以書葬君
子辭也(君子爲中國諱使若加弑月者弒父比髠原恥尤重故足諱辭〇加殺音試下同)晉人齊人
宋人衛人鄭人曹人莒人邾婁人滕人薛人𣏌人
小邾婁人會于澶淵宋災故宋災故者何諸侯會
于澶淵凡爲宋災故也會未有言其所爲者此言
所爲何錄伯姬也(重錄伯姬之賢爲諸侯所閔憂○凡爲于僞反下及注所爲同)諸侯相
聚(聚歛也相聚歛財物)而更宋之所喪(更復也如今俗名解浣衣復之爲更衣〇更宋音庚又古孟反復也)
(償也所喪息浪反下注同浣戶管反)曰死者不可復生爾財復矣(復者如故時諸侯共)
(償復其所喪〇復生扶又反償常亮反)此大事也曷爲使微者(据詳錄所爲故)卿
也卿則其稱人何貶曷爲貶(据善事也)卿不得憂諸侯
也(時雖名諸侯使之恩實從卿發故貶起其事明大夫之義得憂内不得憂外所以抑臣道也宋憂内并貶者非救危亡禁作福也)
三十有一年春王正月夏六月辛巳公薨于楚
宮(公朝楚好其宮歸而作之故名之云爾作不書者見者不復見○好其呼報反見者賢徧反下同)秋九月癸
巳子野卒○已亥仲孫羯卒冬十月滕子來會
葬(此書者與叔服同義)癸酉葬我君襄公十有一月莒人
弑其君密州(莒子納去疾及展立莒子廢之展因國人攻莒子殺之去疾奔齊稱人以弒者莒無大夫密州爲君)
(惡民所賤故稱國以弑之)
春秋公羊卷第九
經傳肆阡玖伯㭍拾玖字
注伍阡貳伯㭍拾捌字
音義壹阡陸伯貳拾伍字
