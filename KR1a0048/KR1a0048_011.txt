周易總義卷十一
宋易祓撰
下經
明夷
坤上離下
&KR0306;&KR0306;&KR0306;&KR0320;&KR0306;&KR0320;
(登天)(利貞)(入于南左腹狩)(夷于明夷左股于飛)
明夷之成卦離下坤上夷傷也言聖賢遭時之昏
闇而(闕)傷其明也是以上卦主紂而下卦乃
文王事初之明夷于飛垂其翼則言羑里之難二
之用拯馬壯吉則言濟難之急三之明夷于南狩
得志則言以明事君之義下三爻(闕)
苟有以扶其傷則猶可復其明自四(闕)
體以傷人之明者四言入于左腹則(闕)
其志五言箕子利貞則君子不能
安其(闕)後列紂之位當是時也有箕
子以保護(闕)正救于外或者其庶幾
乎而紂惡日甚(闕)獨夫卒底于亂明夷
之極也聖賢(闕)
明夷利艱貞
彖曰明入地中明夷内文明而外柔順以蒙大難文王
以之利艱貞晦其明也内難而能正其志箕子以之
(闕)明也聖賢處明夷之世固守其
志而不(闕)所守故卦辭曰利艱貞
而已彖辭乃以(闕)義文王得一卦之
用而以離明處坤(闕)釋卦義
故曰内文明而外柔順以蒙大難(闕)一爻
之義而善處六五明夷之世彖(闕)
故曰利艱貞晦其明内難而能正其志(闕)
二四為坎坎險為難于文王則曰大難于箕子則
曰内難各因其所處之位而皆能全其所(闕)
處明夷之世而用晦以免難不足以知(闕)
象曰明入地中明夷君子以蒞衆用晦而明
(闕)衆也用晦而明者離明之不息者也明
入地中其(闕)雖傷然浴于咸池入于昆吾
而復升于扶桑豈終(闕)君子處之未
嘗無不可用之道用之蒞衆者(闕)
明自坤而離也
初九明夷于飛垂其翼君子于行三日不食有攸往主
人有言
象曰君子于行義不食也
(闕)文王之事也彖辭言内文明者是
已明(闕)高飛則弋人何慕焉然君子不
能遽(闕)垂翼則有繳而射之者矣豈離
為飛(闕)不食歴離之三爻為三日互
震在(闕)君子于行則言其往而囚于羑
里三日(闕)聖人何憂哉象以義不食
言之則憂(闕)憂天下之義如是而往主
人有言而(闕)蒙難之極者也
六二明夷于左股用拯馬壯吉
象曰六二之吉順以則也
(闕)羑里者也所謂夷于左股者股在下
(闕)右尤切于左夷于左股則傷猶
未深(闕)位思所以拯之之道故曰
用拯馬壯吉(闕)拯而出也壯健也指所比之
三也盖下(闕)義三為互坎中位坎
為美脊亟心之(闕)馬壯之象二比
于三三自上拯之以(闕)庶幾反昏為
明其體至順乃為萬世(闕)以為吉也
九三明夷于南狩得其大首不可疾貞
象曰南狩之志乃大得也
(闕)也狩者以明而行也大首君之象
也九三以剛居剛又在明體之上而屈于至暗之
下正而當位與上為應有欲正救其君之惡而復
向于明(闕)可疾過于疾則亂惟處之
以正使之(闕)已此在文王之志所以
大得以明免(闕)
六四入于左腹𫉬明夷之心于出門庭
象曰入于左腹𫉬心意也
(闕)之君子上卦坤體為至暗之地六(闕)
上六闇主同德必不以正而合如
崇(闕)惡来之徒極其奸邪以蠱惑君心
至此(闕)言入于左腹腹者至𨼆之地也
左猶左(闕)正之道探人主之𨼆微
以售其深(闕)𫉬明夷之心所謂𫉬
明夷之日于出門(闕)播于外小人情状
可畏也已
六五箕子之明夷利貞
象曰箕子之貞明不可息也
(闕)獨不正其位何也紂為不道天下
無(闕)遂為虛位當時所謂三仁者比
干死諫而身不免微子去之以存宗祀惟箕子以
宗臣𫉬(闕)徉彺為奴其明雖夷惟利乎
貞以貞處(闕)滅而明不可息特著箕
子于六五之(闕)此正明夷利艱貞之事
言其當紂之世處内難而能正其志也
上六不明晦初登于天後入于地
象曰初登于天照四國也後入于地失則也
(闕)明而晦紂之事也紂之初履
天(闕)國之象及為滛邪昏惑則反入于
地(闕)法也國與天地並而與有立
者法也(闕)故不列于五而列于上爻
无位之地(闕)厥命明夷之禍極矣
家人
巽上離下
&KR0320;&KR0320;&KR0306;&KR0320;&KR0306;&KR0320;
(有孚)(有家)(富家)(家人中嗃嗃饋)(閑有家)
家人之成卦離下巽上(闕)
家人利女貞
彖曰家人女正位乎内男正位乎外男女正天地之大
義也家人有嚴君焉父母之謂也父父子子兄兄弟弟
夫夫婦婦而家道正正家而天下定矣
(闕)女
居(闕)
字而已(闕)
四而在(闕)
正家之本故(闕)
謂九五也二五(闕)
大義也舜之刑于二女釐降二女于媯汭(闕)
而不切于事情者及觀殷周之褒妲漢唐(闕)
武然後知袵席之禍慘(闕)
家道必貴于嚴父(闕)
曰父父子子(闕)
天下定觀(闕)
象曰風自火出家人君子以言有物而行有恒
(闕)
初九閑有家悔亡
象曰閑有家志未變也
(闕)
六二无攸遂在中饋貞吉
象曰六二之吉順以巽也
(闕)
正位乎(闕)
遂者春秋傳曰(闕)專也
况於女子乎使遂其(闕)之
道故曰无攸遂在中饋貞吉(闕)
奉一以順巽處之此外毫無(闕)貞
吉
九三家人嗃嗃悔厲吉婦子嘻嘻終吝
象曰家人嗃嗃未失也婦子嘻嘻失家節也
三言家人者家人有嚴君者也婦子者聽命于家
人者也家人以嚴君為主嚴而不違乎禮法故曰
嗃嗃嗃嗃尚嚴之貌過乎嚴而至于傷恩拂情故
曰嘻嘻嘻嘻嗟怨之辭嘻嘻之義(闕)明以笑樂
訓之者非詩言嘻嘻(闕)傳言陽
貨從者嘻之類皆不(闕)嘻乃嗃
嗃之過于嚴者三之重剛(闕)以
二義𤼵明之謂嗃(闕)而
吉嘻嘻則婦子嗟怨(闕)異也
六四富家大吉
象曰富家大吉順在位也
易以陽道常饒為富四重隂而謂之富家者上比
九五居近君之位有家以為富者也周室班祿公
以大都之田任疆地卿以小都之田任縣地大夫
以家邑之田任(闕)地有地則有家非以順處人則
富者怨之府所以保(闕)體居(闕)
順之至者也以順在位所以(闕)吉(闕)
九五王假有家勿恤吉
象曰王假有家交相愛也
假至也九五陽剛中正(闕)内外
交相親愛正家之道莫此為(闕)
豈惟家哉家人者一家之所親人君(闕)
以至尊行至家而視天下如一家
視一身如家人(闕)以王化之基行于交相愛之中
雖勿恤乎天下之莫我親而父父子子兄兄弟弟
夫夫婦婦推之天下不勞而治此勿恤所以為吉
也
上九有孚威如終吉
象曰威如之吉反身之謂也
上者家道之成也卦之全體于二四之隂柔得正
故象辭皆言順若初與三五則皆以陽剛為正家
之本至上九而後謂之有孚威如且威如何取于
有孚哉以家道責乎人而在我不能反諸身則其
𫝑必有所不行何者無相孚之素而已惟反求其
在我而我身無一毫之愧以此率乎人則人心相
孚不期而自威家道大成終吉之謂也
睽
離上兑下
&KR0320;&KR0306;&KR0320;&KR0306;&KR0320;&KR0320;
(羣疑悔亡亡)(遇元无初遇主悔夫有終于巷亡)
睽之成卦兊居下離居上以乾坤交索而成體未
嘗不合也惟火澤相違所以為睽耳以卦體觀之
初九爻九二爻居下卦之下九四爻六五爻居上
卦之下不為卦首各隨所處故四爻之義皆曰无
咎盖以離兊相遠不見其為譎且怪也至六三爻
居兊體之上上與離接則見離之異上九爻居離
體之上下與兊應則見兊之異是以譎怪雜出而
皆非其所常見者也始而所見各異斯謂之睽終
而其事同也其志通也則睽亦未嘗不合矣詳離
與兊之體則睽之義了明矣
睽小事吉
彖曰睽火動而上澤動而下二女同居其志不同行說
而利乎明柔進而上行得中而應乎剛是以小事吉天
地睽而其事同也男女睽而其志通也萬物睽而其事
類也睽之時用大矣哉
睽異也火動而上澤動而下上下相反乃中少二
女之卦有同居不同行之志所以為睽以卦德言
之則兊以說而麗乎離之明以卦變言之則柔進
而上行四五爻相易乃中孚卦之變也于是五以
柔中在上而應乎剛中之九二睽之異者若可以
合而剛在柔下故卦辭特曰小事吉也然睽之為
義雖以小事吉而其用實大得時用之宜則天以
氣交而其事同男女以情感而其志通萬物以族
列而其類有時而可用則皆所以合天下之異此
睽之時用所以為大也
象曰上火下澤睽君子以同而異
火澤合而成卦未嘗不同也火在上而澤在下亦
未嘗不同也盖天下之物或相什百或相千萬或
相倍蓰比而同之是謂苟同能無枉道而徇人者
乎惟和而不同周而不比羣而不黨即君子以同
而異之義也異以立已同以接物亦二女同居不
同行之意也乎
初九悔亡喪馬勿逐自復見惡人无咎
象曰見惡人以辟咎也
初以陽剛動于下正也無應于四宜若有悔而云
悔亡者未涉于悔而已四互坎為馬睽孤在上而
不相應故云喪馬然四之前後三五皆隂類不可
相與惟同類之求舍初將安之乎是以有喪馬勿
逐自復之象復者同類而復四雖同類而坎險不
正其義為惡人若棄而絶之反以立敵辟其咎而
至于无咎所謂君子以同而異也
九二遇主于巷无咎
象曰遇主于巷未失道也
二爻與五爻亦非正也而三四爻阻之所以為睽
惟其得中正應相求故不言睽而言遇主于巷巷
雖非正而通諸道即孔孟子之所謂權則權非反
經泛應曲當皆不違乎正于道未失何咎之有也
所謂時用者如此耳
六三見輿曳其牛掣其人天且劓无初有終
象曰見輿曳位不當也无初有終遇剛也
馬虞云剠鑿其額曰天鍼因反
三爻與上爻正應也惟其失位不正皆過乎中當
睽之時睽久必疑上之所以疑乎三者以二陽間
乎上下所見乖異非睽之甚者乎盖互坎則剛動
在前坎為弓輪為輿曳互離則剛動在後離為牝
牛為牛掣兊毁折為剠為劓三為上所疑者如此
是謂无初疑極必通而象辭以為遇剛盖上之陽
剛終與三相應睽而必合有終也
九四睽孤遇元夫交孚厲无咎
象曰交孚无咎志行也
四爻無應於初者也而前後三爻五爻皆柔孤立
無朋是謂睽孤當睽孤之時初正而四不正以四
爻為惡人而避其咎何以行志也惟四爻以同類
相合不期而遇故曰遇元夫謂陽剛為夫在初爻
為元誠意交孚化厲為安其志得行是以无咎也
此反睽所以為同也
六五悔亡厥宗噬膚往何咎
象曰厥宗噬膚往有慶也
五爻與二爻正應也而位不得其正當睽之世為
三四所阻能无悔乎惟剛柔皆中是以悔亡厥宗
謂二也同人之二應五亦曰同人于宗是已今二
以五為宗相應二兊體為口又自二至上有噬嗑
之象乃能噬三四而進焉若噬柔脆之膚然後能
往與五合爻言往何咎而象言往有慶君臣相得
為慶此睽之所以為通也
上九睽孤見豕負塗載鬼一車先張之弧後說之弧匪
寇婚媾往遇雨則吉
象曰遇雨之吉羣疑亡也
上爻與三爻正應也與四爻為不同四無應于初
是謂睽孤上有應于三而亦曰睽孤者謂三爻為
二陽所制而上三爻皆非其正上處睽極之地未
免乖離亦以孤言之也當是之時見豕負塗載鬼
一車以無為有其疑益熾盖互坎為豕為鬼為匪
寇婚媾為遇雨皆具是象然疑極必反未有終見
疑于上者先見其張弧疑三之射已也後見其說
弧乃三之釋其疑也是張弧者非為寇而害已說
弧者乃為婚媾而親已三與上相親羣疑盡亡是
謂隂陽和而雨往遇雨而言吉則睽極而合又非
前爻所謂遇主與遇元夫之比也
蹇
坎上艮下
&KR0306;&KR0320;&KR0306;&KR0320;&KR0306;&KR0306;
(來碩)(大蹇)(來連)(來反)(蹇蹇)(來譽)
蹇之成卦艮下坎上遇險而止止者不可往往則
蹇也蹇之為義豈終于不可往耶若水在山盈科
而進不一于止故六爻之義係于往来者四不係
于往来者二二爻曰王臣蹇蹇五爻曰大蹇朋来
而不致往来之辭以二爻得中故也初曰往蹇来
譽三曰往蹇来反四曰往蹇来連上曰往蹇来碩
其義皆以往為失而来為得以四爻非中故也處
蹇之道亦戒乎不中而已二五中正君臣道合自
足以止天下之蹇蹇之所以言利者如此
蹇利西南不利東北利見大人貞吉
彖曰蹇難也險在前也見險而能止知矣哉蹇利西南
往得中也不利東北其道窮也利見大人往有功也當
位貞吉以正邦也蹇之時用大矣哉
蹇之為言難也不言難而言蹇者坎險在上艮止
于下止而不往未能濟險為蹇之象也且見險而
能止彖辭何以稱其知盖天下之理未有終止而
不往者特在乎利與不利而已蹇之所以利西南
不利東北者東北艮位西南坤位卦本無坤體乾
三索于坤而得艮今六二尚往而易五則由東北
之艮位而𫉬歸西南之坤位以濟險之道利順不
利止也惟其順而往此西南所以得九五之中惟
其止而不往此東北所以為道之窮也處蹇之君
子取其利者而去其不利者謂濟天下之險必利
見九五之大人既得其中二三四上皆當其位而
貞吉以此為知于正邦也何有此乃時用之所以
為大而君子所以能用其大者也
象曰山上有水蹇君子以反身修德
山上有水蹇也盈科而後進則反乎山之下乃水
性之本然故蹇之諸爻皆以往為失而以来為得
来者反于内即自反之道君子以之反身修德所
以濟天下之蹇者也
初六往蹇来譽
象曰往蹇来譽宜待也
鄭康成作宜待時也
蹇之諸爻不喜往而卦彖言往者總全卦言之二
往西南為得中利見九五之大人往則有功二者
皆出坎之象諸爻往則入坎故皆以往為戒初在
下無位而上無正應往必遇坎為蹇宜退以待則
可以有譽譽本于德反身修德而譽随之然内卦
之初何以言来来往相反之辭以不往為来而已
所以謂之来譽也
六二王臣蹇蹇匪躬之故
象曰王臣蹇蹇終无尤也
以六居二人臣之正位也去坎險雖遠而上卦為
坎自二至四為互坎蹇蹇之象所謂蹇蹇者乃天
下之蹇非一身之蹇故曰匪躬之故人臣不以匪
躬之故而遂忘天下于是出而濟難上輔為五謂
之王臣當是之時五以剛健為處健之君二以柔
順為處險之臣君臣正應中正相與以是任天下
之重雖處重蹇而舉天下終無尤我亦何難之不
濟此爻辭不言往蹇得濟蹇之道者也
九三往蹇来反
象曰往蹇来反内喜之也
三爻居艮體之上止之極也止極則陽性上往正
接坎險故戒以往蹇而欲其来反于内反如魯之
季子来歸春秋嘉之故言内喜内喜者三以重剛
為内卦之主二在其下初又在其下皆隂柔之才
故欲其来来則反諸内而為二隂之捍蔽此二隂
處坎險之下而喜其得所依者也
六四往蹇来連
象曰往蹇来連當位實也
四爻比五爻為近君之位而以隂柔居坎險之下
未可遽往故曰往蹇所幸入坎未深且不比于三
以九處三亦為當位所謂當位而實則陽剛為實
獨言九三而已三居下卦之上與初爻二爻上行
故曰来連連則同出險難而皆比于五者也
九五大蹇朋来
象曰大蹇朋来以中節也
卦之六爻皆蹇也九五爻以陽剛居尊位正陷于
坎險之中大蹇之象也或謂五爻與二爻為正應
即朋来之助然朋者類也六二爻非陽剛不得為
朋惟九五爻能以中道為節于天下是以九三爻
不約而来反于内而為二隂所喜又外應上六爻
而與六四爻牽連以進與之共輔九五以濟天下
之難故曰大蹇朋来朋来與諸爻言来不同以九
五為尊所以自下而言来也
上六往蹇来碩吉利見大人
象曰往蹇来碩志在内也利見大人以從貴也
上六爻居蹇之極無所謂往也往亦不出乎坎故
曰往蹇不往而来志在内卦之九三爻三以陽剛
應之碩也碩大也陽也剝上爻之碩果是也陽剛
相應于成卦之上所以獨謂之吉至是而後利見
大人大人其九五朋来之主乎彖言利見大人泛
指諸爻言之奚獨上六惟上六志在于内因九三
利見九五五以陽剛為貴從貴以濟難盖聖人于
上六之成卦而極言之也
解
震上坎下
&KR0306;&KR0306;&KR0320;&KR0306;&KR0320;&KR0306;
(无不有利孚)(朋孚)(貞吝)(貞吉)(无咎)
解之成卦坎為下卦震為上卦震動于坎險之外
險難已散所以為解方其未解也坎在下卦以險
為難而險難之最甚者惟六三爻而已故曰負且
乘致寇至若初爻言无咎九四爻言解而拇所以
解其難而相應于各卦之下者也九二爻言田𫉬
三狐得黃矢六五爻言君子維有解所以解其難
而相應于各卦之中者也至上六爻與六三爻不
相應而言射隼于高墉之上是謂解悖所以居解
之終也然以爻論之惟九二爻六五爻以得中而
皆吉論一卦之全體則往来無一之不吉此所以
君子之善處解者有然也
解利西南无所往其来復吉有攸往夙吉
彖曰解險以動動而免乎險解解利西南往得衆也其
来復吉乃得中也有攸往夙吉往有功也天地解而雷
雨作雷雨作而百果草木皆甲拆解之時大矣哉
解難之散也下險而上動動而免乎險故險難散
而為解之象也盖解者蹇之反蹇卦以六二爻往
九五爻為坤為中故言蹇利西南往得中也解卦
以初六爻往九四爻為坤為衆故言解利西南往
得衆也其来復吉者下卦之坎也有攸往夙吉者
上卦之震也方其在坎險而無所往故来復于中
而吉以其陽剛在坎之中宜于復也及其出而之
震則可以有所往故動宜早而往有功以其陽剛
在震之初宜于動也其未解而来復即蹇之所以
為来反其既解而有功即蹇之所謂利見大人蹇
𤼵其端而解要其終故復以天地推明之天地得
解之時則和暢而為雷雨𤼵生而為百果草木聖
人體其時用則无所往而復吉者時也有所往而
夙吉者亦時也聖人亦可謂得解之時者矣
象曰雷雨作解君子以赦過宥罪
雷雨之義震與坎也盖震在坎下則雷雨鬱而為
屯之象若震在坎上則雷雨散而為解之象雷雨
作而百果草木皆甲拆故君子以之赦過宥罪罪
與過屬坎之象乃法律之義赦與宥屬震之象天
地𤼵生之仁也
初六无咎
象曰剛柔之濟義无咎也
難解之世初以隂柔在下无所事也故爻辭不言
所事止曰无咎而已而象辭則以剛柔之濟言之
盖初六爻以柔處剛而上應乎九四爻之剛九四
爻亦以剛處柔而下應初六爻之柔剛柔相濟際
于難解之始義无咎也
九二田𫉬三狐得黃矢貞吉
象曰九二貞吉得中道也
九二爻與六五爻正應當蹇難未解五以隂柔在
下而處大君之位必資二之陽剛以濟其難此九
二爻所以有田𫉬三狐之象二三四爻互離為網
罟為田也坎為險為穴為𨼆伏狐也未濟卦坎體
在下為小狐汔濟是已三狐謂坎體之三乃負寇
致寇至之小人也二爻于解難之時歴三爻至五
而𫉬之是謂田𫉬三狐耳若君子之于小人不為
已甚𫉬之斯已𫉬三狐而得黃矢黃者中也矢者
直也謂二以中直輔乎五而五亦以中直應乎二
二者皆得其中以貞守之所以為吉
六三負且乘致寇至貞吝
象曰負且乘亦可醜也自我致寇又誰咎也
陸本以致寇作致戎晁古易云其失自虞虞前皆
依爻作寇
三爻以隂柔居坎體之上險難之極也難極必解
而介乎二陽爻之中二爻為坎險而三爻乘之四
爻為互坎而三爻負之負可也負且乘不可也負
且乘而二坎居其上下坎體為盜所以致寇至也
而象為之𤼵致寇誰咎之義雖貞亦可醜吝道也
三其可不致戒哉
九四解而拇朋至斯孚
象曰解而拇未當位也
九四爻震體為足動之初也足之大指為拇而汝
也或謂拇為初爻雖隂柔與四爻為應剛柔相濟
何事乎解惟六三爻失位不中不正麗乎震足之
下其象為足之大指拇也介乎二爻四爻之間負
乘致寇必解去之而後可以得朋朋者謂二爻與
四爻同德四爻既比五爻二爻又為五爻之應五
因二以信四朋至斯孚者也
六五君子維有解吉有孚于小人
象曰君子有解小人退也
六五爻解卦之主也宜足以解天下之難矣而隂
柔居尊未孚于小人故必資陽剛之君子而後足
以有濟然君子所以待小人者陽剛或過未免縶
而防之故謂之維惟六五柔中而輔之以二四爻
之剛則剛柔相資解縱繩墨無所猜忌故君子維
有解吉而小人自退聽此所以有孚于小人而為
解道之甚善者也
上六公用射隼于高墉之上𫉬之无不利
象曰公用射隼以解悖也
上六爻居解卦之極而六三爻不相應其道為悖
隼者六三爻也射之者上六爻也其位在上近于
五爻六五爻以柔中居尊位既解其防小人之維
則上六爻雖隂柔當解道之成時而能解悖于終
故以公言之與離卦之上言公同故言公用射隼
于高墉之上盖二互離為隼墉者三四爻内外之
限若同人卦之九四爻言乘墉則乘三之剛以為
墉上六爻亦以三爻為墉在上而射之故為高墉
又為高墉之上之象大傳言動而不括是以出而
有𫉬且𫉬之无不利解悖之道也
周易總義卷十一
