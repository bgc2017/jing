欽定四庫全書
樂律全書卷四十
明朱載堉撰
宋儒朱子論舞大畧
唐人俗舞謂之打令(蓋亦雅舞之俗名也)其状有四曰招(即内轉也)曰
搖(即外轉也)曰送(即下轉也)其一記不得(疑即上轉)葢招則邀之之意搖則搖手
呼喚之意送者送酒之意舊嘗見深村父老為予言其
祖父嘗為之収得譜子因兵火失去舞時皆裹幞頭列
坐飲酒少刻起舞有四句號云送揺招邀三方一圓分
成四片送在揺前人多不知皆以為瓦謎(説見經世大訓)
武舞二佾每佾二人各服深衣幅巾大帯素履左手
持黒漆干右手持黒漆斧舞為干城腹心發揚蹈厲
之状引舞二人服亦如之各執紅纓之旄樂奏周南
兔罝之詩名曰兔罝之舞
文舞二佾每佾二人各服深衣幅巾大帯素履左手
持黑漆籥右手持黑漆翟舞為退食委蛇謙恭揖讓
之容引舞二人服亦如之各執白羽之翿樂奏召南
羔羊之詩名曰羔羊之舞
或問上條既言幅巾深衣大帯素履今圖童子則服
草履何也荅曰洪武正韻皮曰履麻曰屩木曰屐蓋
曰屐蓋草履乃貧賤者所服故童子服之然亦隨便
也若士大夫之學舞者當服深衣則用革履革履之
飾有絇繶純詳見周禮注疏
樂律全書卷四十
