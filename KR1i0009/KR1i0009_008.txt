欽定四庫全書
樂律全書卷七上
明朱載堉撰
律吕精義内篇七
旋宫琴譜
雅樂失傳頼琴及笙二器尚在雖與古律不無異同若
與歌聲高下相恊雖不中不逺矣以人聲為律準雖百
世可知也詩不云乎鼓瑟鼓琴笙磬同音葢笙與琴瑟
一堂之樂也以笙定琴以琴定瑟以琴瑟恊歌詠以定
八音則雅樂可興矣古人琴瑟定弦皆以笙管為準後
漢志所謂弦以緩急清濁非管無以正也琴有八十四
聲置八十四以十二除之得七是知每均當具七音自
隋何妥建議廢旋宫法由是已來世俗琴士不識七音
為均之琴惟笙皆是七音為均郤無五音為均之笙援
笙為琴瑟作證不亦深切著明乎朱熹蔡元定皆不非
七音陳𤾉何人乃敢非之樂記曰不知聲者不可與言
音不知音者不可與言樂何妥陳𤾉之謂也至今儒者
疑信相半七音之均幾乎息矣此篇特為七音之均而
作琴中八十四聲秪用笙中七簧定之以簡馭繁妙法
也歟
八十四聲新說(古琴有三等四調一曰大琴正調二曰中琴平調三曰小琴清調四曰瑟調瑟調最高古人重之)
已上六調為下調以中弦為黄鍾故下大吕一律
已上六調為高調以中弦為太吕故高黄鍾一律
已上六調為下調第三弦為黄鍾故下大吕一律
已上六調為高調第三弦為大吕故高黄鍾一律
已上六調為下調第二弦為黄鍾故下大吕一律
已上六調為高調第二弦為大吕故高黄鍾一律
右十二均七音琴圖律之大者常在大弦律之小者
常在小弦若夫宫商則無定位有以第二弦為宫者
有以第三四五六七弦為宫者宫旋而律不旋正所
謂旋宫也先儒泥於宫濁羽清之説遂謂宫商常在
大弦徴羽常在小弦及至論律則有正律變律之别
此乃律旋而宫不旋非所謂旋宫也要之旋宫譜中
所用諸律皆正律耳無變律之理也但有變宫變徴
二音變宫變徴二音亦正律也或誤指為變律非也
宜正其名名之曰中和者所以破陳𤾉樂書之謬也
正字出處
後漢志曰黄鍾為宫大蔟為商姑洗為角林鍾為徴
南吕為羽應鍾為變宫蕤賔為變徴此聲氣之元五
音之正也
應字出處
樂記註曰宫商角徴羽雜比曰音單出曰聲樂之器
彈其宫則衆宫應然不足樂是以變之使雜也易曰
同聲相應
和字出處
春秋左傳齊景公曰唯據與我和夫晏子對曰據亦
同也焉得為和若琴瑟之專壹誰能聽之同之不可
也如是
同字出處
樂記疏曰引易曰同聲相應易文言文謂同聲相應
之義也同聲雖相應不得為樂必有異聲相應乃得
為樂耳
按文獻通考載宋朝太常琴制第一弦為黄鍾第二
弦為太蔟第三弦為姑洗第四弦為蕤賔第五弦為
林鍾第六弦為南吕第七弦為應鍾各隨鍾律彈之
正與古法相合而陳𤾉姜夔皆非之妄矣但宋制以
琴之第七徽為中聲其説非是
七音琴第一張指法是為律本吹笙定之
一弦黄鍾為宫(吹上字按十徽定之實音為仲吕散聲即黄鍾)
二弦太蔟為商(吹尺字按十徽定之實音為林鍾散聲即太蔟)
三弦姑洗為角(吹工字按十徽定之實音為南吕散聲即姑洗)
四弦蕤賔為中(吹凡字按十徽定之實音為應鍾散聲即蕤賔)
五弦林鍾為徴(吹合字按十徽定之實音為黄鍾散聲即林鍾)
六弦南吕為羽(吹四字按十徽定之實音為太蔟散聲即南吕)
七弦應鍾為和(吹一字按十徽定之實音為姑洗散聲即應鍾)
建子月黄鍾均操縵(黄鍾之宫在第一弦)
黄鍾正律為宫
林鍾正律為徴
太蔟正律為商
南吕正律為羽
姑洗正律為角
應鍾正律為和
蕤賔正律為中
七音琴第二張指法從夷則均縵二半徽
一弦黄鍾為和吹上字按十徽定之實音為仲吕散聲即黄鍾
二弦大吕為宫吹上字按十一徽定之實音為仲吕散聲即大吕
三弦夾鍾為商吹尺字按十一徽定之實音為林鍾散聲即夾鍾
四弦仲吕為角吹工字按十一徽定之實音為南吕散聲即仲吕
五弦林鍾為中吹合字按十徽定之實音為黄鍾散聲即林鍾
六弦夷則為徴吹合字按十一徽定之實音為黄鍾散聲即夷則
七弦無射為羽吹四字按十一徽定之實音為太蔟散聲即無射
建丑月大吕均操縵大吕之宫在第二弦
大吕正律為宫
夷則正律為徴
夾鍾正律為商
無射正律為羽
仲吕正律為角
黄鍾正律為和
林鍾正律為中
七音琴第三張指法從林鍾均緊五半徽
一弦大吕為和吹上字按十一徽定之實音為仲吕散聲即大吕
二弦太蔟為宫吹尺字按十徽定之實音為林鍾散聲即太蔟
三弦姑洗為商吹工字按十徽定之實音為南吕散聲即姑洗
四弦蕤賔為角吹凡字按十徽定之實音為應鍾散聲即蕤賔
五弦夷則為中吹合字按十一徽定之實音為黄鍾散聲即夷則
六弦南吕為徴吹四字按十徽定之實音為太蔟散聲即南吕
七弦應鍾為羽吹一字按十徽定之實音為姑洗散聲即應鍾
建寅月太蔟均操縵太蔟之宫在第二弦
太蔟正律為宫
南吕正律為徴
姑洗正律為商
應鍾正律為羽
蕤賔正律為角
大吕正律為和
夷則正律為中
七音琴第四張指法從無射均縵三半徽
一弦黄鍾為羽吹上字按十徽定之實音為仲吕散聲即黄鍾
二弦太蔟為和吹尺字按十徽定之實音為林鍾散聲即太蔟
三弦夾鍾為宫吹尺字按十一徽定之實音為林鍾散聲即夾鍾
四弦仲吕為商吹工字按十一徽定之實音為南吕散聲即仲吕
五弦林鍾為角吹合字按十徽定之實音為黄鍾散聲即林鍾
六弦南吕為中吹四字按十徽定之實音為太蔟散聲即南吕
七弦無射為徴吹四字按十一徽定之實音為太蔟散聲即無射
建卯月夾鍾均操縵夾鍾之宫在第三弦
夾鍾正律為宫
無射正律為徴
仲吕正律為商
黄鍾正律為羽
林鍾正律為角
大蔟正律為和
南吕正律為中
七音琴第五張指法從南吕均緊六半徽
一弦大吕為羽吹上字按十一徽定之實音為仲吕散聲即大吕
二弦夾鍾為和吹尺字按十一徽定之實音為林鍾散聲即夾鍾
三弦姑洗為宫吹工字按十徽定之實音為南吕散聲即姑洗
四弦蕤賔為商吹凡字按十徽定之實音為應鍾散聲即蕤賔
五弦夷則為角吹合字按十一徽定之實音為黄鍾散聲即夷則
六弦無射為中吹四字按十一徽定之實音為太蔟散聲即無射
七弦應鍾為徴吹一字按十徽定之實音為姑洗散聲即應鍾
建辰月姑洗均操縵姑洗之宮在第三弦
姑洗正律為宫
應鍾正律為徴
蕤賔正律為商
大吕正律為羽
夷則正律為角
夾鍾正律為和
無射正律為中
七音琴第六張指法從黄鍾均縵四半徽
一弦黄鍾為徴吹上字按十徽定之實音為仲吕散聲即黄鍾
二弦太蔟為羽吹尺字按十徽定之實音為林鍾散聲即太蔟
三弦姑洗為和吹工字按十徽定之實音為南吕散聲即姑洗
四弦仲吕為宫吹工字按十一徽定之實音為南吕散聲即仲吕
五弦林鍾為商吹合字按十徽定之實音為黄鍾散聲即林鍾
六弦南吕為角吹四字按十徽定之實音為太蔟散聲即南吕
七弦應鍾為中吹一字按十徽定之實音為姑洗散聲即應鐘
建已月仲吕均操縵仲吕之宫在第四弦
仲吕正律為宫
黄鍾正律為徴
林鍾正律為商
太蔟正律為羽
南吕正律為角
姑洗正律為和
應鍾正律為中
七音琴第七張指法從應鍾均緊七半徽
一弦大吕為徴吹上字按十一徽定之實音為仲吕散聲即大吕
二弦夾鍾為羽吹尺字按十一徽定之實音為林鍾散聲即夾鍾
三弦仲吕為和吹工字按十一徽定之實音為南吕散聲即仲吕
四弦蕤賔為宫吹凡字按十徽定之實音為應鍾散聲即蕤賔
五弦夷則為商吹合字按十一徽定之實音為黄鍾散聲即夷則
六弦無射為角吹四字按十一徽定之實音為太蔟散聲即無射
七弦黄鍾為中吹上字按十徽定之實音為仲吕散聲即黄鍾
建午月蕤賔均操縵蕤賔之宫在第四弦
蕤賔正律為宫
大吕正律為徴
夷則正律為商
夾鍾正律為羽
無射正律為角
仲吕正律為和
黄鍾正律為中
七音琴第八張指法從黄鍾均緊一半徽
一弦大吕為中吹上字按十一徽定之實音為仲吕散聲即大吕
二弦太蔟為徴吹尺字按十徽定之實音為林鍾散聲即太蔟
三弦姑洗為羽吹工字按十徽定之實音為南吕散聲即姑洗
四弦蕤賔為和吹凡字按十徽定之實音為應鍾散聲即蕤賔
五弦林鍾為宫吹合字按十徽定之實音為黄鍾散聲即林鍾
六弦南吕為商吹四字按十徽定之實音為太蔟散聲即南吕
七弦應鍾為角吹一字按十徽定之實音為姑洗散聲即應鍾
建未月林鍾均操縵林鍾之宫在第五弦
林鍾正律為宮
太蔟正律為徴
南吕正律為商
姑洗正律為羽
應鍾正律為角
蕤賔正律為和
大吕正律為中
七音琴第九張指法從夾鍾均縵六半徽
一弦黄鍾為角吹上字按十徽定之實音為仲吕散聲即黄鍾
二弦太蔟為中吹尺字按十徽定之實音為林鍾散聲即大蔟
三弦夾鍾為徴吹尺字按十一徽定之實音為林鍾散聲即夾鍾
四弦仲吕為羽吹工字按十一徽定之實音為南吕散聲即仲吕
五弦林鍾為和吹合字按十徽定之實音為黄鍾散聲即林鍾
六弦夷則為宫吹合字按十一徽定之實音為黄鍾散聲即夷則
七弦無射為商吹四字按十一徽定之實音為太蔟散聲即無射
建申月夷則均操縵夷則之宫在第六弦
夷則正律為宫
夾鍾正律為徴
無射正律為商
仲吕正律為羽
黄鍾正律為角
林鍾正律為和
太蔟正律為中
七音琴第十張指法從太蔟均緊二半徽
一弦大吕為角吹上字按十一徽定之實音為仲吕散聲即大吕
二弦夾鍾為中吹尺字按十一徽定之實音為林鐘散聲即夾鍾
三弦姑洗為徴吹工字按十徽定之實音為南吕散聲即姑洗
四弦蕤賔為羽吹凡字按十徽定之實音為應鍾散聲即蕤賔
五弦夷則為和吹合字按十一徽定之實音為黄鍾散聲即夷則
六弦南吕為宫吹四字按十徽定之實音為太蔟散聲即南吕
七弦應鍾為商吹一字按十徽定之實音為姑洗散聲即應鍾
建酉月南吕均操縵南吕之宫在第六弦
南吕正律為宫
姑洗正律為徴
應鍾正律為商
蕤賔正律為羽
大吕正律為角
夷則正律為和
夾鍾正律為中
七音琴第十一張指法從仲吕均縵七半徽
一弦黄鍾為商吹上字按十徽定之實音為仲吕散聲即黄鍾
二弦太蔟為角吹尺字按十徽定之實音為林鍾散聲即太蔟
三弦姑洗為中吹工字按十徽定之實音為南吕散聲即姑洗
四弦仲吕為徴吹工字按十一徽定之實音為南吕散聲即仲吕
五弦林鍾為羽吹合字按十徽定之實音為黄鍾散聲即林鍾
六弦南吕為和吹四字按十徽定之實音為太蔟散聲即南吕
七弦無射為宫吹四字按十一徽定之實音為太蔟散聲即無射
建戌月無射均操縵無射之宫在第七弦
無射正律為宫
仲吕正律為徴
黄鍾正律為商
林鍾正律為羽
太蔟正律為角
南吕正律為和
姑洗正律為中
七音琴第十二張指法從姑洗均緊三半徽
一弦大吕為商吹上字按十一徽定之實音為仲吕散聲即大吕
二弦夾鍾為角吹尺字按十一徽定之實音為林鍾散聲即夾鍾
三弦仲吕為中吹工字按十一徽定之實音為南吕散聲即仲吕
四弦蕤賔為徴吹凡字按十徽定之實音為應鍾散聲即蕤賔
五弦夷則為羽吹合字按十一徽定之實音為黄鍾散聲即夷則
六弦無射為和吹四字按十一徽定之實音為太蔟散聲即無射
七弦應鍾為宫吹一字按十徽定之實音為姑洗散聲即應鍾
建亥月應鍾均操縵應鍾之宫在第七弦
應鍾正律為宫
蕤賔正律為徴
大吕正律為商
夷則正律為羽
夾鍾正律為角
無射正律為和
仲吕正律為中
已上八十四聲皆是正律無所謂變律也若夫清聲
則有之矣然而清濁相和實散相應亦無孰正孰半
許多分别是故律皆註以正字恐人誤信先入之説
仍指為變半耳自漢京房謂仲吕不復生黄鍾故有
變律自漢劉歆謂黄鍾不為他律役故有半律今以
琴笙二器考之黄太姑蕤林南應七音為黄鍾之均
若縵其第四弦按九徽吹合字則散聲為仲吕是名
仲吕之均又縵其第七弦按九徽吹上字則散聲為
無射是名無射之均若以仲吕之均考之十徽按一
與散四應是為仲吕之宫十徽按二與散五應是為
仲吕之商十徽按三與散六應是為仲吕之角十徽
按五與散一應是為仲吕之徴十徽按六與散二應
是為仲吕之羽十徽按七與散三應是為仲吕之和
九徽按三與散七應是為仲吕之中所謂商角徴羽
中和六聲即是林南黄太應姑六律皆正律也而無
所謂變黄鍾等則知先儒謂有變律之說誤矣若以
無射之均考之十徽按一與散四應是為無射之徴
十徽按二與散五應是為無射之羽十徽按三與散
六應是為無射之和十徽按四與散七應是為無射
之宫十徽按五與散一應是為無射之商十徽按六
與散二應是為無射之角九徽按六與散三應是為
無射之中所謂商角徴羽中和六聲即是黄太仲林
姑南六律皆正律也而無所謂半黄鍾等則知先儒
謂有半律之說誤矣大抵樂家所謂宫者謂均主耳
非清濁之謂也長律為宫短律為羽則宫濁而羽清
短律為宫長律為羽則宫清而羽濁伶州鳩謂大不
踰宫細不過羽聊舉黄鍾之均為譬非通論也夫旋
宫之法廢葢由先儒泥於宫濁羽清之説是故不可
不辨今以琴音證之則斯理昭然矣
已上論琴已下兼論琴瑟
講律吕者為興樂耳律者體也樂者用也體用兼&KR0640;庶
幾全書先儒獨詳於律而略於樂有體無用非全書也
琴瑟與笙互相為用曲禮曰士無故不徹琴瑟而燕射
及鄉飲鄉射獨有瑟而無琴鹿鳴先瑟而後琴山樞車
鄰只言瑟而不言琴論語言瑟再三亦不言琴以此觀
之瑟之於琴尚矣自操縵失其𫝊而弦歌之聲遂絶不
絶如綫者琴與笙在也以笙定琴以琴定瑟則得之矣
雅樂秘傳子午二琴(用琴二張不論古琴時琴皆可但要音好者耳)
北極在子南極在午子午者天樞也故最尊最貴超
勝餘方也子即黄鍾午即蕤賔十二律中惟此二者
最尊最貴是以琴家尚之為雅樂樞機也
子琴七音定弦捷法即是黄鍾之均
一弦黄鍾為宫吹上字按十徽定之實音為仲吕散聲即黄鍾
二弦太蔟為商吹尺字按十徽定之實音為林鍾散聲即太蔟
三弦姑洗為角吹工字按十徽定之實音為南吕散聲即姑洗
四弦蕤賔為中吹凡字按十徽定之實音為應鍾散聲即蕤賔
五弦林鍾為徴吹合字按十徽定之實音為黄鍾散聲即林鍾
六弦南吕為羽吹四字按十徽定之實音為太蔟散聲即南吕
七弦應鍾為和吹一字按十徽定之實音為姑洗散聲即應鍾
午琴七音定弦捷法即是蕤賔之均
一弦大吕為徴吹上字按十一徽定之實音為仲吕散聲即大吕
二弦夾鍾為羽吹尺字按十一徽定之實音為林鍾散聲即夾鍾
三弦仲吕為和吹工字按十一徽定之實音為南吕散聲即仲吕
四弦蕤賔為宫吹凡字按十徽定之實音為應鍾散聲即蕤賔
五弦夷則為商吹合字按十一徽定之實音為黄鍾散聲即夷則
六弦無射為角吹四字按十一徽定之實音為太蔟散聲即無射
七弦黄鍾為中吹一字按十一徽定之實音為姑洗散聲即黄鍾
雅樂秘傳定瑟弦法
解弦更張草草上畢斜排瑟柱如筝馬然只作一行
勿作兩行將柱排就然後定弦只許緊弦不許移柱
欲常如鴈行耳彈時移柱無妨不可膠也後項白文
五十一字寫紙條貼岳上
黄中第一弦黄鍾中聲與子琴第一弦散聲同
大中第二弦大吕中聲與午琴第一弦散聲同
太中第三弦太蔟中聲與子琴第二弦散聲同
夾中第四弦夾鍾中聲與午琴第二弦散聲同
姑中第五弦姑洗中聲與子琴第三弦散聲同
仲中第六弦仲吕中聲與午琴第三弦散聲同
蕤中第七弦蕤賔中聲與子午二琴第四弦散聲同
林中第八弦林鍾中聲與子琴第五弦散聲同
夷中第九弦夷則中聲與午琴第五弦散聲同
南中第十弦南吕中聲與子琴第六弦散聲同
無中第十一弦無射中聲與午琴第六弦散聲同
應中第十二弦應鍾中聲與子琴第七弦散聲同
黄清第十三弦黄鍾清聲與子琴第一弦七徽實音同
大清第十四弦大吕清聲與午琴第一弦七徽實音同
太清第十五弦太蔟清聲與子琴第二弦七徽實音同
夾清第十六弦夾鍾清聲與午琴第二弦七徽實音同
姑清第十七弦姑洗清聲與子琴第三弦七徽實音同
仲清第十八弦仲吕清聲與午琴第三弦七徽實音同
蕤清第十九弦蕤賔清聲與子午二琴第四弦七徽實音同
林清第二十弦林鍾清聲與子琴第五弦七徽實音同
夷清第二十一弦夷則清聲與午琴第五弦七徽實音同
南清第二十二弦南吕清聲與子琴第六弦七徽實音同
無清第二十三弦無射清聲與午琴第六弦七徽實音同
應清第二十四弦應鍾清聲與子琴第七弦七徽實音同
小黄清第二十五弦小黄鍾清聲與午琴第七弦七徽實音同
黄中隔八下生林中(勾黄擘林)林中隔六上生太中(擘林抹太)
太中隔八下生南中(勾太擘南)南中隔六上生姑中(擘南抹姑)
姑中隔八下生應中(勾姑擘應)應中隔六上生蕤中(擘應抹蕤)
蕤中隔六上生大中(擘蕤抹大)大中隔八下生夷中(勾大擘夷)
夷中隔六上生夾中(擘夷抹夾)夾中隔八下生無中(勾夾擘無)
無中隔六上生仲中(擘無抹仲)仲中隔八下生黄清(勾仲擘黄)
黄清隔八下生林清(勾黄擘林)林清隔六上生太清(擘林抹太)
太清隔八下生南清(勾太擘南)南清隔六上生姑清(擘南抹姑)
姑清隔八下生應清(勾姑擘應)應清隔六上生蕤清(擘應抹蕤)
蕤清隔六上生大清(擘蕤抹大)大清隔八下生夷清(勾大擘夷)
夷清隔六上生夾清(擘夷抹夾)夾清隔八下生無清(勾夾擘無)
無清隔六上生仲清(擘無抹仲)仲清隔八下生小黄清(勾仲擘小黄)
下生順行隔八相和用右手中指鉤大指擘(猶琴家大間勾)
上生逆行隔六相和用右手食指抹大指擘(猶琴家小間勾)
古人鼔瑟别有指法與今太常所習者異未逹之士
黨同排異不驚疑者鮮矣請論其略夫詩有之妻子
好合如鼓瑟琴瑟音失傳當以琴音校正則得之矣
斯譜是也鉤抹以大弦為正者則必以小弦為應和
擘托以小弦為正者則必以大弦為應和此自然之
理也亦猶琴焉大弦鳴則小弦應之小弦鳴則大弦
應之乃琴瑟之常理何嘗妄分其大小哉太常之瑟
右手不鼓小弦左手不鼓大弦蓋為異説之所惑也
韓非子書有云齊宣王問巨倩曰儒者鼓瑟乎對曰
不也瑟也者以小弦為大聲以大弦為小聲是細大
易序貴賤易位也儒者謂害義故不能宣王曰善韓
子法家者流矯枉過正泥於尊君卑臣故有是喻雖
然韓子不獨善喻亦可謂知瑟矣蓋瑟大弦小弦互
相倡和古之制也專以小應大近代之拘也上古瑟
制周世猶存韓子蓋據當時所親見者如此禮失求
諸野斯之謂歟學者取其幸覩瑟制之存不以文害
辭而以意逆志可也遂謂儒家真不鼓瑟正猶痴人
前説夢耳好事者又從而辯之非夢中説夢乎近代
惑於其説因而改易古人瑟制若今太常之所習者
誤矣又按莊子文子二書皆云瑟鼓之二十五弦皆
動其言最古必有所本是周人未嘗謂中弦不彈也
淮南子書亦云瑟鼓之二十五弦皆應是漢人未嘗
謂中弦不彈也杜氏通典云頌瑟二十五弦盡用之
則知唐制亦與周漢制同文獻通考云宋朝太常瑟
用二十五弦具二均之聲第一弦黄鍾中聲第十三
弦黄鍾清聲左右手互應清正聲相和所謂第十三
弦即中弦也既言互應必非不彈矣原夫初設黄弦
主意以其弦多難辨遂將黄鍾黄之覩黄弦即知是
黄鍾使人易認彈不錯耳後乃傳訛謂君弦不宜彈
於君弦傍添設黄鍾當隔八乃隔九誤矣然非初設
黄弦者之意也夫樂以作為吉不作為凶有故則設
而不作既添設君弦乃設而不作則是樂中無君非
吉兆也無乃不可乎愚議黄弦之設無可無不可但
作黄鍾彈之其傍便作大吕勿重添黄鍾也第二十
五弦為黄鍾清聲俗呼六者是也夫如此則隔八相
生而無不協矣返本還元循環無端乃最精之妙義
亦復古制之一端也雖然不如不用黄弦尤妙此惟
可與達者言之古用瞽者鼓瑟而朱黄其何能别哉
大抵瑟之為器弦雖多而指法極少初學惟患不熟
熟則絶妙超勝於琴逺矣好古君子宜盡心焉
初學操縵口訣
以笙定琴以琴定瑟以簡馭繁萬無一失
瑟音雖多琴律止七琴有乃彈琴無不必
琴引瑟音瑟協琴律琴瑟協同音律引出
琴瑟非二音律如一皆成操縵則能事畢
琴譜四字指法(十三字操縵用正應和同四字十六字操縵惟用正應和三字)
正者中聲右手中指鼔(圓印朱書)應者清聲左手中指彈(方印朱書)
和者隔八右手大指擘(方印朱書)同者專壹兩手聲一般(圓印墨書)
凡初學瑟者左右兩手十指皆伸切忌屈其小指自
與筝手不同七音以周闗雎為祖二譜對彈琴瑟同
音則初學易曉也
十六字操縵引
正應和三字譜
黄鍾倡林鍾和
林鍾倡太蔟和
太蔟倡南吕和
南吕倡姑洗和
姑洗倡應鍾和
應鍾倡蕤賔和
蕤賔倡大吕和
大吕倡夷則和
夷則倡夾鍾和
夾鍾倡無射和
無射倡仲吕和
仲吕倡黄鍾和
建子月黄鍾均操縵(依七音琴第一張定弦)
黄鍾之角姑洗起調姑洗畢曲(法此均太蔟為商不用)
建寅月太蔟均操縵(依七音琴第三張定弦)
太蔟之角蕤賔起調蕤賔畢曲(法此均姑洗為商不用)
建辰月姑洗均操縵依七音琴第五張定弦法
姑洗之角夷則起調夷則畢曲此均蕤賔為商不用蕤賔
樂律全書卷七上
