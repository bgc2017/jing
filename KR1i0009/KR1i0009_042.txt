御製五倫書載我太祖諭禮部臣曰朕思古人之樂所
以防民欲後世之樂所以縱民欲其故何也古樂之詩
章和而正後世之歌詞淫以奢古樂之律吕協天地自
然之氣後世之律吕岀人為智巧之私天時與地氣不
審人聲與樂聲不比故雖以古之詩章用古之器數亦
乖戾而不合陵犯而不倫矣手擊之而不得於心口歌
之而非出於志人與樂判然為二而欲以動天地感鬼
神豈不難哉然其流已久救之甚難卿等宜究心於此
庶幾可以復古人之意
臣載堉曰古今論樂者衆矣或言截多管以求元聲或
言建重室以驗氣候或累黍以推實積或稽古以覓遺
音人無定見迂怪百出大抵皆踵故習舍本而逐末者
也甚則有如魏漢津輩取徽宗指寸為度李文利輩謂
黄鍾極短宫音極清穿鑿愈多而元聲益喪是乃智巧
之私而非自然之道矣嗚呼樂學之弊一至於此葢由
律吕之説誤之也殊不思律吕乃樂家之末務聖人用
以識别音聲之名猶今工尺字耳初無深奥之理樂之
是非何闗於此譬如人之有姓名也賢否豈在此耶又
譬如古族譜雖不傳今世豈無其子孫耶是知古樂雖
亡人之情性音調未嘗亡也臣著樂書不取埋管驗氣
等術惟欲復古人之意南風樂而不淫秋風哀而不傷
故附靈星舞後竊比述而不作信而好古庶幾可以復
古人之意云
欽定四庫全書
樂律全書卷四十一
明朱載堉撰
靈星小舞譜(凡教小兒舞者皆名小舞)
後漢祭祀志曰高帝令天下立靈星祠祠后稷謂之靈星者以
后稷配食天田星也舞者用童男十六人舞象教田初為芟除
次耕種芸耨驅爵及穫刈舂簸之形象其功也謹按此乃古人
所謂煩奏之舞是也煩奏之舞自古有之傳曰黄鍾大吕不可
從煩奏之舞何則其音疏也葢古者歌以頌徳舞以象事士農
工商所為不同退食委蛇謙恭揖讓此士之所為也芟除耕種
耘耨穫刈此農之所為也樂節舞態亦從而異世人不達指為
俗樂誤矣盖無古不成今今之樂猶古之樂也故取古之詞章
今之音節今古融通使人易曉或於樂學庶幾有小補焉
周禮曰籥章掌土鼔豳籥中春晝擊土鼓龡豳詩以逆暑中秋
夜迎寒亦如之凡國祈年于田祖龡豳雅擊土鼔以樂田畯國
祭蜡則龡豳頌擊土鼓以息老物臣謹按籥章條下註云杜子
春謂土鼓以瓦為匡以革為兩面可擊也鄭康成引明堂位以
解豳籥葢謂豳籥即葦籥也又按樂師條下凡舞有帗舞註云
鄭司農謂社稷以帗鄭康成謂帗析五彩繪今靈星舞子持之
是也然則漢之靈星祠即周之里社其舞即周之帗舞歟豳籥
以葦為哨並兩管而吹之今世俗亦有焉但土鼓未見而農書
所繪圖式殆似南人揷稻秧之鼓耳詩云琴瑟擊鼓以御田祖
以祈甘雨以介我稷黍然則古人雖言擊鼓未必皆土鼓如無
則不拘何鼓皆可也其葦籥如無則不拘何笛或笙或管皆可
但節奏不差而已琴瑟如無或不用亦可
靈星隊賦靈星雅樂漢朝制作舞象教田耕種收穫擊土鼓吹葦
籥時人皆不識呼為村田樂樂器不須多却宜從簡便止用鍾
一口鼓一面鞉一柄版一串雙管一兩副小曲七八遍(即豆葉黄)秋
夜迎寒春晝逆暑祭蜡以息老物祈年以御田祖歌聲有節
舞容有譜童男十六人兩兩相對舞手持各執事從頭次第數
第一對教芟除手執鎌舞第二對教開墾手執钁舞第三對教
栽種手執鍬舞第四對教耘耨手執鋤舞第五對教驅爵手執
竿舞第六對教收穫手執杈舞第七對教舂柫手執連耞舞第
八對教簸揚手執木杴舞教田既畢農事已成謳歌舞蹈荅謝神
明(吹金字經)右遶一周致語八句大禹聖人謨訓有云徳惟善政政
在飬民民惟邦本本固邦寧春祈田祖秋報靈星不同俗舞
是為雅隊斯可與豳風並行而不相悖
第一對用童男二人象教芟除手執鐮舞四轉共計三十二勢
轉初轉半轉周轉過
轉留伏覩(於此作芟除勢)仰瞻囘顧
第二對用童男二人象教開墾手執钁舞四轉共計三十二勢
轉初轉半轉周轉過
轉留伏覩(於此作開墾勢)仰瞻囘顧
第三對用童男二人象教栽種手執鍬舞四轉共計三十二勢
轉初轉半轉周轉過
轉留伏覩(於此作栽種勢)仰瞻囘顧
第四對用童男二人象教耘耨手執鋤舞四轉共計三十二勢
轉初轉半轉周轉過
轉留伏覩(於此作耘耨勢)仰瞻囘顧
第五對用童男二人象教驅爵手執竿舞四轉共計三十二勢
轉初轉半轉周轉過
轉留伏覩(於此作驅爵勢)仰瞻囘顧
第六對用童男二人象教收穫手執杈舞四轉共計三十二勢
轉初轉半轉周轉過
轉留伏覩(於此作收穫勢)仰瞻囘顧
第七對用童男二人象教舂柫執連耞舞四轉共計三十二勢
轉初轉半轉周轉過
轉留伏覩(於此作舂柫勢)仰瞻囘顧
第八對用童男二人象教簸揚執木杴舞四轉共計三十二勢
轉初轉半轉周轉過
轉留伏覩(於此作簸揚勢)仰瞻囘顧
引舞持帗者左班一人云第一對教芟除手執鐮舞
右班一人云舞者就位(待舞卑云)舞畢復位
舞者就位播鞉三通鐘鼓樂作吹豆葉黄曲終樂止舞卑復位
引舞拔帗者左班一人云第二對教開墾手執钁舞
右班一人云舞者就位(待舞畢云)舞畢復位
舞者就位播鞉三通鐘鼓樂作吹豆葉黄曲終樂止舞畢復位
引舞持帗者左班一人云第三對教栽種手執鍬舞
右班一人云舞者就位(待舞畢云)舞畢復位
舞者就位播鞉三通鐘鼓樂作吹豆葉黄曲終樂止舞畢復位
引舞持帗者左班一人云第四對教耘耨手執鋤舞
右班一人云舞者就位(待舞畢云)舞卑復位
舞者就位播鞉三通鐘鼓樂作吹豆葉黄曲終樂止舞畢復位
引舞持帗者左班一人云第五對教驅爵手執竿舞
右班一人云舞者就位(待舞畢云)舞畢復位
舞者就位播鞉三通鐘鼓樂作吹豆葉黄曲終樂止舞畢復位
引舞持帗者左班一人云第六對教收穫手執杈舞
右班一人云舞者就位(待舞畢云)舞畢復位
舞者就位播鞉三通鍾鼓樂作吹豆葉黄曲終樂止舞畢復位
引舞持帗者左班一人云第七對教舂柫執連耞舞
右班一人云舞者就位(待舞畢云)舞畢復位
舞者就位播鞉三通鐘鼓樂作吹豆葉黄曲終樂止舞畢復位
引舞持帗者左班一人云第八對教簸揚執木杴舞
右班一人云舞者就位(待舞畢云)舞畢復位
舞者就位播鞉三通鐘鼓樂作吹豆葉黄曲終樂止舞畢復位
樂律全書巻四十一
