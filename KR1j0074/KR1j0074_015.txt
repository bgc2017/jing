御定音韻闡㣲卷十四
二十四敬(庚去聲舊四十三映四十四諍四十五勁)
(按廣韻集韻皆分映諍勁為三韻而律同用映為庚去聲諍為耕去聲勁為清去聲宋劉淵併為二)
(十四敬)
見二更(廣韻古孟切集韻居孟切今用箇孟切映韻廣韻易也改也説文作雯)
疑二硬(廣韻五爭切集韻魚孟切今用餓孟切映韻韻㑹堅也强也或作鞕)
知二倀(廣韻集韻豬孟切今用智孟切映韻集韻倀停疎率)
徹二牚(廣韻他孟切集韻耻孟切今従集韻映韻集韻支柱也)
澄二鋥(廣韻集韻除更切今用稚孟切映韻廣韻磨鋥出劔光或作䂻)
幫二进(廣韻集韻北諍切今用布諍切諍韻説文散走也集韻或作跰)榜(廣韻集韻北孟切今)
(用布孟切映韻集韻進舟也或作搒)
滂二砰(集韻叵迸切今用破諍切諍韻集韻石落聲)
並二膨(廣韻集韻蒲孟切今用歩孟切映韻集韻脹也)
明二孟(廣韻集韻莫更切今用暮更切借用暮諍切映韻説文長也廣韻勉也始也又姓)
照二諍(廣韻集韻側迸切今用滓迸切借用滓孟切諍韻説文止也廣韻諫諍也亦作爭)
穿二㵾(廣韻楚敬切集韻楚慶切今用差孟切映韻廣韻冷也)
審二生(廣韻所敬切集韻所慶切今用史孟切映韻集韻産也)
曉二䛭(廣韻許更切集韻亨孟切今用黒孟切映韻集韻瞋語博雅言也)
匣二行(廣韻胡孟切集韻下孟切今用核孟切映韻集韻言迹也)
影二瀴(廣韻集韻於孟切今用厄孟切映韻廣韻瀴㵾冷也)
(按以上十五咅開口呼)
見三敬(廣韻集韻居慶切合聲記映切映韻説文肅也廣韻恭也慎也又姓)竟(説文樂曲盡為)
(竟廣韻窮也終也又姓)鏡(説文景也正韻鑑也)獍(集韻獸名)璥(集韻玉名)見四勁(廣韻居正)
(切集韻堅正切今用記正切協用記映切勁韻説文彊也)葝(集韻草名䑕尾也)
溪三慶(廣韻邱敬切集韻邱正切合聲器映切映韻説文行賀人也)溪四輕(廣韻墟正切集)
(韻牽正切今用器性切協用器映切勁韻集韻疾也)鑋(集韻金聲)&KR1698;(集韻一足行)
羣三競(廣韻渠敬切集韻渠映切今用忌映切映韻韻㑹彊語也一曰逐也或作倞傹)儆(集韻)
(戒也)檠(集韻有足所以几物)誩(説文競言也又人名見宋史宗室表)
疑三迎(廣韻魚敬切集韻魚慶切今用義敬切映韻廣韻迓也)
徹三偵(廣韻丑鄭切集韻丑正切今用耻政切協用耻映切勁韻集韻問也)詗(集韻知處告言)
(之)遉(廣韻邏候也)
澄三鄭(廣韻集韻直正切今用稚聖切協用稚映切勁韻説文京兆縣周厲王子友所封廣韻州名)
(集韻重也亦姓)
孃三(廣韻女正切今用膩聖切協用膩映切勁韻集韻蟲名)
幫三柄(廣韻集韻陂病切今用臂映切映韻説文柯也廣韻本也權也或作棅)怲(集韻憂也)邴
(集韻邑名在宋又姓)幫四併(廣韻卑政切集韻卑正切今用臂性切協用臂映切勁韻説文並也廣)
(韻兼也皆也)幷(集韻同上廣韻専也)屏(集韻除也)
滂三寎(集韻鋪病切合聲譬映切映韻爾雅三月為寎)滂四聘(廣韻集韻匹正切今用譬)
(性切協用譬映切勁韻説文訪也廣韻聘問也)娉(説文問也集韻謂昏禮問名)聘(集韻視也)俜
(廣韻伶俜集韻使也)
並三病(廣韻集韻皮命切今用避映切映韻説文疾加也)評(廣韻平言集韻訂也)枰(廣韻獨坐)
(版牀一曰投博局)寎(説文卧驚病也集韻三月名)並四偋(廣韻防正切集韻毗正切今用避性)
(切協用避映切勁韻廣韻隱僻也廁也)
明三命(廣韻集韻眉病切今用寐映切映韻説文使也廣韻教也道也信也計也召也)盟(集韻)
(誓約也一曰河津名)明四詺(廣韻集韻彌正切今用寐淨切協用寐映切勁韻廣韻詺目韻㑹目睹)
(物也正韻辨别物名)
精四精(廣韻子姓切集韻子正切今用即性切協用即映切勁韻廣韻强也)
清四倩(廣韻七政切集韻七正切今用七性切協韻七映切勁韻廣韻假倩也)婧(説文竦立也一)
(曰有才也)凊(説文寒也廣韻温凊)胜(集韻胜遇烏名見山海經)
從四淨(廣韻疾政切集韻疾正切今用集性切協用集映切勁韻廣韻無垢也集韻魯北城門池一)
(曰水也)穽(説文䧟也所以取獸者)靚(説文召也廣韻装飾也)請(廣韻延請亦朝請集韻謁也)
心四性(廣韻集韻息正切今用細淨切協用細映切勁韻説文人之陽氣性善者也)姓(廣韻人所)
(生也又姓)狌(集韻䑕屬)
照三政(廣韻集韻之盛切今用至聖切協用至映切勁韻説文正也廣韻政化亦姓)正(説文是也)
(廣韻當也定也平也又姓)証(説文諫也)䈣(集韻竹名又人名見三朝政要)
審三聖(廣韻集韻式正切今用試政切協用試映切勁韻説文通也)
禪三盛(廣韻承正切集韻時正切今用俟政切協用侍映切勁韻集韻多也又姓)晟(廣韻明也)
(熾也器也集韻或作晠)
影三映(廣韻於敬切集韻於慶切今用倚敬切映韻廣韻明也陽也集韻隠也韻㑹明相照也或作)
(暎)
来三令(廣韻力政切集韻力正切今用吏鄭切協用吏映切勁韻説文發號也集韻善也一曰官署)
(之長也)詅(廣韻自衒賣也又人名見宋史宗室表)
(按以上二十音齊齒呼)
曉二轟(廣韻集韻呼迸切今用虎迸切借用虎甕切諍韻集韻衆車聲或作輷)
匣二横(廣韻集韻戸孟切今従之借用戸甕切映韻集韻不順理)蝗(集韻螡也)
影二(廣韻集韻烏横切今用烏孟切映韻廣韻小水貌集韻作)
(按以上三音合口呼)
曉四夐(廣韻休正切集韻虚政切今用許聘切借用許用切勁韻説文營求也廣韻逺也)詗(説文)
(知處告言之廣韻自言長)矎(廣韻直視貌)
喻三詠(廣韻集韻為命切今用喻命切映韻説文歌也或作咏)泳(説文潛行水中也)禜(説文)
(設綿蕝為營以禳風雨雪霜水旱癘疫於日月星辰山川也一曰禜衛使災不生)醟(説文䣱也廣韻酗酒)
(按以上二音撮口呼)
二十五徑(青去聲舊四十六徑)
(按廣韻集韻皆四十六徑宋劉淵改為二十五徑)
見四徑(廣韻集韻古定切今用記罄切協用記映切説文歩道也集韻直也亦作逕)經(廣韻經緯)
(集韻織也)徑(廣韻直也集韻堅也)陘(集韻海陘魯隘道一曰山絶為陘)牼(集韻牛膝下骨)
溪四罄(廣韻苦定切集韻詰定切今用器徑切協用器映切説文器中空也)磬(説文樂名也廣)
(韻磬石樂器)&KR1698;(集韻一足行也通作&KR1698;)鑋(説文金聲也)綮(集韻肯綮觔肉結處也)謦(集韻)
(謦欬言笑也)
端四訂(廣韻集韻丁定切今用底徑切協用底映切集韻平議也)飣(集韻置食也)矴(集韻)
(錘舟石也或作碇磸)釘(集韻黄金也正韻以釘釘物)靪(集韻補履也)錠(説文鐙也集韻豆屬有柎)
(曰鐙無柎曰錠)顁(集韻題也通作定)定(集韻營室星也一曰定謂之耨)
透四聽(廣韻集韻他定切今用替罄切協用替映切説文聆也)侹(廣韻俓侹直也代也儆也)庭
(集韻逕庭激過也一曰不近人情或作廷)涏(集韻波流直貌)
定四定(廣韻集韻徒徑切今用第寗切協用第映切説文安也廣韻州名)廷(集韻正也直也朝位)
(也)
泥四寗(廣韻集韻乃定切今用溺定切協用溺映切説文所願也集韻邑名亦姓)佞(説文巧讇)
(髙才也集韻或作)濘(説文滎濘也廣韻泥濘集韻清也)
並四屏(集韻歩定切今用避定切協用避映切集韻偃厠)偋(説文僻窶也)
明四暝(廣韻集韻莫定切今用寐定切協用寐映切廣韻夕也)䒌(集韻䒌靘赤黒色)瞑(集韻)
(閉日)
清四靘(廣韻集韻千定切今用砌定切協用砌映切集韻䒌靘青黑色)
心四腥(廣韻蘇佞切集韻新佞切今用細徑切協用細映切説文星見食豕令肉中生小息肉也)
醒(集韻醉解也)
匣四脛(廣韻胡定切集韻形定切今用系寗切協用系映切説文胻也廣韻腳脛或作踁)
来四零(廣韻集韻郎定切今用吏寗切協用吏映切集韻落也)令(廣韻令支縣名在遼西)
(按以上十二音齊齒呼)
見四扃(集韻扃定切今用據瑩切協用據用切集韻明察也)
溪四絅(集韻口定切今用去瑩切協用去用切集韻襌衣也)
匣四濙(集韻胡鎣切今用穴瑩切借用穴用切集韻濎濙小水貌)
影四瑩(廣韻烏定切集韻縈定切今用郁寗切借用郁衆切説文玉色一曰石之次玉者)鎣(説文)
(器也集韻磨也)瀅(集韻汀瀅小水或作滎)嫈(集韻遼嫈漢侯國名)
(按以上四音撮口呼)
證(蒸去聲舊四十七證四十八嶝)
(按廣韻集韻於徑獨用證與嶝分為二韻而律同用證為蒸去聲嶝為登去聲宋劉淵併為二十五)
(徑今將證嶝二韻字分列之)
見一亘(廣韻居鄧切集韻居鄧切今用箇鄧切廣韻通也遍也竟也説文作)搄(廣韻急引)絙
(集韻索也)堩(集韻道也)䱴(集韻魚名或作䱎)
溪一堩(集韻口鄧切今用渴鄧切集韻道也)
端一嶝(廣韻都鄧切集韻丁鄧切今用徳贈切廣韻小坂)隥(説文仰也廣韻梯隥)磴(廣韻巖磴)
鐙(集韻馬鞁具一曰豆也)凳(集韻牀屬或作橙)墱(集韻飛陛謂之墱)
透一磴(集韻台隥切今用他鄧切集韻小水相益也廣韻作)
定一鄧(廣韻徒亘切集韻唐亘切今用惰贈切廣韻國名又姓)蹬(説文蹭蹬也)(集韻㱥)
(困病貌)僜(集韻倰僜不親事)幐(廣韻嚢屬)澄(集韻清濁分也)
幫一堋(廣韻方隥切集韻逋鄧切今用布鄧切説文䘮葬下土也韻㑹壅江水灌溉曰堋又射埻也)
(或作塴)傰(集韻阿黨也)
並一倗(廣韻父鄧切集韻歩鄧切今従集韻廣韻輔也)
明一懵(廣韻武亘切集韻母亘切今用暮鄧切廣韻悶也)懜(説文不明也)瞢(集韻目不明也)
䲛(廣韻魚名集韻作鯍)
精一増(廣韻集韻子鄧切今從之廣韻剰也)
清一蹭(廣韻千鄧切集韻七鄧切今用次鄧切説文蹭蹬失道也)
從一贈(廣韻昨亘切集韻作亘切今用字鄧切説文玩好相送也)繒(集韻白也)&KR0845;(集韻皯&KR0845;)
(面黒氣或作)驓(集韻馬四骹皆白者見爾雅)
来一踜(廣韻魯鄧切集韻郎鄧切今用勒鄧切廣韻踜蹬行貌集韻踜蹬馬病)㱥(集韻㱥团病)
(貌)倰(集韻倰僜不親事)
(按以上嶝韻十二音開口呼)
羣三殑(廣韻其切集韻其孕切今用忌應切集韻欲死貌)
疑三凝(廣韻牛切集韻牛孕切今用義證切集韻止水也)
徹三覴(廣韻集韻丑證切今用勅證切廣韻直視)
澄三瞪(廣韻文證切集韻澄應切今用稚應切廣韻直視貌本作眙)澄(集韻清貌)
幫三冰(集韻逋孕切合聲臂應切集韻冷廹也)
並三凭(廣韻皮證切集韻皮孕切今用避應切集韻依几也或作凴)砅(集韻蒲應切今用避應切)
(集韻水激石聲)
精四甑(廣韻集韻子孕切合聲霽應切説文甗也)䰝(説文鬵屬)䙢(廣韻汗襦)
清四㣒(集韻七孕切合聲砌應切集韻毛張貌)
照三證(廣韻集韻諸應切合聲至應切説文告也廣韻驗也)烝(集韻氣之上達也或作蒸)脀
(集韻癡也一曰臖脀腫也)
穿三稱(廣韻集韻昌孕切合聲熾應切集韻權衡也一曰宜也謂也俗作秤)偁(集韻譽也)
床三乗(廣韻實證切集韻石證切今用食應切集韻車也一曰物䨇曰乗或作椉)賸(集韻益也)
(餘也一曰以財贈送俗作剰)嵊(集韻山名在剡縣)
審三勝(廣韻集韻詩證切合聲試應切集韻克也亦州名)榺(説文機持經者)
禪三丞(廣韻集韻常證切今用侍應切廣韻縣名在沂州)
曉三興(廣韻集韻許應切今用喜應切韻㑹象也又比興)
影三應(廣韻集韻於證切今用倚證切集韻答也)譍(説文以言對也)
喻四孕(廣韻集韻以證切今用異證切説文褱子也集韻或作&KR2335;&KR2443;)媵(廣韻送女従嫁)賸(説文)
(物相増加也一曰送也副也)䵴(廣韻面黒子)
來三(廣韻里甑切集韻里孕切今用吏應切説文馬食榖多氣流四下也)凌(韻㑹冰也)
日三扔(廣韻而證切集韻如證切今用日應切集韻就也推也數也博雅引也)芿(廣韻草不翦集)
(韻草芟故生新曰芿亦作艿)認(廣韻認物集韻誌也)
(按以上證韻十八音齊齒呼)
二十六宥(尤去聲舊四十九宥五十候五十一幼)
(按廣韻集韻皆分宥候幼為三韻而律同用宥為尤去聲候為矦去聲幼為幽去聲宋劉淵併為二)
(十六宥)
見一遘(廣韻古候切集韻居候切今用箇候切候韻説文遇也)冓(廣韻數也集韻交積材也)構
(説文盖也集韻木名或作搆非)篝(集韻竹器)覯(説文遇見也)媾(説文重婚也)購(説文以財有所)
(求也)韝(集韻射所以韜臂者)(集韻草名蒿類)姤(集韻易卦名遇也隂陽相遇也)㝅(説文乳也一曰)
(㝅瞀也)彀(説文張弩也)句(廣韻句當集韻拘也又姓俗作勾)雊(廣韻雉鳴)軥(説文軛下曲者)
詬(集韻詈也)逅(集韻邂逅不期而遇一曰解説也)鷇(集韻鳥子生哺者)瞉(集韻瞉霿鄙吝也或)
(作怐佝傋)夠(集韻聚也)搆(集韻擩也)
溪一寇(廣韻苦候切集韻邱&KR1380;切今用渇候切候韻説文暴也廣韻鈔也又姓)扣(集韻擊也)叩
(集韻以手至首)滱(廣韻水名在代郡)&KR3149;(廣韻織具)鷇(説文鳥子生哺者)詬(廣韻巧言集韻詈也)
敂(説文擊也)
疑一偶(廣韻五遘切集韻牛遘切今用餓候切候韻集韻不期㑹也)
端一鬬(廣韻都豆切集韻丁候切今用徳候切候韻説文遇也廣韻闘競又姓)鬥(説文兩士相對)
(兵杖在後象門之形)&KR1280;(集韻尾星名)䛠(廣韻䛠譳不能言也集韻作或作㛒)
透一透(廣韻集韻他候切今用託候切候韻説文跳也過也)
定一豆(廣韻田候切集韻大透切今用惰候切候韻説文古食肉器也集韻或作梪䇺)餖(廣韻)
(飣餖)脰(説文頂也)逗(説文止也)竇(説文空也廣韻穴也又姓)讀(集韻誦書也)郖(集韻地名在弘)
(農縣)浢(集韻水名在河東)酘(廣韻酘酒集韻重醖也)窬(集韻鑿垣為戸)荳(集韻荳蔻藥草)䤅
(説文&KR1753;䤅也)瀆(集韻句瀆宋地名)
泥一耨(廣韻奴豆切集韻乃豆切今用諾候切候韻韻㑹薅器也説文作槈或作鎒)擩(廣韻搆擩)
(不解事)檽(集韻構檽木名皮可染)譳(集韻䛠譳不能言也)獳(集韻怒犬貌)嗕(集韻羌别種漢)
(有呼速絫嗕)
滂一仆(廣韻集韻匹候切今用普候切候韻集韻僵也或作踣䞳)
並一䏽(廣韻集韻蒲候切今用歩候切候韻廣韻豕肉醤也)䍌(説文小缶也)
明一茂(廣韻集韻莫候切今用暮候切候韻説文草豐盛)戊(廣韻辰名説文中宮也)䓮(説文)
(細草叢生也)楙(説文木盛也爾雅楙木瓜)袤(説文衣帶以上一曰南北曰袤東西曰廣)懋(説文勉也)
霿(集韻䐨霿鄙吝也或作愗)瞀(説文低目謹視也集韻目不明也)姆(集韻女師也)鄮(廣韻縣名)
(在㑹稽亦姓)貿(説文易財也廣韻市賣也又姓)雺(集韻地氣發天不應曰雺)&KR1753;(説文&KR1753;䤅榆醤也)
月(集韻覆也)
精一奏(廣韻集韻則候切今用子候切候韻廣韻進也)走(集韻疾趨也)族(集韻樂變也通)
(作奏)
清一輳(廣韻倉奏切集韻干候切今用次候切候韻集韻輻共轂也)湊(廣韻水㑹也聚也集韻或)
(作奏)腠(集韻膚理也)楱(集韻小橘也出武陵)蔟(廣韻太蔟律也集韻蠶蓐)
從一㔌(廣韻才奏切集韻才候切今用字候切候韻廣韻細切博雅斷也)驟(集韻疾馳)楱(廣韻)
(&KR1564;楱鐡齒杷名)
心一嗽(廣韻蘇奏切集韻先奏切今用四候切候韻集韻欬也或作欶)瘶(集韻寒病)漱(集韻)
(蕩口也)嗾(説文使犬聲)(集韻私詈廣韻作謏)
曉一蔻(廣韻呼漏切集韻許候切今用黒宼切候韻韻㑹荳蔻草實生交阯)吼(廣韻聲也集韻)
(厚怒也)詬(説文謑詬耻也廣韻怒也或作訽㖃)豞(廣韻豕聲)怐(集韻怐愗愚也或作佝)(集韻)
(怒目視貌)
匣一候(廣韻胡遘切集韻下遘切今用荷漏切候韻説文伺望也)&KR1380;(集韻記里堡)鄇(説文)
(晉之温也)郈(集韻鄉名在東平或作)睺(集韻半盲也)逅(説文邂逅也集韻解悦也)後(集韻相導)
(前後曰先後)鍭(集韻金鏃翦羽謂之鍭見爾雅或作翭)后(廣韻君也皇后也)厚(廣韻厚薄)鱟
(集韻魚名似蟹有子可為醤)&KR3312;(集韻烏名)
影一漚(廣韻烏候切集韻於候切今用阿遘切候韻説文久漬也)
来一陋(廣韻盧候切集韻郎豆切今用勒候切候韻説文阨陕也)漏(説文以銅受水刻節晝夜)
(百刻集韻泄也)屚(説文屋穿水下也)鏤(説文剛鐡可以刻鏤集韻釡也)(集韻蘆藥草)瘻(説文)
(頸腫也集韻久創)僂(廣韻僂佝短醜貌)&KR1365;(集韻&KR1365;王瓜也見博雅)嶁(集韻岣嶁謂之衡山)
(按以上十八音開口呼)
見三救(廣韻居祐切集韻居又切今用記宥切宥韻廣韻䕶也止也又姓説文作&KR2452;集韻或作捄)
究(説文窮也)疚(集韻乆病也)灸(廣韻灼也)廐(説文馬舍也集韻俗作廐)見四赳(集韻古幼)
(切合聲記幼切幼韻集韻赳螑龍申頸行貌)
溪三(廣韻集韻邱救切今用器宥切宥韻廣韻&KR2153;仰鼻)糗(集韻粮也)溪四䠗(廣韻)
(邱謬切集韻輕幼切合聲器幼切幼韻集韻䠗行不正也)螑(集韻赳螑龍申頸行貌)
羣三舊(廣韻集韻巨救切合聲忌宥切宥韻集韻鳥名説文鴟舊舊留也一曰故也又姓)柩(説文)
(棺也廣韻或作匶)鯦(集韻魚名見爾雅)羣四(廣韻巨幼切集韻祁幼切今用忌幼切幼韻)
(集韻䠗行不正)
疑三&KR2153;(廣韻集韻牛救切今用義救切宥韻)廣韻&KR2153;仰鼻
知三晝(廣韻集韻陟救切今用智宥切宥韻説文日之出入與夜為界廣韻日中又姓)咮(廣韻)
(鳥口説文作噣)
徹三畜(廣韻集韻丑救切今用耻宥切宥韻集韻㹌也謂六畜或作嘼)
澄三胄(廣韻集韻直祐切合聲稚宥切宥韻説文嗣也从肉廣韻胄子國子也又姓)胄(説文兠鍪)
(也从月)伷(廣韻系也)宙(説文舟輿所極覆也)籀(説文讀書也集韻史籀造篆以故有籀文)&KR2271;(集韻)
(占辭)䛆(説文詶也)懤(集韻愁毒也)酎(集韻三重醇酒也)怞(説文朗也)疛(廣韻心腹疾也博雅)
(病也)
孃三糅(廣韻集韻女救切合聲膩宥切宥韻集韻雜也或作粈)狃(廣韻習也就也又狐狸也)
明四謬(廣韻靡幼切集韻眉救切今用宻宥切幼韻説文狂者之妄言也)繆(廣韻紕繆又姓)
非三富(廣韻集韻方副切今用付宥切宥韻説文備也集韻厚也又姓)輻(集韻輪轑也)鍑
(説文釡大口者)䔰(集韻葍也)
敷三副(廣韻集韻敷救切今用赴宥切宥韻集韻貳也)覆(説文覂也集韻盖也)仆(廣韻前倒)
(集韻頓也或作踣)
奉三復(廣韻集韻扶富切今用附宥切宥韻廣韻又也返也徃来也安也白也告也)覆(集韻盖也)
(通作伏)伏(集韻菢卵也)
精四僦(廣韻集韻即就切今用即宥切宥韻説文賃也)
清四䞭(廣韻七溜切集韻千繡切今用砌宥切宥韻廣韻進也博雅趡䞭犇也)
従四就(廣韻集韻疾僦切合聲劑宥切宥韻説文就髙也廣韻成也迎也即也又姓)鷲(廣韻鳥名)
(黒色多子説文作)
心四秀(廣韻集韻息救切今用細宥切宥韻廣韻出也榮也集韻實也)繡(説文五采備也)宿
(集韻列星也舎也)琇(廣韻玉名)鏥(集韻鐡上衣也或作銹鏽)
邪四岫(廣韻似祐切集韻似救切今用習宥切宥韻説文山穴也)袖(廣韻衣袂也或作褏説文)
(作褎)牰(廣韻牛黒&KR1475;見爾雅)
照二縐(廣韻集韻側救切今用滓宥切宥韻説文絺之細也)(集韻衣不仲也)甃(説文井壁)
(也)皺(廣韻面皺集韻皵也)&KR3082;(集韻娠也)
照三咒(廣韻集韻職救切今用至宥切宥韻廣韻咒詛集韻本作祝或作詋詶)椆(廣韻木椆舩篙)
(木也集韻木名)
穿二簉(廣韻集韻初救切今用差宥切宥韻集韻倅也齊也)䔏(説文草貌集韻草雜也)
穿三臭(廣韻集韻尺救切今用尺宥切宥韻廣韻凡氣之總名)殠(説文腐氣也)
床二驟(廣韻鋤祐切集韻鉏救切今用助宥切宥韻説文馬歩疾也)僽(集韻僝僽詈言)
審二瘦(廣韻所祐切集韻所救切今用史宥切宥韻韻㑹臞也説文作&KR0888;或作膄)漱(説文盪口)
(也集韻或作嗽)
審三狩(廣韻集韻舒救切今用試宥切宥韻説文犬田也廣韻冬獵)守(集韻諸矦為天子守土故)
(稱守漢置郡太守)獸(説文守備者集韻四足而毛曰獸)首(集韻嚮也禮寢常東首一曰有罪自陳)
收(集韻穫也)
禪三授(廣韻集韻承咒切合聲侍宥切宥韻廣韻付也又姓)綬(廣韻綵衣貌集韻韍維)夀
(廣韻夀考集韻乆也)售(説文賣去手也)
曉三齅(廣韻集韻許救切今用喜宥切宥韻説文以鼻就臭也集韻或作嗅)嘼(説文㹌也集韻)
(或作畜)臭(集韻逐氣也)殠(集韻腐氣也)曉四螑(集韻火幼切今用肸幼切㓜韻集韻赳)
(螑龍申頸行貌)
影四幼(廣韻集韻伊謬切今用乙救切㓜韻説文少也)鴢(集韻鴢頭鵁鳥名似鳬)蚴(集韻)
(燕趙謂蠭小者曰蚴蜕見揚雄方言)
喻三宥(廣韻于救切集韻尤救切今用異舊切宥韻説文寛也)又(説文手也廣韻更也)右(説文)
(助也一曰手口相助也)佑(廣韻佐也助也)祐(説文助也廣韻神助)侑(廣韻勸食韻㑹耦也説文作姷)
囿(説文苑有垣也一曰禽獸曰囿)酭(廣韻報也集韻醻酒也通作侑)有(集韻復也通作又)喻四
柚(廣韻集韻余救切今用逸救切宥韻説文條也似橙而酢廣韻似橘而大集韻或作櫾)狖(廣韻獸名)
(似猿或作貁)猶(集韻獸名似麂善登木一曰隴西謂犬子曰猶)蜼(廣韻似獼㺅鼻露向上尾長四五尺)
(有岐兩則自縣於樹以尾塞鼻)鼬(説文如鼠赤黄而大食鼠者)輶(集韻輕車也)褎(廣韻服飾盛貌)
(集韻或作褏)油(集韻浩油地名)槱(説文積火燎之也)
来三溜(廣韻集韻力救切合聲吏宥切宥韻説文水在鬱林郡韻㑹水垂下也)霤(説文屋水流也)
(廣韻中霤神名)廇(説文中庭也集韻屋大梁)餾(説文飯氣烝也)塯(集韻瓦器堯舜飯土塯通作溜)留
(廣韻宿留停待也)瘤(廣韻赤瘤腫病也)窌(集韻石窌地名在濟北)翏(説文髙飛也)飂(集韻)
(長風聲也通作翏)廖(説文人姓集韻國名)鷚(集韻鳥名説文天龠也好髙飛作聲)僇(説文癡行僇僇)
(也一曰且也)
日三輮(廣韻人又切集韻如又切今用日宥切宥韻廣韻車輶)蹂(韻㑹踐也)鞣(集韻柔革也)
揉(集韻順也)肉(集韻錢璧之體)
(按以上三十音共分三等其居第二等者為開口呼居第三等第四䓁者為齊齒呼)
二十七沁(侵去聲舊五十二沁)
(按廣韻集韻皆五十二沁宋劉淵改為二十七沁)
見三禁(廣韻居䕃切集韻居廕切合聲記䕃切説文吉凶之忌也集韻制也又天子所居曰禁又姓)
僸(廣韻北夷樂名韻㑹仰也)
羣三&KR2313;(廣韻集韻巨禁切今用忌䕃切廣韻牛舌下病説文作㸳或作䶖)噤(説文口閉也集韻或)
(作齽)凚(集韻寒貌)紟(集韻被也一曰佩紟)妗(集韻俗謂舅母曰妗)
疑三吟(廣韻集韻宜禁切今用義禁切集韻長詠也)
知三揕(廣韻集韻知鴆切合聲智䕃切集韻撃也一曰刺也)
徹三闖(廣韻集韻丑禁切今用恥䕃切説文馬出門貌)
澄三鴆(廣韻集韻直禁切今用稚䕃切説文毒鳥也一名運日)沈(集韻沒也)
孃三賃(廣韻乃禁切集韻女禁切今用膩䕃切説文傭也)
精四浸(廣韻集韻子鴆切今用即䕃切廣韻漬也漸也)祲(説文精氣感祥廣韻袄氣也)鋟
(集韻刻傷也)
清四沁(廣韻集韻七鴆切合聲砌䕃切廣韻水名在上黨亦州名)伈(集韻恐也)
邪四鐔(廣韻尋浸切今用習䕃切集韻刀本)蕈(集韻桑䓴)
照二譖(廣韻莊䕃切集韻側禁切今用滓䕃切説文愬也)
照三枕(廣韻之任切集韻職任切合聲至䕃切集韻卧首據物也)
穿二讖(廣韻集韻楚譖切今用差譖切説文驗也)
穿三瀋(集韻鴟禁切今用尺䕃切集韻置水於器)
床二䅾(集韻岑譖切今用乍䕃切集韻禾欲秀)
審二滲(廣韻集韻所䕃切今用史譖切説文下漉也)罧(集韻積柴水中以取魚或作槮)
(集韻寒貌)
審三深(廣韻集韻式禁切合聲試䕃切集韻度深曰深)
禪三甚(廣韻集韻時鴆切今用侍䕃切集韻過也)葚(説文桑實也)
曉三愖(集韻火禁切今用喜䕃切集韻愖愖心不正)
影三䕃(廣韻集韻於禁切今用倚禁切説文草隂也)廕(集韻庇也通作䕃)窨(説文地室也)
喑(廣韻聲也揚雄方言啼極無聲齊宋之間謂之喑)隂(集韻瘞蔵也)
喻三䫴(廣韻于禁切今用異禁切廣韻䫴齡切齒怒貌)
来三臨(廣韻良鴆切集韻力鴆切今用吏䕃切廣韻哭臨韻㑹以尊適卑曰臨又偏向也)淋(集韻)
(以水沃也)
日三妊(廣韻汝鴆切集韻如鴆切今用日䕃切説文孕也集韻或作&KR1494;)任(集韻克也)衽(集韻)
(衣衿也或作袵)絍(廣韻織絍説文作紝亦作䋕)鵀(集韻戴鵀鳥名)飪(集韻熟也)恁(集韻思也)
賃(集韻以財雇物)壬(集韻佞也)
(按以上二十三音共分三等其居第二等者為開口呼居第三等第四等者為齊齒呼)
二十八勘(覃去聲舊五十三勘五十四闞)
(按廣韻集韻皆分勘與闞為二韻而律同用勘為覃去聲闞為談去聲宋劉淵併為二十八勘)
見一紺(廣韻集韻古暗切合聲箇暗切勘韻説文帛深青揚赤色)灨(集韻水名一曰邑名在豫)
(章通作淦)淦(説文水入船中也一曰泥也或作汵)贛(集韻贛榆縣名在東海)詌(集韻口閉)&KR3566;(廣韻)
(集韻古蹔切今用箇濫切協用箇暗切闞韻集韻&KR3566;&KR3203;無味)
溪一勘(廣韻集韻苦紺切今用渇暗切勘韻集韻校也)磡(廣韻巖崖之下)轗(集韻轗軻車行)
(不平一曰不得志)(集韻擊鼔也)闞(廣韻集韻苦濫切今用渴濫切協用渴暗切闞韻説文望也)
(集韻邑名在魯又姓)瞰(集韻視也或作矙)
疑一儑(廣韻集韻五紺切今用餓憾切勘韻集韻傝儑不自安也)
端一擔(廣韻集韻都濫切今用多濫切協用多暗切闞韻集韻負也或作檐)甔(集韻罌也或作)
(儋)
透一撢(廣韻集韻他紺切今用他暗切勘韻説文探也集韻或作探)憛(集韻憛憂惑也一曰惶)
(遽也一曰禍福未定意博雅思也)傝(集韻傝儑不自安一曰無耻也)㶒(廣韻㶒汎水浮貌)睒(廣韻)
(集韻吐濫切今用託濫切協用託暗切闞韻集韻候視也)䑙(集韻舚䑙吐舌貌廣韻作舕)䗊(集韻)
(蚦䗊獸吐舌貌)
定一淡(廣韻集韻徒濫切今用惰濫切協用惰暗切闞韻集韻薄味也)澹(説文水揺也集韻澹)
(林東胡名)啗(説文食也集韻或作餤[口闞]噉)憺(集韻動也一曰安也或作惔倓)霮(集韻雲貌靉謂之霮)
(䨴或作&KR1949;)醰(廣韻集韻徒紺切今用惰暗切勘韻説文酒味苦也)贉(廣韻買物預付錢也)磹(集韻)
(䃸磹電光)
泥一妠(廣韻集韻奴紺切今用諾暗切勘韻廣韻取也集韻女字一曰入也)
精一篸(廣韻集韻作紺切今用子暗切勘韻廣韻以針篸物集韻綴也或作撍)
清一謲(廣韻集韻七紺切合聲次暗切勘韻廣韻怒也集韻相怒使也一曰伺也)參(集韻鼓曲)
(也)䃸(集韻䃸磹電光)
従一暫(廣韻藏濫切集韻昨濫切今用字濫切協用字暗切闞韻説文不乆也廣韻或作蹔)鏨
(説文小鑿也)
心一三(廣韻集韻蘇暫切今用四濫切協用四暗切闞韻集韻參之也)
曉一顑(廣韻集韻呼紺切今用黒暗切勘韻集韻不飽而面黄也廣韻作䫲)䗣(集韻蟲名食桑)
(葉食瓜者)
匣一憾(廣韻集韻胡紺切今用荷暗切勘韻廣韻恨也)琀(説文送死口中玉也集韻或作含通)
(作唅)唅(集韻哺也博雅唵也)莟(集韻禾欲秀貌)憨(廣韻集韻下瞰切今用核濫切協用核暗切闞韻)
(集韻愚也)譀(説文誕也集韻調也)
影一暗(廣韻集韻烏紺切今用阿紺切勘韻説文日無光也集韻或作晻通作闇)闇(説文閉門)
(也廣韻㝠也)(集韻背誦或作諳)
来一濫(廣韻集韻盧瞰切今用勒淡切協用勒暗切闞韻説文汜也一曰濡上及下也一曰清也)
纜(集韻維舟絙)嚂(廣韻食貌集韻貪也)爁(廣韻火貌集韻火行也)懢(廣韻貪也)
(按以上十五音開口呼)
二十九豔(鹽去聲舊五十五豔五十六㮇五十七釅)
(按廣韻集韻皆分豔㮇釅為三韻而律同用豔為鹽去聲㮇為添去聲釅為嚴去聲宋劉淵併為二)
(十九豔又按㮇集韻作栝釅集韻作驗又劒欠俺等字集韻屬驗豔二韻廣韻屬梵韻是廣韻集)
(韻有不能畫一者此類頗多然非大異同所在不能悉註也)
見三劔(廣韻集韻居欠切今用記驗切驗韻説文人所帶兵也或作劍)見四兼(廣韻古念)
(切集韻吉念切今用記念切協用記豔切㮇韻集韻併也)䱤(廣韻魚名)
溪三欠(廣韻集韻去劒切今用器驗切驗韻説文張口氣悟也集韻不足也)&KR3758;(集韻陶器小瓶)
(有耳者)(集韻厓間也)溪四傔(廣韻苦念切集韻詰念切今用器念切協用器驗切㮇韻集)
(韻侍従也)歉(説文歉食不滿也)
疑三驗(廣韻集韻魚窆切今用義劔切驗韻説文馬名也廣韻證也徵也效也)釅(廣韻酒醋味厚)
(韻㑹酢漿也説文作醶)噞(集韻噞喁魚口出水貌)
端四店(廣韻集韻都念切今用底念切協用底豔切㮇韻集韻停物舎也)坫(説文屏也集韻反爵)
(亢圭處)墊(説文下也)痁(廣韻病也集韻痎病)沾(集韻水出上黨壺口闗一曰縣名在樂平)玷(集韻)
(玉病)
透四㮇(廣韻集韻他念切今用替念切協用替豔切㮇韻廣韻火杖韻㑹炊竈木説文作栝或作)
舚(廣韻舌出貌説文作㐁集韻或作䑙)忝(廣韻辱也)蚦(廣韻蚦䗊獸吐舌貌)
定四磹(廣韻集韻徒念切今用第念切協用第豔切㮇韻集韻䃸磹電光)簟(説文竹席也)驔
(集韻驪馬黄脊)扂(集韻所以止動也)
泥四念(廣韻集韻奴店切今用溺店切協用溺豔切㮇韻廣韻思也又姓)&KR2623;(集韻引舟䋲也)&KR1850;
(集韻竹索)棯(集韻木名棗屬)
徹三覘(廣韻丑豔切集韻敕豔切今従集韻豔韻説文窺也集韻或作䀡)
幫三窆(廣韻方驗切集韻陂驗切今用臂驗切驗韻説文葬下棺也)砭(説文以石刺病也)
精四僭(廣韻集韻子念切今従之協用子豔切㮇韻説文假也)&KR3269;(廣韻集韻子豔切今從之豔韻)
(集韻&KR3269;㖩不亷也)
清四塹(廣韻集韻七豔切今用砌豔切豔韻説文阬也一曰大也韻㑹或作壍㟻&KR2238;)槧(韻㑹牘樸)
(也謂始削麤樸也)
従四潛(廣韻集韻慈豔切合聲劑豔切豔韻集韻藏也一曰伏流)䁮(集韻閉目思也一曰憂也)
心四䃸(廣韻集韻先念切今用細念切協用細豔切㮇韻集韻䃸磹電光)
照三占(廣韻集韻章豔切今用至豔切豔韻集韻固有也)
穿三韂(廣韻集韻昌豔切今用尺豔切豔韻集韻馬障泥也廣韻或作䪜)襜(集韻披衣也或作幨)
(裧)
審三閃(廣韻集韻舒贍切今用試豔切豔韻集韻闚頭也)掞(集韻舒也一曰疾動或作㨛)苫
(集韻茨屋也)煔(説文火行也)睒(集韻視逺貌)
禪三贍(廣韻集韻時豔切合聲侍豔切豔韻廣韻賙也集韻給也)
曉三脇(廣韻許欠切集韻虛欠切今用喜驗切驗韻集韻迫也)
影三&KR3114;(廣韻於驗切集韻於贍切借用倚劔切豔韻集韻快也)俺(廣韻大也)裺(集韻縁也一曰)
(衣寛貌揚雄方言裺謂之襦)淹(廣韻沒也又繅絲一淹也)影四厭(廣韻集韻於豔切借用乙劍切)
(豔韻集韻足也或作猒懕)饜(集韻沃也通作厭猒)
喻四豔(廣韻集韻以贍切借用逸劍切豔韻説文好而長也廣韻羙色也或作艶)爓(廣韻光也)
(或作熖韻㑹作燄)灩(廣韻㶑灩水波動貌)焱(廣韻火華也集韻焱焱火盛貌)鹽(集韻以鹽漬物一曰)
(歆豔之也)
来三殮(廣韻集韻力驗切今用吏驗切驗韻集韻衣死也)斂(集韻聚也)瀲(韻㑹泛瀲水滿貌一)
(曰水波)獫(廣韻長喙犬名)蘞(集韻草名似栝樓)爁(廣韻爁焱火延)&KR1714;(集韻市先入直謂之&KR1714;)
来四稴(廣韻力店切集韻歴店切今従集韻協用吏豔切㮇韻集韻稴䆎木不實貌一曰稻不黏者)
日三染(廣韻集韻而豔切今用日豔切豔韻集韻漬色也)髥(集韻湏也)
(按以上二十二音齊齒呼)
三十陷(咸去聲舊五十八䧟五十九鑑六十梵)
(按廣韻集韻皆分陷鑑梵為三韻而律同用陷為咸去聲鑑為銜去聲梵為凡去聲宋劉淵併為三)
(十陷)
見二鑑(廣韻格懺切集韻居懺切今用記釤切借用記陷切鑑韻説文大盆也一曰鑑諸可以取明)
(水於月廣韻鏡也誡也照也或作鑒通作監)監(廣韻領也亦姓集韻臨也)䫡(廣韻集韻公陷切今用記)
(陷切䧟韻集韻䫡顑面長)
溪二歉(廣韻集韻口陷切今用器陷切䧟韻集韻食不滿博雅貧也)
疑二顑(廣韻玉陷切集韻五陷切今用義陷切陷韻集韻䫡顑面長)
知二站(廣韻集韻陟陷切今用智陷切陷韻集韻久立也)
澄二&KR3609;(廣韻佇陷切集韻直陷切今用稚䧟切陷韻廣韻重買貯廣雅賣也集韻市物失實或作賺)
孃二諵(廣韻集韻尼賺切今用膩䧟切陷韻集韻諵諛私詈)
照二蘸(廣韻集韻莊陷切今用滓陥切陷韻説文以物沒水也)
穿二懺(廣韻楚鑒切集韻义鑑切今用差鑑切鑑韻廣韻自陳悔也集韻或作讖)摲(廣韻投也)
(集韻芟也或作㨻)
従二鑱(廣韻士懺切集韻仕懺切今用乍鑑切鑑韻廣韻鑱土具集韻鋭也)儳(集韻輕賤貌一)
(曰儳互不齊也一曰蹔也)讒(廣韻譖也)
審二釤(廣韻所鑑切集韻所鑒切今用史鑑切鑑韻集韻大鎌也)
曉二譀(廣韻許鑑切集韻許鑒切今用喜鑑切鑑韻廣韻譀集韻誕也)闞(廣韻大聲集韻獸怒)
(聲)
匣二陷(廣韻戸韽切集韻乎韽切借用系鑑切陷韻説文高下也一曰陊也集韻或作埳)䱤(説文)
(魚名)錎(集韻連鐶也)㽉(廣韻集韻胡懺切今用諧鑑切鑑韻廣韻大瓮似盆集韻或作鑑)
影二韽(廣韻集韻於陷切今用倚陷切陷韻集韻下聲也)
(按以上十三音列於第二等按譜宜作開口呼今多讀作齊齒呼)
見三劒(廣韻居欠切今用記欠切協用記豔切梵韻説文人所帶兵也)
溪三欠(廣韻去劒切今用器劒切協用器豔切梵韻説文張口氣悟也廣韻欠伸今借為欠少字)
敷三汎(廣韻集韻孚梵切今用赴劍切梵韻説文浮貌)泛(説文浮也)氾(説文濫也)梵(廣韻)
(集韻扶泛切今用附劒切梵韻廣韻梵聲集韻西域種號)帆(廣韻船使風集韻舟幔也通作颿)颿
(集韻馬疾馳博雅颿颿走也)
㣲三&KR3872;(廣韻亡劒切集韻亡梵切今用務汎切梵韻集韻草木蕪蔓也)
影三俺(廣韻於劒切今用倚劔切梵韻廣韻大也)淹(廣韻沒也又繅絲一淹也)裺(廣韻衣寛)
(按以上六音齊齒呼惟輕脣數音今皆讀作合口呼又按劒欠俺三音廣韻屬梵韻集韻屬驗豔)
(二韻今两存之)
御定音韻闡㣲卷十四
