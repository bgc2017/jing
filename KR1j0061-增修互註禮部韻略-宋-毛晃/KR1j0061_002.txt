増修互註禮部韻略卷二
宋毛晃増註
毛居正重増
下平聲
一先(與僊通)二僊三蕭(與宵通)
四宵五爻獨用六豪(獨用)
七歌(與戈通)八戈九麻(獨用)
十陽與唐通十一唐十二庚(與耕清通)
十三耕十四清十五青(獨用)
十六蒸與登通十七登十八尤(與侯幽通)
十九侯二十幽二十一侵(獨用)
二十二覃(與談通)二十三談二十四鹽(與添嚴通)
二十五添二十六嚴二十七咸(與銜凡通)
二十八銜二十九凡
通用(與僊通)一先蘇前切前也又姓又銑霰二韻(晃曰凡在前者謂之先則平聲先王先公孝經必)
(有先也漢書為天下先老子象帝之先之類是也先而導前與當後而先之則去聲易先天而天弗違詩予曰有先後記先立)
(春先雷孟子先長者老子先天地生弦髙以乗韋先十二牛光武沈幾先物祖生先吾著鞭之類是也他倣此今圈)蹮
(蹁蹮旋行貌古作亦作&KR1271;躚)褼(褊褼衣貌)&KR2711;(石次玉)西(秋方漢郊祀歌曰集西師古曰合韻音先)
(竇融賛代北開西注合韻音先又齊謂増入)天(他前切説文天顛也至髙無上古作象積氣之形毛詩傳尊)
(而稱之則稱皇天釋名曰豫并兖冀以舌腹言之天顯也在上髙顯也青徐以舌頭言之天坦也坦然而髙逺也)千
(倉先切十百也漢志大於千)阡(田間道南北曰阡東西曰陌漢志作仟佰又路也壟也)仟(同上又漢書仟)
(陌之得注仟謂仟錢陌謂百錢文字音義千人之長曰仟増入)谸(谸谸青貌説文望山谷之谸青)芊(芊芊茂貌)
(又韻)箋(則前切表也識也書也亦作牋鄭康成衍毛氏詩傳之未盡者名曰箋)牋(古作㮍)韉
(鞍䪌説文云馬鞍具也从革从薦監本从廌誤今正)濺(濺濺水淺流貌又霰韻)諓(巧言淺薄貌又彌線二韻)
湔(滌也治也又水名又線韻今圏)戔(委積貌易束帛戔戔又寒韻)臻(至也乃也又臻韻増入)
轃(同上又大車簀又臻韻増入)前(李先切前後之對先也進也玉篇不行而進又獮韻古作歬今圈)
媊(星名甘氏星經曰女媊居南斗)邊(卑眠切岸也陲也側也旁也方也近也又姓)籩(竹豆)
編(以繩聨次又婦人假紒周禮追師為副編次又銑韻今圈)緶(蒲眠切緁衣説文交枲也)胼(胼胝)
(皮堅亦作駢趙歧注孟子禹㮨駢躓)骿(并脅通作駢左傳晉文公駢脅)蠙(珠母亦作玭書淮夷蠙珠又真韻)
玭(又真韻今圈)軿(輜軿婦人車四面屏蔽又青韻)駢(駕二車又云并駕三馬又青韻今圈)
眠(莫堅切翕目也説文作瞑又茂宻貌陸機賦精麗芊眠)瞑(莊子晝瞑又曰據槁梧而瞑又青迥徑霰四韻)
(増入)顚(多年切頂也傾邪也仆也倒也又顛顛専一也見莊子廣韻亦作㒹又見下今圈)㒹(唐李白傳)
(晉君臣以夷曠致㒹覆重増)傎(傎倒榖梁傳以晉文公之行事為已傎矣通作顛今圈)巓(山頂)蹎
(説文跋也廣韻蹎仆通作顛)&KR1516;(馬額白今戴星馬)滇(滇池地名又見下今圈)瘨(病也詩胡寧瘨)
(我以旱又瘨我飢饉又銑韻増入)田(亭年切土已耕曰田大鼔曰田又姓又獵也又霰韻今圈)佃(治田)
(又獵也又霰韻)畋(同上又霰韻今圈)甸(又霰證二韻増入)窴(塞也亦作填嵮)塡(同上又鼓)
(聲孟子塡然鼔之又眞銑震霰四韻今圈)嵮(荀子嵮如也重増)磌(響聲春秋傳霣石聞其磌然又礩也又真)
(韻重増)闐(盛也滿也漢書闐門又霰韻)鈿(金華飾又陷蚌曰螺鈿又霰韻)顚(盛氣貌玉藻盛氣顚)
(實又憂思貌玉藻色容顚顚増入)嗔(説文盛氣也又真韻重増)滇(漢郊祀歌泛泛滇滇從髙斿晉灼音振旅)
(闐闐闐闐盛貌増入)年(寜田切説文越歴二十六宿宣徧隂陽曰嵗榖熟曰年爾雅周曰年取榖一熟古作秊)
秊(上禾下千禾義千聲増入)蓮(靈年切芙蓉實)苓(枚乗七發蔓草芳苓注苓古蓮字曹子建七啓)
(搴芳苓之巢龜又大苦詩采苓又青韻重増)憐(哀矜也愛也俗作怜又震韻今圈)零(先零西羌又青勁二)
(韻)堅(經天切固也勁也剛也)肩(膊上又任也書朕不肩好貨詩佛時仔肩又克也作也媵也)枅
(屋櫨亦作又齊韻)鵳(鶙鵳鷸子一曰征鳥一曰鷹禮記注作題肩)豣(豕三嵗詩獻豜于公亦作肩周禮夏)
(官注四嵗為肩詩竝驅从兩肩兮又銑霰二韻)銒(似鐘而頸長又人名宋銒又青韻増入)牽(苦堅切引)
(也連也又牲腥曰餼生曰牽又霰韻)岍(山名周禮謂之吴嶽)汧(水名又水決之澤為汧)雃(説文石鳥)
(一名雝渠一名精列亦作鳽又人名左傳襄九年秦景公使士雃乞師于楚重増)幵(平也兩手對舉凡刑幷栞枅豣)
(銒岍汧雃等字皆從幵今作幵古作幵从兩手也又䍐幵二姓羌之别種趙充國傳先零䍐幵又曰河南大幵小幵天水有䍐)
(幵縣因二羌處之而名今有姓䍐幵者是合二類而言之又音堅重増)賢(胡田切善也能也大也又愈也過也)
(詩我從事獨賢)弦(弓弦説文琴瑟弓弦五經文字曰琴瑟亦用此字作絃者非論語聞弦歌之聲記春誦夏弦元有圈)
(誤今正)絃(八音之絲漢志絲曰絃列子絃歌誦書通作弦又霰韻)誸(急也莊子謀稽乎誸注急而後考謀)
(重増)舷(船邊元有圈今正)蚿(馬蚿百足莊子䕫憐蚿胡㳙&KR0704;係聖祖名同音合當迴避其餘照式許用今圈)
煙(因肩切火鬱氣亦作烟从西誤今正)烟(荀子鳬雁若烟海又諄韻増入)燕(國名説文作酀又霰)
(韻)咽(咽喉又縈年切鼓聲又霰屑二韻)歅(九方歅善相馬又諄韻増入)殷(赤黒色又血深左傳)
(左輪朱殷杜預曰音近煙又山欣隱焮四韻増入)姸(倪堅切好也美也浄也方言自闗而西秦晉之故都謂好)
(曰姸)硏(䃺也窮究也易硏諸慮又霰韻)涓(主淵切小流又滴也潔也亦作鋗上从口音圍下从肉俗从䏍)
(下同)鋗(史記楚世家遇其故鋗人韋昭曰即今之中涓又見下重増)蠲(清明貌潔也除也又蟲名又齊韻今)
(圈)䅌(麥莖亦作)鵑(杜鵑鳥名)譞(呼淵切多言)駽(青驪馬今之鐵驄又霰韻詩駜)
(彼乗駽有平去二音今圈)鋗(銅銚又人名漢紀番君别將悔鋗重増)淵(縈年切止水也水盤旋處為淵)
&KR3183;(弓隈)鼘(鼘鼘鼔聲亦作咽)咽(詩鼓咽咽増入)悁(忿也憂也詩中心悁悁亦作㾓又霰韻)
㾓(列子心㾓體煩玉篇骨節疼重増)蜎(蟲行貌詩蜎蜎者蠋又獮韻増入)二僊(相然切神)
(僊亦作仙又僊僊舞貌)仙(釋名老而不死曰仙仙遷也遷入山也故从人从山又輕健貌杜甫詩行遲更覺仙)
(見漢郊祀志説文長生去増入)鮮(腥魚凡新殺曰鮮周禮作鱻老子治大國若烹小鮮鮮謂小魚也又小山别大)
(山曰鮮詩度其鮮原左傳昭三年葬鮮者自西門杜預曰不以夀終曰鮮又鮮卑朝鮮國名鮮于姓又色麗曰鮮韓愈詩霜曉)
(菊鮮鮮又獮願二韻)鱻(同上又獮韻増入)躚(跰躚舞貌亦作&KR1271;僊躚)&KR1271;(同上又行貌莊子跰&KR1271;而)
(鑒于井)廯(倉廪又獮韻)䉳(竹名又獮韻重増)姍(姍姍行貌漢武帝詩何姍姍而來遲相如賦便)
(姍嫳屑又寒諫二韻増入)遷(親然切去下之髙也又徙也謫也亦作)(漢律厯志周人其行序増入)
煎(將仙切熟煮也熬也方言凡有汁而乾謂之煎又獮線二韻)鬋(鬢垂又獮韻)㳄(徐連)
(切口液亦作涎)涎錢(財仙切貨泉周禮注其藏曰泉其行曰布取其流行無不徧也又獮韻今圈)
羶(尸連切羊臭羊脂玉篇作羴又青韻今圈)膻(同上列子殯御膻惡而不可親重増)顫(莊子鼻徹為顫)
(知香臭也又線韻重増)挻(引也取也)埏(和土老子埏埴以為器又時連切八埏夷然切同又墓道又線韻)
煽(熾盛又線韻増入)燀(稱延切火氣又獮韻)饘(諸延切糜也亦作&KR0673;餰飦酏)&KR0673;
餰(荀子酒醴餰鬻亦作&KR1464;䬤重増)&KR1464;(見内則下同重増)䬤(重増)飦(孟子飦粥之食増入)酏
(禮記小切狼臅膏與稻米為酏注似今膏&KR1464;矣酏當作餰釋文&KR1464;又作䬤竝之然反又支紙二韻増入)旃(旗曲柄或)
(作旜漢田蚡立曲旃蘇林曰禮大夫建旃曲柄上曲也説文旃旗曲柄所以旃表士庶也又與之同左傳虞公求旃)旜
(同上又旗名周禮通帛為旜)氈(撚毛席周禮毳毛為氈亦作氊)鸇(晨風鶻也)鋋(時連切小矛方)
(言吳楚謂矛曰鋋)蟬(蜩也説文以旁鳴者又獮韻)澶(澶淵地名在頓丘南又翰韻今圈)單(單于)
(匈奴號又寒旱獮線四韻)嬋(嬋娟美態)儃(説文態也又寒旱翰線四韻重増)禪(静也杜甫詩䖍空不)
(離禪又線韻増入)埏(八埏地之八際)嬗(賈誼鵩賦形氣轉續變化而嬗蘇林曰嬗相傳與也服䖍曰嬗讀如)
(蟬師古曰此即禪代字叶韻音蟬耳又為嬗娟之嬗又線韻増入)潺(鋤連切水聲又山韻)孱(弱也困也)
(冀州人謂懦弱為孱韋昭曰仁謹貌又山韻)然(如延切燒也从肉从犬从火漢召信臣傳作㸐陸佐公石闕銘)
(刑酷㸐炭俗作燃非又如也是也語辭決辭又燕然山名)㸐(増入)(増入)邅(張連切迍邅難行不)
(進貌易迍如邅如亦作亶又線韻雉戰切)亶(班固賦紛屯亶與連又旱翰二韻増入)驙(馬載重又白馬黒脊)
(又寒韻今圈)鱣(魚名詩鱣鮪發發説文鯉也又獮韻)梴(抽延切長木詩松桷有梴)嘽(紓緩貌列)
(子嘽緩憋慙又寒獮二韻重増)纏(呈延切繞也約也又線韻)躔(踐也方言躔歴也日運為躔月運為逡郭)
(璞曰躔猶踐也)廛(市中空地一曰居也説文二畮半一家之居也孟子願受一廛而為氓亦作鄽从广从里从八从土)
(俗从黑非凡从廛者皆然)鄽瀍(水名在河南)連(陵延切接也合也續也還也蟬連屬綴貌亦作)
(蟬聨匈奴鮮卑謂天為祁連西域有天山一名祁連山漢田廣明為祁連將軍祁亦作祁竝音時又獮翰二韻今圈)聮
(綴屬亦作連晉王恭曰與阿太語蟬連不得歸从耳从絲今作聮)漣(漣漪風動水成文又泣下貌)甄
(稽延切陶也察也免也董仲舒傳注甄作瓦之人又眞震二韻)嘕(虚延切笑貌亦作嫣)嫣(宋玉賦嫣然一)
(笑又見下増入)仚(輕舉説文人在山上)延(夷然切長也引也納也施及也陳也進也逺也税也又姓又冕)
(覆禮記玉藻前後邃延又遷延淹久貌又却退貌左傳襄十四年遷延之役又線韻)(詩旄丘註葛之蔓莚陸徳明有)
(兩音又線韻重増)䀽(視也)筵(竹席又鋪陳曰筵席之曰席又重曰筵單曰席又度堂宇以為節考工記堂上)
(度以筵)綖(冠上前後垂覆左傳衡紞紘綖記作延又獮線二韻今圈)郔(鄭地左傳作廩延)蜒(蜿蜒)
(龍貌蚰蜒蟲名相如賦注蟃蜒大獸似狸長百尋又銑韻)埏(八埏地之八際又墓道亦作羡重増)焉(尢䖍)
(切語終辭栁宗元曰決辭也左傳周之東遷晉鄭焉依又見下又脂韻)嫣(於䖍切長貌又見上今圈)蔫
(菸也食物餲也黦也亦作菸又願韻今圈)菸(楚辭菸邑而無色兮増入)鄢(邑名春秋鄭伯克段于鄢又阮韻)
焉(疑辭何也豈也論語焉能為有孟子焉有仁人在位又鳥黄色出江淮間)愆(起䖍切過也辠也差爽也)
(古作辛凡童妾言音幸皆从辛籀文作諐又惡疾曰愆左傳夷土愆于厥身)諐(漢劉輔傳元首無失道之諐从侃从)
(言與諐字不同諐音徯从人从兄从言増入)褰(袴也又扱衣亦作䙭)䙭騫(馬腹縶又虧少也飛也又)
(與愆同荀子永思騫兮注騫咎也又輕儇躁進貌栁宗元乞巧文沓沓騫騫)搴(抜取亦作騫漢楊僕傳斬將騫旗又)
(獮韻)攓(同上方言楚謂取曰攓又獮韻今圈)掔(牽去也莊子掔好惡又山換霰三韻重増)乾(渠焉)
(切健也勤也純陽卦名佩觽集曰俗别為乹又寒韻)虔(恭也固也殺也又虎行貌方言秦晉之北鄙燕之北郊謂賊為)
(䖍顔師古曰妄託上命而堅固為邪惡曰矯䖍韋昭曰强取為䖍)犍(犍為郡又元韻)揵(廣韻舉也又元阮獮)
(三韻重増)鍵(廣韻鑰也又阮獮二韻重増)腱(大筋一曰筋頭内則注餌筋腱也又獮韻重増)騝(駵馬)
(黄脊)鞭(卑連切馬箠䇿)鯿(魚名孟浩然詩魚藏縮項鯿)箯(竹輿公羊傳注筍者竹箯一名編)
篇(紕連切簡成章也)偏(頗也側也旁也半也左傳衣身之偏)徧(猵狚似猨而狗頭一名獦牂莊)
(子猨猵狚以為雌又霰韻重増)翩(疾飛又往來貌詩捷捷翩翩)扁(小也小舟曰扁舟又人名莊子輪扁又銑)
(獮二韻増入)艑(艑艖舟名唐劉崇龜傳乗艑亡去又獮韻重増)便(毗連切安也習也宜也又便便辯也)
(論語便便言又肥滿貌邊韶腹便便又溲也又線韻)平(辨治也書王道平平又均也又庚映二韻)諞(巧言又獮)
(韻)楩(木名)綿(彌連切精曰綿麤曰絮又柔弱也逺也續也纒綿綢繆也古作緜从帛从系)緜
(詩緜緜爪瓞)櫋(屋櫋聮亦作棉)謾(欺也貢禹傳欺謾師古音慢又音武連反吳人讀武如姥是音與綿同又)
(歡換諫三韻重増)宣(息縁切布也盡也明也徧也通也緩也散也又姓又召也)亘(求宣也又姓从二从)
(音回今作日與亘字不同亘从二从舟舟今作月凡宣垣字从亘欽宗廟諱从木从亘)晃謹案紹興二年禮部看詳姓
(氏从木从亘水名从木从亘木名从木从亘者皆定讀曰亘若晉書亘彜亘溫書西傾因亘是來之類是也増入)朘
(縮也減也)瑄(璧大六寸漢書有司奉瑄玉)詮(且縁切擇言也平也具也註也)銓(衡也量也次也)
(度也亦作輇)輇(莊子輇才諷説之徒音義輇量人也又見下重増)痊(病除)佺(偓佺仙人)悛
(止也改也又次也左傳哀三年外内以悛又諄韻)駩(白馬黑脣)絟(細布漢景十三王傳作荃師古曰字本作)
(絟盖今南方筩布)筌(取魚器亦作荃)荃(香草又與筌同莊子得魚而忘荃又與絟同又䰟韻今圈)竣
(退也又諄韻)譔(廣韻善言晉有崔譔又獮澘線三韻重増)縓(一染紅赤黄色記黄裏縓縁又線韻増入)
鐫(子全切刻也斵也雕也謫也剋也)旋(旬縁切周旋旌旗之指麾又盤旋回也斡也疾也還也又溲便左傳)
(定三年夷射姑旋焉又霰韻)還(復返也轉也經史旋還通記周旋裼襲周旋中規折還中矩鄭康成曰周旋反行也)
(宜園折還曲行也宜方詩書還字竝音旋又刪諫線三韻)璿(美玉亦作璇琁)璇(同上)琁(漢安帝紀據琁)
(璣玉衡以齊七政増入)漩(水回亦作㳬又線韻)㳬(又線韻増入)全(才縁切備也具也保也又)
(姓从亼从上亼音襲上从出入之入亦作仝)牷(牛純色周禮祭祀之牲牷)泉(源水爾雅濫泉正出正出涌出)
(也公羊傳直出直猶正也沃泉垂出垂出下出也氿泉穴出穴出仄出也又錢别名)穿(昌縁切孔也委曲入也鑚)
(也貫也鑿也又線韻)川(衆流周禮萬夫有川注萬夫四縣之田方三十三里少半里遂從溝横洫從澮横九會而川周)
(其外偏旁作巛)專(朱縁切一也擅也獨也自是也純篤也亦作顓剸又歡韻今圈)顓(漢蔡義傳苟可顓制)
(者又顓顓謹貌通作専又顓帝顓䝉)剸(截也斷也又與専同荀子信而不見敬者好剸行也又曰六畜禽獸一切而剸)
(車又歡獮線三韻)甎(甓也亦作塼専)塼(斯干詩傳瓦紡塼也陸徳明曰本又作専増入)(尹賞)
(傳注令辟甎也重増)篿(楚人謂折竹卜離騷曰索瓊茅以筳篿兮注瓊茅靈草也筳竹筭也楚人結草折竹卜曰)
(篿盖篿本竹筭用之以卜故因謂卜為篿猶今人以籌筭數畫故因謂畫為籌謂測為筭耳又歡韻今圈)鱄(魚名又美)
(也成鱄晉大夫又姓鱄諸吳刺客又獮韻増入)遄(淳縁切往來數也速也)船(方言闗西謂之船闗東謂)
(之舟又衣領曰船)[田耎](而宣切城下田亦作壖堧又獮線過三韻監本从犬誤今正)壖(食貨志田其宫)
(壖地師古曰壖餘也宫壖地謂外垣之内内垣之外諸縁河壖地廟垣壖地其義皆同又三韻増入)堧(又三韻増入)
撋(煩撋捼莎見詩注亦作壖)擩(周禮擩祭注以肝肺菹擩鹽醢中以祭儀禮云取菹擩于醢祭于豆間是也)
瑌(珉也石次玉亦作瓀碝又獮韻从犬誤今正)瓀(又獮韻今圈)碝(又獮韻増入)輲(廣韻)
(無輪車亦作輇重増)蠕(微動貌荀子蠕而動又凖獮二韻重増)臑(同上荀子臣道篇臑而動又虞豪獮號四)
(韻重増)犉(黄牛黒脣又諄韻都昆切係廟諱嫌名合當迴避其餘照式許用)跧(莊縁切蹲也屈也伏)
(也蹴也又刪諄二韻)椽(重縁切説文秦名為屋椽周謂之榱齊魯謂之桷)傳(授也續也布也周禮訓方)
(氏誦四方之傳道注傳道世世傳説往古之事也音平聲又線韻)攣(閭縁切係也又線韻今圈)沿
(余専切從流而下也循也俗作㳂左傳沿漢泝江杜預曰沿順流泝逆流亦作巡从水从㕣㕣音鉉)巡(記終始相巡又)
(諄韻増入)鉛(黒錫又循也與沿同荀子鉛之重之注謂撫循之申重之也)捐(棄也除去也損也委也又死病)
(曰捐瘠)(鷙鳥似鴟而小从丫从&KR0708;从鳥亦作鳶䳒)鳶(詩鳶飛戾天)䳒(漢五行志字又梅福傳䳒)
(鵲遭害則仁鳥増逝増入)蝝(蟲名&KR0977;子又蝗子一曰蟻子春秋宣十五年冬蝝生顔師古注五行志曰爾雅蝝蝮蜪説)
(者以為螽蝗之類)緣(因也夤縁連絡也又循也孟子縁木求魚又換線二韻)翾(馨縁切小飛又輕薄)
(巧慧荀子喜則輕而翾睘从四从袁今作睘俗作睘)儇(慧也利也詩揖我謂我儇兮方言疾也與翾同荀子鄉曲之儇)
(子注謂輕薄巧慧之子又刪韻今圈)䴉(飛貌通作翾亦作揚子朱鳥翾䴉又刪韻重増)(又刪韻重増)
蠉(蟲行貌又蟲飛又獮韻)嬛(便嬛輕麗貌又見下又清韻今圈)懁(辨急又線韻)獧(疾也)
(輕也又胡涓切係聖祖名同音合當迴避其餘照式許用今圈)娟(縈縁切嬋娟美好貌又便娟舞貌亦作嬛嬛)
嬛(説文好也又身輕便貌増入)(柔屈貌相如賦柔橈重増)員(于權切官數物數又周也)
(幅員亦作隕俗作貟凡从員者皆然又文問二韻)圓(周也方圓也圓備也亦作圜)圜(易乾為圜説文天體)
(也又圜法錢也又方圜漢書從諌若轉圜又正視也驚視也賈誼傳天下圜視而起亦作睘又刪韻今圈)隕(詩幅隕既)
(長毛傳幅廣也隕均也又軫韻増入)湲(潺湲水流貌又元刪二韻)卷(驅圓切冠武又逵員切曲也又混獮)
(線三韻下从巳音節今作㔾)弮(弩弓亦作絭又諫線二韻今圈)絭(同上又諫願燭三韻今圈)棬(屈木)
(孟亦作圈一云器似升屈木為之)圈(記杯圈不能飲焉鄭康成曰圈屈木所為巵匜之屬也又畜閑又阮獮願三韻)
(今圈)權(逵員切稱錘又量輕重也反經合道也攝官也機權權柄權譎又姓上从&KR1586;監本从卄誤今正)拳
(屈手又拳拳勤勤也恭也又奉持貌又眷戀也亦作惓)惓(劉向傳雖在畎𤱔猶不忘君惓惓之義也又線韻増入)
卷(賈捐之傳昧死竭卷卷班彪元后賛卷卷猶握一璽又曲也又好貌詩碩大且卷)顴(輔骨説文作權)捲
(用力貌莊子捲捲乎后之為人又氣勢也國語予有捲勇亦作拳詩無拳無勇又獮線二韻増入)鬈(髪好詩其人美且鬈)婘
(美貌韓詩齊風揖我謂我婘兮又線韻増入)㕙(且縁切戰國策東郭㕙天下之狡兔也韓愈毛頴傳居東郭者曰㕙重増)
通用(與宵通)三蕭(先彫切香蒿又斧也又姓又屋韻今圈)簫(樂器其形參差以象鳳翼亦作箾)
箾(左傳季札見舞箾杜預曰舜樂説文以竿撃人也又覺韻今圈)彇(弓弭頭曲禮作簫)瀟(瀟瀟風雨暴疾)
(貌又雨聲水名)騷(蒲騷地名即陽臺巫山也在今峡州左傳楚敗鄖師於蒲騷又擾也詩徐方繹騷陸音如字徐音蕭)
(又豪皓號三韻増入)貂(丁聊切鼠屬出東北夷)鵰(大鷙鳥一名鷲黒色羽可以為箭羽左傳鶻鳩氏杜)
(預曰鵰也亦作雕)雕(同上又刻琢亦作琱錭彫又章明貌荀子雕雕焉)琱(治玉史漢斲琱為璞注刻鏤也)
(與雕彫同又畫也貢禹傳牆塗而不琱亦作敦)錭(荀子必將錭琢刻鏤黼黻文章以塞其目重増)彫(琢文漢杜)
(林傳斲彫為璞皇后紀斲彫為朴亦作敦又畫也書峻宇彫牆左傳厚斂以彫牆又傷瘁也殘也零落也論語松柏後彫)凋
(凋瘁通作彫記示民不凋又半傷也亦作雕晉書彫弊之迹凡雕琱錭彫敦及彫凋義同者不可重押如用雕鶚與琱錭彫用)
(琢琱錭琢與後彫用彫琢雕牆與凋殘凋弊皆可分押)敦(詩敦琢其旅與琱同又敦弓既堅畫也與弴同如用敦琢)
(敦弓與雕鶚後彫凋瘁不同亦可分押又灰歡魂準混隊慁隊八韻又都昆切係廟諱嫌名合當迴避其餘照式許用今圈)
弴(盡弓天子弴弓又都昆切合當迴避其餘照式許用今圈)&KR0657;(吳船亦作&KR1994;)&KR1994;刁(古者軍有)
(刁斗晝炊夜擊又姓俗别作刁又豪韻)刀(李廣傳不擊刀斗字作刀孟康曰刀斗以銅作鐎受一斗晝炊飯夜擊持)
(行夜名曰刁斗蘇林曰形如鋗無師古曰鐎音譙温器也増入)祧(他彫切祭法逺廟為祧去祧為壇左傳以)
(先君之祧處之杜預曰諸侯以始祖之廟為祧)庣(不滿之處漢志斛外旁有庣)&KR1857;(斗旁耳又田器亦作銚从)
(斤誤今正)銚(同上莊子銚鎒音義云剗削之器又宵嘯二韻今圈)恌(偷薄也)佻(同上又宵篠二韻今)
(圈)窕(同上又輕小貌左傳楚師輕窕漢五行志小者不窕又宵篠二韻今圈)覜(衆聘周禮殷覜曰視有兩)
(音又嘯韻増入)挑(撥也取也杖荷也又往來貌詩挑兮達兮國語挑天之功又與桃同荀子其服不挑儀禮挑七鄭康)
(成曰挑謂之臿讀如字又音由又尤篠豪三韻今圈)條(枝落也詩蠶月條桑又見下増入)朓(晦而月見西方)
(从日月之月與眺字不同韻譜从肉誤劉向云朓者疾也孟康曰朓者月行疾在日前故早見)居正謹案漢書五行志音上
(了反廣韻蕭字韻内朓字注月出西方是兩音同義當通用又篠韻増入)迢(田聊切迢遰)跳(蹷也躍也漢書)
(項羽圍成臯漢王跳晉灼曰跳獨出意也又嘯韻)髫(髫髦小兒髻)齠(始毁齒也)佻(獨行貌詩佻佻)
(公子今圈)調(和也揉伏也又尤嘯二韻)䩦(革轡詩䩦革冲冲)條(詩傳枝曰條幹曰杖又項目也陳析)
也法教也(晃曰凡言條貫者條言其項目踈析貫言體統貫穿顔師古曰凡言條者一一而䟽舉之若木條然也又條達漢)
(郊祀歌聲氣逺條經史條暢皆訓達漢書屮絲木條注條脩暢也又豪尤錫三韻今圈)苕(草可為箒爾雅玉彗也可)
(掃除不祥謂之茢又菜詩卭有旨苕又水名在吳興又宵韻)蜩(大蟬)鰷(魚名)鯈(魚名莊子鯈魚出入又尤)
(韻増入)䱔(魚名莊子食之鰌䱔又尤韻重増)聊(蓮條切語助又且也頼也况味也本作聊)膋
(腸間脂亦作膫)膫(又嘯韻今圈)嘹(鳴也又嘹喨清徹之聲亦作寥又嘯韻)翏(髙飛貌見廣韻又宥韻重)
(増)飂(風聲廣韻作飉又宥尤二韻)僚(官僚也朋也左傳泉丘人女奔孟僖子其僚從之杜預曰鄰女為僚)
(友亦作寮又姓左傳晉陽大夫僚安又篠韻今圈)寮(左傳同官為寮爾雅寮官也元有圈今正)寥(空也寂也)
(静也亦作廖又與嘹同晉向秀傳發聲寥亮又錫韻今圈)廖(同上韓愈華山女詩坐下廖落如明星又人名左傳辛伯)
(廖漢項籍傳王廖音聊又笑韻重増)嵺(廣逺也見相如賦又爻韻重増)戮(戮力陳力也併力也書與之戮力有)
(三音又尤宥有三韻重増)勠(同上又三韻重増)熮(廣韻火貌又笑韻重増)豂(空谷)遼(逺也)
(又水名)憀(憀頼通作又悲恨又尤韻今圈)料(量度也理也捋也莊子料虎頭又笑韻)&KR3124;(擇也)
鐐(白金之美者又有孔鑪又紫磨金又嘯韻重増)璙(玉名詩大田注大夫鐐琫而鏐珌鐐又作璙又嘯韻重増)
簝(宗廟盛肉器)撩(理也又攏取物又挑弄也韓愈詩猿鳥莫相撩亦作嫽廣韻相嫽戯又篠韻今圈)
漻(清深又與廖同相如賦寂漻無聲又尤有宥三韻今圈)鷯(鷯蟲名剖葦食其中蟲一曰鷦鷯一曰巧婦)
(一曰工雀一曰女匠一曰桃蟲一曰桃雀又嘯韻今圈)獠(宵田為獠亦作䝤郭璞曰今江東呼獵為獠或曰夜獵載)
(鑪以照又巧皓笑三韻)䝤(又三韻今圈)繚(繞也縳也詩葛屨注糾糾猶繚繚也沈音撩又篠韻重増)
轑(轢也轆也又楚地左傳宣四年圄伯贏於轑陽而殺之又盖弓又豪皓笑三韻重増)橑(盖弓又椽也又皓韻)
(重増)瞭(廣韻目睛明又篠韻重増)驍(堅堯切良馬又徤也武猛也)梟(不孝鳥一名流離詩注小)
(好而長醜爾雅作鶹草木䟽梟也闗西謂之流離大則食其母説文日至捕梟磔之以頭挂木上今謂挂首為梟賈誼賦鴟)
(梟翺翔又梟盧樗蒲采名俗作&KR2491;晉謝艾曰梟邀也六博得梟者勝又元宵二韻)澆(沃也漓也漢書澆淳散樸亦作)
(&KR1935;又嘯韻今圈)&KR1935;(莊子&KR1935;淳散朴増入)僥(偽也又見下)憢(同上又見下今圈)徼(徼幸覬非)
(望也又求也抄也要也左傳徼福亦作僥憢徼本作儌倖後人以邊徼之徼為僥倖之儌又嘯韻)儌憿(増入)
膮(馨么切豕羮儀禮注豕曰膮又笑韻)嘵(懼聲詩予維音嘵嘵亦作憢)憢(又見上今圈)
幺(伊堯切小也陸機賦絃幺徽急俗作么)怮(憂也又幽黝効三韻今圈)堯(倪幺切陶唐氏號諡)
(法翼善傳聖曰堯説文善行徳義曰堯白虎通堯猶嶢嶢至髙之貌廣雅曰堯曉也)嶢(山髙亦作嶤)嶤(同上)
壵(土髙)僥(僬僥短人)四宵(思邀切夜也周禮司寤氏禁宵行者注宵定昏也郭象注莊子不由)
(明坦之塗曰宵又小也記宵雅肄三又笑韻今圈)消(減也盡也哀也退也釋也殺也)肖(莊子達於知者肖注)
(肖釋散也音消又笑韻重増)霄(爾雅雲霄近天氣又霰也説文雨䨘為霄)逍(逍遥翺翔自適貌亦作消記消)
(摇於門)痟(酸痟頭痛又痟渴疾)綃(生絲繒亦作宵儀禮姆纚笄宵衣鄭康成曰宵讀如素衣朱綃之綃亦作)
(縿繡)縿(檀弓縿幕魯也又銜韻重増)繡(詩素衣朱繡有兩音記繡黼丹朱中衣魯詩綃綺屬繡也又宥韻増)
(入)銷(鑠金)哨(多言貌揚子禮義哨哨又口不正記枉矢哨壺又笑韻今圈)蛸(桑螵蛸螳蜋子海螵)
(蛸烏賊骨爾雅桑螵蛸一名蜱蛸注一名&KR2159;蟭又爻韻)翛(翛翛羽敝又飛羽聲亦作脩)脩(又尤有錫三韻)
(又音條漢表脩侯與條同今圈)揱(殺小貌周禮其揱爾一曰長臂)捎(指除考工記以其圍之阞捎其藪又摇捎)
(動貌又爻韻増入)梢(考工記匠人梢溝三十里而廣倍注謂水潄齧之溝音蕭又爻韻重増)篍(此遥)
(&KR0704;吹筩所以勸役急就章箛篍起居課後先又尤笑二韻今圈)銚(剗削器亦作鍫俗作鍬莊子春雨日時草木怒生銚)
(鎒於是乎始脩音義銚削也能有所穿削也又蕭笑二韻重増)鍫(方言畚鍫也江淮南楚之間謂之臿重増)幧
(斂髪謂之幧頭亦作幓)幓(又銜韻今圈)焦(兹消切傷火又姓亦作燋又慈消切焦悴今圈)燋
漢霍光傳燋頭爛頟説文所以然持火也(居正曰焦字下本从火今作四㸃與火同俗于焦旁又加火漢書皆作焦唯霍)
(光傳作燋此後人妄加耳今不敢改也又見下及笑藥二韻増入)(灼龜卜兆而焦本作亦作焦左傳卜戰龜焦)
(亦作燋)蕉(芭蕉亦作焦三輔黄圖甘焦二十本一名巴且又見下今圈)膲(人之三膲亦作焦)鐎
(刀斗温器也三尺而有柄)僬(僬僬明察貌荀子以己之僬僬受人之掝掝又僬僥短人又笑韻増入)嶕(嶕嶢)
(山髙貌見揚雄解難亦作嶣又山顚曰嶕亦作椒)椒(木名雨雅檓大椒亦作䒩漢官儀皇后稱椒房以椒塗壁取其)
(温也又山顚曰椒海氓呼海中石亦曰椒通作嶕)䒩(同上)噍(聲踧也記其聲噍以殺又笑韻増入)鷦(鷦鵬)
(南方神鳥似鳳又鷦鷯小鳥一曰蟲名又鷦細鳥増入)樵(慈消切漢書音義樵取薪也説文木也廣韻柴也又)
(趙充國傳壘木樵與譙同)譙(國名一曰樓之别稱一曰城上樓又姓三國有譙周又笑韻)燋(灼龜炬)
顦(顦顇憂也瘠也亦作憔焦樵癄蕉増入)憔(國語日以憔悴増入)焦(班固賔戲朝為榮華夕而焦瘁)
(増入)嫶(漢武帝賦嫶妍大息晉灼曰三輔謂省瘦憂愁曰嫶冥嫶妍猶嫶冥也)居正曰嫶妍謂嫶悴不妍猶古人謂
(汩沒不振為汨振爾増入)癄(漢禮樂志纎微癄悴之音作而民思憂増入)蕉(左傳無棄蕉萃増入)猋
(卑遥切犬走貌莊子有猋氏又大風爾雅扶摇謂之猋月令猋風暴雨晉王導賛贙嘯猋馳相如賦注猋謂疾風自下而上俗)
(作飆)飆(又作飇)標(木杪也舉也標幟也表也又小韻)杓(斗柄藥韻日灼切抒挹之器又錫韻)幖
(頭上幟與標不同立木為表繫綵其上謂之標俗以幖為標誤)熛(火飛亦作㶾班固叙傳勝廣熛起又赤帝赤熛怒)
㶾(亦作票古作)票(又見下及笑韻増入)(周禮草人輕用大注土地之輕肥者又笑韻重増)飄
(爾雅回風為飄詩匪風飄兮老子飄風不終朝又見下増入)髟(髪長垂貌又尤韻)贆(具居陸者)摽
(揭也摽記也又麾也孟子摽使者出諸大門之外又見下又爻小笑三韻増入)漂(紕招切浮也動也漢中山靖王)
(傳衆喣漂山又笑韻)飄(飄颻司馬相如傳飄颻有陵雲氣㳺天地間意)慓(急也又小韻)彯(彯彯長組)
(貌又笑韻)翲(翲翲飛也)剽(末也莊子有長大而無本剽者宙也又見下又小笑二韻重増)摽(撃也韓愈)
(曹成王碑摽光之北山重増)僄(輕也亦作嫖又笑韻)嫖(又笑韻今圈)縹(縹縹輕舉貌揚雄傳縹縹)
(有陵雲之志賈誼賦鳳縹縹其髙逝縹縹與飄飄不得雙押義異者非又小韻増入)票(摇動也輕舉也與飄縹同漢郊)
(祀歌票然逝増入)嘌(無節度也詩匪車嘌兮本又作票増入)瓢(毗招切瓠也方言蠡或謂之瓢)薸
(萍也)剽(爾雅中鏞謂之剽又小輕也亦作勡又笑韻今圈)勡(又笑韻増入)鑣(悲驕切爾雅鑣)
(謂之钀馬銜外鐵也一名扇汗一名排沫从金从麃與䥝不同監本有圈誤今正)瀌(瀌瀌雨雪盛貌又尤韻)
麃(麃麃武貌詩駟介麃麃又耘也詩緜緜其麃又爻小二韻)穮(耕禾間除田薉也左傳是穮是蓑亦作&KR3442;藨詩)
(作麃)&KR3442;(同上)臕(脂臕肥貌)藨(草名又耘也文中子是藨是蓑又小韻今圈)儦(行貌詩行人儦)
(儦増入)苗(眉鑣切秧苗又夏獵為苗除害也又求也衆也後漢劉毅傳以贍黎苗又姓又國名从艸从田野之)
(田)貓(捕鼠獸莊子謂之狸狌亦作猫又爾雅虎竊毛謂之虥貓又爻韻)猫(又爻韻増入)緢(旄絲)
描(描畫)燒(尸昭切火然也焚也又笑韻)弨(蚩招切弓弛貌詩彤弓弨兮又弓也韓愈詩大)
(弨掛壁無由彎)超(跳也越也逸也)怊(悵恨廣韻奢也)昭(之遥切明也光也著也覿也又姓又時昭)
(切昭穆又小笑二韻)鉊(大鎌)招(呼也來之也王逸曰以手曰招以言曰召又見下今圈)釗(逺也見也)
(勉也弩牙也又周康王名)炤(明也詩亦孔之炤禮記引詩作昭又董仲舒救也食祝曰炤炤大明又笑藥二韻増入)
韶時招切舜樂繼也紹也亦作㲈招(居正曰古者和樂之音皆謂之韶如左傳見舞韶濩舞韶箾是不特舜樂也故)
(書稱簫韶九成不單稱韶也然亦有直稱舜樂曰韶者如記曰韶繼也語韶盡羙矣子在齊聞韶之類世謂春色為韶光亦取)
(和暢之義)㲈(周禮以大㲈祀四望)招(漢禮樂志招繼堯也孟子徴招角招左傳祭公謀父作祈招之詩増入)
佋(説文廟佋穆父為佋子為穆周禮作昭又小韻)昭(晃謹案李涪説本如字為漢諱昭改音韶佩觽集曰案説)
(文自有佋穆字以昭為佋盖借音耳決疑要錄曰父南面故曰昭昭明也子北面故曰穆穆順也或云晉文帝名昭故讀曰韶)
(又史記管蔡世家陳司徒招索隠曰招或作苕又作招竝音時遥反今圈)詔(記詔侑武方鄭康成曰詔侑或為韶囿武)
(當為無方猶常也告尸行節勸尸飲食无常若孝子之為也又小笑二韻増入)苕(見上本草名古字多借用廣韻作萔)
(又蕭韻増入)饒(如招切豐也賸也益也又姓案饒字雅音與韶同吳人呼饒近堯呼如近魚故作如招切若如)
(吳音則當與堯字同切非也從正音則當與韶字通為一切恐俗以為疑姑存之以俟知者又笑韻今圈)橈(櫂之短者)
(吳越人呼為橈又巧效二韻今圈)襓(記少儀如夫襓與劍焉注夫襓劒衣也夫音扶襓如遥反重増)嬈(妍媚)
(杜甫詩佳人屢出董嬌嬈又篠小二韻重増)蕘(薪也一曰蕪菁又刈草曰芻采薪曰蕘詩詢于芻蕘)㹛(牛馴)
(伏柔謹又小韻増入)擾(馴也順也漢書劉累學擾龍應劭曰能順飬其嗜欲也師古音饒又音上聲然則書擾而毅擾)
(兆民左傳擾龍皆同義悉可通押又小韻増入)朝(陟遥切旦也旦至食時為終朝顔師古注孔光傳嵗之朝月之朝日)
(之朝為三朝班固西都賦春王三朝又朝鮮國名箕子所封居東表日出之地故曰朝鮮又見下从月與舟同舟朝聲相近中)
(从旦本是朝夕字借為朝廷朝覲字周禮大宗伯注云朝猶朝也欲其來之早也亦作鼂从月誤今正)鼂(漢嚴助傳)
(淮南王安上書鼂不及夕注鼂古朝字又見下増入)鼂(馳遥切蟲名又姓説文俗作晁漢鼂錯司馬遷叙傳作朝)
(今圈)晁(同上)朝(朝廷朝晨朝也人君昕旦視政貴早聲轉為朝也又春見曰朝春者嵗之朝也國語大采朝日少采)
(夕月經史説者春朝朝日秋夕夕月又曰朝見曰朝夕見曰夕詩莫肯朝夕是也春朝音陟遥反朝日音馳遥反詩朝夕讀如)
(潮从月誤今正)潮(海濤嘘吸隨月消長早曰潮晚曰汐从月誤今正)遥(餘招切行也逺也逍遥也古作)
(䢣亦作姚荀子功盛姚逺矣亦作隃)(漢郊祀志興輕舉重増)隃(趙充國傳兵難隃度又虞遇二韻)
㑾(喜也説文作嗂)傜(使也役也通作繇亦作徭䌛又招傜星名揚雄甘泉賦招傜亦作招摇方言自山而西凡)
(物細大不純者謂之傜又曰傜袤也)繇(同上又於也由也喜也又與謡同李尋傳參人民繇俗又臯繇人名書作臯陶)
(漢武紀作咎䌛又尤韻)徭(増入)繇(漢宣紀擅興役又説文從隨也又咎又尤韻増入)佻(緩也)
(荀子佻其期日重增)颻(飄颻上行風也又風動物)窯(燒瓦竈廣韻亦作窰)(草盛貌篆文作蘨書厥草)
(惟繇顔師古注漢地理志繇悦茂也又尤韻今圈)蘨(見徐鍇韻譜又尤韻増入)鰩(魚名)姚(舜姓又姚)
(悦美好貌荀子美麗姚冶亦作窕又笑韻今圈)窕(荀子其立文飾也不至於窕冶重増)搖(撼也動也作也又逍)
(摇翺翔貌)謠(爾雅徒歌曰謡亦作䍃繇)䚻(同上)軺(使者小車乗馬者)䍃(瓶也)愮(憂也悸也)
(邪也惑也亦作摇詩中心摇摇)瑤(玉名)珧(蜃屬甲可飾物俗呼江珧廣韻云玉珧詩大田注天子玉琫而珧鞞)
銚(燒器又姓漢有銚期)洮(湖名風土記陽羨縣西有洮湖義興記太湖射湖貴湖陽湖洮湖是為五湖又豪韻)
(重増)嗂(廣韻樂也説文喜也禮記作猶重増)猶(記咏斯猶猶斯舞又尤宥二韻増入)陶(臯陶舜臣又與窯同)
(又豪號二韻)褕(王后之服周禮褕翟禮記作揄狄又虞韻)揄(同上又虞尤侯厚四韻増入)鷂(雉名)
青質五采亦作揄記揄狄狄與翟同(晃謹案爾雅注翬揄皆雉名伊洛而南素質五色皆備成章曰繇音遥謂刻畫此雉形)
(以為后夫人服也又笑韻)要(伊消切身之中也刧也紹也勒也又求也孟子以要人爵又待也遮也孟子將要而)
(殺之又使數人要於路漢文帝欲征匈奴皇太后固要文穎曰要劫也左傳天地以要我又笑韻)腰(身中亦作腰本作要)
腰(杜甫兵車行行人弓箭各在腰重増)邀(遮也招也通作要)喓(蟲聲詩喓喓草蟲)葽(草名)
紗(急戾)妖(巧也豔也好也祥也孽也左傳地反物為妖漢志凡草木之類謂之妖妖猶夭胎言尚微天亦作)
(又巧韻)(説文衣服歌謡艸木之怪謂之)䄏(祥也説文引左傳地反物為䄏亦作祅)祅枖
(木少盛貌)夭(夭夭和舒貌又少好貌又盛貌書厥草惟夭字本作夭經典誤以夭折之夭為夭後世相承不敢改也又)
(小皓二韻)宎(深竅莊子宎者咬者又篠笑二韻)訞翹(祁堯切危也鳥尾也又舉也亦)
(作招)招(賈誼過秦論招八州而朝同列舉也莊子有虞氏招仁義以撓天下韓愈諫臣論招其君之過竝揭也増入)
荍(荆葵又荍麥唐髙承簡傳野有荍實)劭(精異之意漢書劭農蘇林音翹師古音劭晉灼曰勸勉也又笑韻)
鴞(于驕切鳥名亦作梟賈誼傳鴞飛入賈生舍晉灼曰異物志山鴞體有文色土俗因形名之曰服鴟鴞詩註鸋)
(鴂也鸋鴂一名題鴂似黄雀而小闗西曰巧婦闗東曰鸋鴂陸璣草木䟽云大如班鳩緑色司馬彪注莊子鴞小鳩顔師古注)
(賈誼賦鴟鴞惡聲之鳥爾雅有茅鴟今鳩鴟也似鷹而白怪鴟即鴟鵂也梟鴟土梟也)梟(荀子梟亂天下注與鴞同)
(又蕭韻増入)囂(虚驕切喧也亦嚻又豪韻今圈)嚻(左傳湫隘嚻塵杜預曰嚻聲也塵土也又豪韻今圈)
枵(元枵十二次名一曰木根又虚也左傳枵耗名也元枵虚中也杜預曰元枵三宿虚星在其中)居正曰元枵亦取
(根義盖其位在子時為仲冬萬物歸根復命之時也)呺(虚大貌莊子非不呺然大也又豪號二韻重増)歊(熱氣)
(説文氣出也亦作又笑屋沃鐸四韻今圈)(漢班固叙傳曲陽注氣盛貌)毊(大磬爾雅注形如犂)
(錧以玉石為之又音喬今圈)獢(猲獢犬短喙亦作驕)驕(詩載儉偈驕又見下増入)虈(香草)熇
(炎氣亦作歊又屋沃鐸三韻)趫(丘天切㨗也説文善縁木)驕(壯貌詩四牡有驕増入)橇(泥行)
(所乗廣韻蹋樀行亦作鞽史記作橋又祭韻今圈)鞽(同上)蹻(舉足行髙又企也唐陳子昂傳蹻以待陷又見下又)
(小藥二韻重増)驕(居妖切馬髙六尺又逸也恣也傲也自矜也騃也今圈)憍(憐也恣也逸也通作驕)穚
(禾秀亦作喬)喬(揚子田甫田者莠喬喬又逸恣也禮記喬而野與驕憍同爾雅句如羽喬郭璞曰木枝拳曲如鳥毛)
(羽也又見下増入)嬌(女字塗山氏之女曰女嬌禹娶之又態也又妖嬈也)鷮(雉名説文走鳴長尾雉)矯
(矯矯髙舉貌漢書叙傳賈生矯矯弱冠登朝師古曰合韻音驕又小韻増入)喬(渠驕切髙也又姓又見上今圈)
僑(旅寓而居又國僑鄭子産舟之僑虢大夫又髙也通作喬)橋(水梁又小笑二韻今圏)轎(&KR2825;車漢嚴)
(助傳輿轎而隃領服䖍曰轎音橋梁之橋謂隘輿車也薛瓉曰今竹輿車也又笑韻増入)蟜(廣韻蠪蟜螘也蠪音龍又)
(小韻重増)蹻(廣韻驕也慢也重増)嶠(廣韻山鋭而髙亦作㠐又陵絶水曰嶠列子東海五山二曰貟嶠音喬又)
(笑韻重増)燎(力燒切庭炬詩庭燎徐邈音力燒反鄭箋在地曰燎執之曰燭又曰植之門外曰大燭於内曰庭燎)
(皆是照衆為明案燎字當與宵韻僚遼等同音今據徐氏音收附在此又篠笑二韻増入)嶛(險也魏都賦劍閣雖嶛憑)
(之者蹶重増)
獨用五爻(何交切交也效也易卦六爻又效韻今圈)肴(骨體曰肴亦作餚又葅也俎實也啖也凡)
(非榖而食曰肴古作)(漢王丹載酒於田間候勤者而勞之増入)餚殽(詩旨酒嘉殽殽核維)
(旅毛傳殽豆實也鄭箋豆實葅醢也凡非穀而食之曰殽又雜也董仲舒傳賢不肖混殽陳遵傳作溷肴通作淆又效韻今圏)
淆(水濁也亂也雜也通作殽)崤(山名在弘農亦作殽春秋殽之戰書敗諸殽史記殽函為宫亦作肴王莽傳肴)
(黽之險)筊(爾雅小簫謂之筊又竹索又巧韻)姣(婬也左傳襄九年棄位而姣又巧韻重増)交
(居肴切戾也共也合也領也交加參錯也)蛟(龍屬無角似蛇細頸頸有白嬰四脚)茭(茭草乾芻又馬蘄)艽
(廣韻秦艽藥名亦作又幽尤二韻重増)郊(邑外曰郊説文距國百里周禮五百里為逺郊祀天地在國南北郊故曰)
(郊祀左傳啓蟄而郊杜預曰建寅之月祀天南郊預葢言孟春祈穀之祀也禮記正月日至可以有事於上帝周之正月建子)
(言冬至祀天南郊也)鮫(海魚皮有文可飾刀又鮫人居水室織綃)嵺(山聳貌杜甫朝享太廟賦元甲&KR1895;嵺以岳)
(峙又蕭韻重増)膠(黏膏説文昵也作之以皮考上記注膠者謂煑用其皮或用角又黏泥不通莊子置杯焉則膠又巧)
(韻重増)嘐(鳥鳴聲亦作膠詩雞鳴膠膠亦作咬又見下)咬(又於交切哇咬淫樂又巧韻)敎(效也)
(使之為也説文作&KR2429;又效韻)敲(丘交切叩也横摘也亦作摮又短杖曰敲亦作毃又效韻)摮(又豪韻増)
(入)骹(脛也又巧效二韻)墝(土堅又墝埆瘠土荀子注薄田曰墝又效韻)磽(瘠也薄也孟子地有)
(肥磽與墝同又石地亦作礉説文墼土又效韻)礉(又效韻増入)鄗(山名左傳晉師在敖鄗之開杜預曰敖鄗)
(二山在滎陽縣西北又皓沃鐸三韻増入)虓(虚交切毛傳虎怒貌又虎吼亦作唬)唬(韓愈征蜀聯句下書)
(遏雄唬)烋(包烋氣健貌又尤韻今圈)詨(叫呼)嗃(叫呼聲莊子猶有嗃也音義云管聲又效覺鐸三韻)
(重増)嚆(莊子焉知仁義之不為桀跖嚆矢也音義矢之鳴者嚆大呼也重増)謞(箭去聲莊子激者謞者重増)
(豕驚聲又哮喘)髇(鳴鏑亦作髐嚆)髐(増入)嘐(誇語孟子其志嘐嘐然注志大言大也増入)
䫜(於交切目深)咬(哇咬淫聲又哀切聲莊子宎者咬者)坳(地坳下不平也莊子覆杯水於坳堂)
(之上亦作凹)聲(牛交切語不入也唐元結曰聱牙為其不相聴從也又言辭不平易貌韓愈進學解詰屈聱牙)
嶅(山多小石亦作磝)磝(同上又䂭磝戍名䂭音丘交反)包(班交切裹也姓也含容也偏旁作勹)
(象曲身貌莊子包苴竿牘又叢生也易繫于包桑豐茂也書草木漸包又含穎也亦作苞又見下今圈)苞(叢生也豐)
(也茂也詩方苞方體又草名經典亦以苞體為厥包之包又包桑古易作包今作苞後漢臧宫傳論作包桑又裹曰苞藉曰苴又)
(小韻)胞(胎衣詩小弁箋獨不處母之胞胎乎陸音包又見下増入)枹(木叢生又木名又虞尤二韻)胞
(披交切胞胎又見上今圈)拋(拋擲亦作摽抱又效韻今圈)摽(公羊傳曹子摽劍而去之又擊也左傳長木之)
(斃無不摽也又宵小笑三韻今圈)抱(史記禇先生傳抱之山中注普茅反又皓號二韻増入)泡(水漚)
庖(蒲交切廚也取烹炰之義周禮庖人注庖之言苞也亦作包)胞(禮記胞肉吏之賤者與庖同増入)包
(易包有魚包犧氏之王天下音竝與庖同又如字重増)麃(鹿屬又宵小二韻)咆(嘷也)跑(足跑地也)
(蹴也)鞄(柔革工又巧覺二韻今圈)匏(瓠也可為笙竽)炮(毛炙肉爊也亦作炰又效韻今圈)炰
(詩炰鼈膾鯉)茅(謨交切草名可縮酒為藉又國名又姓亦作茒)茆(周禮茒葅鹿臡鄭大夫讀為茅茅菹)
(茅初生或曰水草古作&KR1732;又巧韻重増)貓(捕鼠獸亦作猫禮記迎貓為其食田鼠也又宵韻)猫(韓文猫相)
(乳又宵韻今圏)犛(髦牛尾可為旌旄又支韻从牙誤今正)罞(麋罟又車韻今圈)媌(方言秦晉之間)
(凡好而輕者謂之娥自闗而東河濟之間謂之媌列子娥媌靡曼今閩人謂妓為媌)梢(所交切木名又木杪也又)
(小柴淮南子曵梢肆樂又玉梢舞者所執又船舵尾今人謂篙師為梢子又宵韻今圈)捎(取也芟也掠也蒲捎良馬)
(名又宵韻今圈)鞘(鞭也又笑韻)弰(弓末)旓(旌旗之旒揚雄甘泉賦建光燿之長旓)髾(髪末)
(相如賦注髪後垂也師古曰燕尾之属衣假飾也)筲(竹器容斗二升)蛸(蠨蛸長踦俗呼喜子又宵韻)
䜈(楚交切代人言也禮記作勦又効韻)鈔(又取也略也亦作抄勦又謄冩也又效韻)抄(又效韻今圈)
勦(與䜈同記毋勦説注勦猶擥也謂取他人之説以為己説也又勞也又篠韻从巢从力與勦不同)罺
(莊交切撩罟也)&KR2625;(大笙)巢(鋤交切説文鳥在木上曰巢在穴曰窠爾雅大笙謂之巢然則巢與&KR2625;當同音)
(也又國名今巢縣又篠韻今圈)轈(兵車若巢以望敵也)勦(輕捷韓愈詩禀生肖勦剛重増)&KR2418;(嶚&KR2418;山髙)
漅(湖名在合肥亦作巢)啁(陟交反啁嘐聲也又與謿同東方朔傳詼啁而已又尤韻今圈)嘲(言相)
(調也亦作謿从月誤今正)謿(揚雄解謿从月音舟从月誤今正)鐃(尼交切如鈴無舌有秉周禮以金鐃)
(止鼓)呶(讙聲亦作咷)譊(争也恚呼也揚子譊譊之學)撓(掻也晁錯傳匈奴之衆易撓亂也又豪小)
(巧效四韻重増)怓(心亂)
獨用六豪(胡刀切豕名鬛如筆管者又俠也英也淮南子智過百人謂之豪又長毛也與毫同从髙从豕)
(今作豪)毫(長毛又十絲曰毫十毫曰釐説文作豪籀文作毫孟子秋豪莊子豪末漢志言利析秋豪鮑宣傳有益毫)
(毛史漢注秋豪成之時端極纎細故謂纎小為秋豪晉虞預傳毫氂之失)號(大呼也大哭也亦作臯嘷謗呺又號韻从)
(口从丂丂音考俗作号)臯(周禮大祝令臯舞注臯作嘷謂呼入之也樂師令臯舞鄭康成曰臯之言呼告國子當舞)
(者舞也又見下古从自从夲與本同音滔今作臯増入)嘷(同上又熊虎狐狸之聲也)譹(莊子叫者譹者又號)
(韻重増)呺(叫呼怒聲莊子作則萬竅怒呺又宵號二韻重増)濠(水名唐改豪州為濠取水名也)壕
(城下池)㠙(山名)蒿(呼髙切蓬蕭之屬)撓(撓也攪也又爻小巧效四韻)薅(㧞去田草)
(亦作茠)(同上)茠(又尤韻今圈)高(姑勞切髙下之髙又號韻俗作髙凡从髙者皆然)臯
(氣之進也澤也詩九臯注九折澤也左傳御以如臯亦作睪又岸也漢賈山傳江臯河濱李竒曰臯水邊淤地也又詩臯臯訿)
(訿毛傳臯臯頑不知道也爾雅五月為臯又見上今圈)睪(澤也列子望其壙睪如也釋文音臯又昔二韻俗作睪)
(重増)&KR1485;(同上史記歴書百草奮興秭鴂光&KR1485;索隱曰子規春氣發動則先出野澤而鳴也重増)咎(姓古咎繇)
(亦作臯陶書咎單作明居又有韻)櫜(車上大櫜詩載櫜弓矢杜預注左傳櫜韜也又曰櫜以受箭)鼛(大鼓)
(役事車鼔也長丈二尺詩鼔鍾伐鼛)膏(脂也説文戴角者脂無角者膏元命苞曰膏者神之液也又澤也肥也又號韻)
羔(羊子亦作羙)羙(増入)橰(桔橰以機汲水桔音戛又謂之橋橋音居妙反)篙(刺船竿)
䥝(於刀切溫器从金从麀从麃誤今正)鏖(盡死殺人漢霍去病傳鏖臯蘭下晉灼曰世俗謂盡死殺人為鏖糟)
(師古曰今俗謂打擊之甚者曰鏖)爊(埋物灰中熟之漢書楊惲傳注炰毛炙也即今所謂爊也韓愈陸渾山火詩燖)
(炰煨爊熟飛奔重増)敖(牛刀切游也楚人謂未成君為敖又莫敖楚官名又蟹足也又與熬同荀子天下敖敖然)
(若燒若焦又號韻今圈)遨(遨遊通作敖)熬(乾煎八珍有淳熬方言凡以火而乾五穀之類自闗而東謂之)
(熬)獒(説文大知人心可使爾雅狗四尺為獒)&KR1722;(蟹大足亦作螯敖蟹首上如鉞者曰敖荀子蟹六跪二敖)
螯(同上)嗷(衆口愁亦作嗸)嗸(詩哀鳴嗸嗸増入)謷(大貌莊子謷乎大哉廣韻不省語又悲泣不止)
(亦作謸又號韻重増)謸(又號韻重増)&KR3528;(㦸鋒)鼇(海中大鼈)驁(樂章名禮公出入奏驁夏又號)
(韻)摮(擊也又爻韻増入)翺(翺翔)囂(喧也孟子人知之亦囂囂注自得無欲之貌亦作嚻又宵韻)
嚻(同上又嚻然閒暇貌又宵韻増入)襃(補刀&KR0704;揚美亦作褒裒又衣裾博也又號韻今圈)褒
(杜預左傳序因行事以正褒貶増入)襃(漢武紀襃徳録賢古作増入)袍(歩刀切長襦爾雅襺也以絮謂)
(之襺説文作繭玉藻纊為繭緼為袍注纊新綿緼舊絮廣韻作袌衣前襟又今朝服垂衣又號韻今圈)袌(増入)
謈(自痛冤之聲漢武令倡監榜舍人舍人不勝痛呼謈師古曰今人痛甚則稱阿謈呼音哮増入)毛(莫裦)
(切國名又姓本為毫毛字又老也周禮王燕則諸侯毛鄭司農曰老者二毛故曰毛佩鐫集曰河朔謂無曰毛注云漢書毛音)
(無今不敢圈)髦(髪也鬛也俊也爾雅注士中之俊如毛中之髦又髦選也注俊士之選也又髽也詩髧彼兩髦玉藻)
(親没不髦又侯韻今圈)旄(旌旄亦作髦又丘前髙曰旄徐援釋疑曰乗輿黄麾内羽仗班弓前左罼右䍐執罼者冠)
(熊皮冠謂之髦頭又史記昴星曰旄頭又號韻今圈)軞(公車亦作旄左傳趙盾為旄車之族監本注引左傳作軞誤今)
(正)氂(氂牛尾又支韻)䭷(車翣以禦風塵)芼(草覆蔓又菜也又號韻)枆(冬桃)耗(無也)
(盡也漢書靡有孑遺耗謂無有毛米在者又號韻増入)騷(蘇曹切愁也擾也憂也屈原作離騷言遭憂也今謂)
(詩人為騷人漢書騷擾俗作搔又動也詩徐方繹騷又蕭皓號三韻今圈)搔(手爬杜甫詩注搔頭今之㧓頭也㧓音莊)
(交反)繅(繹繭為絲亦作繰又皓韻)繰(又晧韻今圈)溞(溞溞淅米聲)艘(船總名又尤韻今圈)
颾(風聲)臊(豕膏臭一曰大膏也)鱢(魚腥)槮(橚槮木長亦作橾橚音蕭又侵寢沁三韻)橾
(本从喿字訛从參也重増)慅(動也憂也勞也又晧韻今圈)操(倉刀切持也又號韻)遭
(則刀切逢也遇也巡也)糟(酒母)曹(財勞切局也輩也衆也羣也同事曰曹又國名又姓)槽(溜器)
(馬槽酒槽)嶆(㟹嶆深空貌)艚(舟名)漕(衞邑名又號韻)嘈(聲也)螬(蠐螬蟲名)刀
(都髙切兵名又錢也又蕭韻)魛(魚名)忉(忉忉憂也)裯(祗裯衣袂亦汗襦方言江淮南楚之間謂之褿)
(自闗而西或謂之袛裯衹音低又尤寘二韻)舠(小船形如刀亦作刀詩曽不容刀説文作&KR1994;)&KR1994;饕
(他刀切貪也説文俗作叨)叨(同上又忝也濫也)慆(悦也慢也乆也又疑也左傳昭二十七年子家子曰天命)
(不慆乆矣凡慆蹈之類从舀舀音由上从爪下从杵臼之臼陷諂閻之類从臽臽音陷上从人)謟(疑也左傳昭二十六)
(年王子朝辭曰天道不謟从言从舀舀音由與諂諛字不同元有圈今正)夲(玉篇往來見貌説文進超也从大从十猶)
(兼十人也與根本字不同増入)絛(編絲䋲亦作縚條)縚(同上又劍衣)條(周禮巾車條纓五就又蕭)
(尤錫三韻増入)韜(劍衣亦作縚又藏也寛也)綢(纒也爾雅素錦綢杠又尤韻)弢(弓衣又與韜同莊子)
(金板六弢)滔(漫也又水流貌又慢也左傳士不濫官不滔)洮(水名又見下又宵韻)槄(山檟)
(舟名)幍(巾㡌士服如弁鈌四角本魏武帝製又治韻増入)挑(挑達往來相見貌詩挑兮達兮亦作夲又蕭尤)
(篠三韻増入)匋(徒刀切瓦器也通作陶)陶(同上又再成丘也窯也又臯陶鼔木又宵號二韻)淘
(澄汰也杜甫詩淘米少汲水又盪也重増)醄(酕醄醉貌)&KR1382;(臯&KR1382;鼔木周禮作陶)裪(&KR3073;裪衣袖)綯
(絞也糾絞䋲索也詩宵爾索綯)騊(騊駼北野良馬)蜪(蝮蜪也)萄(蒲萄亦作淘晉索靖傳芝草蒲萄)
翿(翳也舞者所執詩左執翿亦作纛纛翢又晧號二韻)纛(同上又晧號沃三韻今圈)(爾雅翳也又)
(三韻増入)翢(爾雅翢纛也又羽葆幢増入)濤(海中大波亦曰潮頭)䬞(大風)幬(幔轂革考工記)
(欲其幬之㢘又虞尤號三韻重増)檮(斷木又古謂頑嚚為檮杌杜預曰頑凶無儔匹貌又楚史記取於記惡以為名)
(又尤韻今圈)逃(逸去也避也亡也播也)咷(號咷)桃(果名)洮(洮頮)鞉(小鼓著柄大者)
(謂之麻小者謂之料亦作鼗鞀)鼗(書下管鼗鼓)鞀(唐李宻書禹垂鞀聴箴規之美)勞(郎刀切疲)
(也勤也又事功曰勞又號韻)簩(&KR1217;簩竹名)澇(水名又淫雨又號韻重増)潦(水名相如賦酆鎬潦潏師)
(古曰潦音牢水名出鄠縣西南山潦谷北流入渭廣韻作澇又皓號二韻重増)轑(撓轢也轆也漢楚元王傳陽為羹盡)
(轑釡注以勺轑釡令為聲也又蕭晧笑三韻)牢(牲備也圈也廪倉也狴犴也堅固也毛詩傳牛羊豕曰牲繫養曰牢)
醪(醅酒一曰濁酒)猱(奴刀切猴屬亦作)(同上又古之善塗塈者師古曰塈即今之仰塗也)
(抆拭也故謂塗者為人揚雄解難人亡則匠石輟斤而不敢斲字本作)(増入)(山名在齊亦作峱嶩)
(从山从夒夒音猱从夔誤今正)峱(詩遭我乎峱之間兮)嶩(同上)臑(臂也一曰臂節又僊麌獮號四韻今)
(圈)尻(苦髙切脊梁盡處説文脽也禮記兔去尻从尸从九與凥字不同凥音居増入)
通用(與戈通)七歌(居何切詠也人聲也亦作謌)謌(同上)哥(聲也廣韻古歌字唐劉禹)
(錫傳屈原作九哥)柯(枝柯又斧柄)荷(水名書導荷澤被孟豬亦作此舊注也案今書禹貢作菏疑古作)
(荷後人轉冩作菏或曰孔氏尚書至唐方顯舊注所據恐是别本又案今孔氏書導菏澤被孟豬徐音柯又音工可反韋氏音)
(胡阿反有三音則荷字亦當作三音通用又見下又哿箇二韻)菏(又音何又哿韻)舸(方言南楚江湘船大謂之)
(舸杜甫最能行富豪有錢駕大舸又哿韻重増)戨(杙也所以繫舟亦作牁)牁(同上又牂牁郡名)茄
(芙蕖莖又麻韻)鴚(鴚䳘)珂(丘何切石次玉亦碼碯潔白如雪者一云螺屬生海中)軻(車接軸又)
(孟子名又哿箇二韻案史記孟子名軻字子輿是取軻軸之義當从平聲廣韻箇韻内注云孟子居貧轗軻故名軻字子居則)
(又音去聲今兩存之)訶(虎何切大言而怒又譴也責也亦作呵)呵(嘆聲縱而弗呵又嘘氣又笑聲又箇)
(韻今圈)阿(於何&KR0704;曲也隈也近也倚也保也大陵也丘偏髙也又太阿劍名史記李斯傳服太阿之劍又繒也)
(子虚賦被阿緆漢房中歌曵阿錫如淳曰阿細繒錫細布徐廣注史記齊之東阿縣繒帛所出故曰阿縞)䋪(縞練亦作)
(阿)娿(媕娿不決韓愈石鼓歌詎肯感激徒媕娿又哿韻重増)妸(廣韻女字又哿韻重増)痾(病也)
(漢五行志妖孽及人謂之痾痾病貌言寖深也)何(寒歌切儋也誰也辭也問也曷也賈誼傳在大譴大何之域師)
(古曰譴責也何問也袁盎傳日飲亡何亡音無師古曰無何計更無餘事又未多時曰無何亦曰無幾何李廣傳居無何又漢)
(書注無何謂無故也又哿箇二韻)河(水出積石山自乾位來千里一曲九曲而入海)荷(芙蕖葉又蘘荷蓴苴)
(也根旁生笋可以為葅)苛(小草也繁細也虐也説文苛小草也言政令繁細故曰苛政周禮苛罰注譴責也亦作荷)
(漢酈食其傳好荷禮注細也又哿韻)莪(牛何切草似斜蒿)哦(唫也)娥(好也秦晉謂好曰娥)
俄(行頃又傾貌詩側弁之俄)峨(嵯峨髙大貌亦作嵳峩)峩(同上又嵳峩山名一名&KR3056;嶭在三原縣北)
(増入)鵝(爾雅舒雁鵝一名鵱鷜亦作䳘鵞)䳘(孟子有饋其足生鵝者方言鴈自闗而東謂之鴚鵝南楚之外)
(謂之䳘或謂之鶬&KR1391;江東通呼為鴚)鵞(同上昭二十一年鄭翩願為鸛其御願為鵞杜預曰鵞鸛皆陳名又榮鴐鵞魯)
(大夫成伯重増)蛾(𧖟化亦作䖸䖸又紙韻)(増入)䖸(揚雄傳虙奴曾不得施其䖸睂増入)睋
(視也)娑(桑何切婆娑舞者之容又馺娑殿名又哿箇二韻今圈)(毛羽婆娑貌白居易詩栁毿重増)
髿(鬖髿髪貌見廣韻重増)挱(摩挱亦作沙莎莏)沙(又麻禡二韻今圈)莎(禮記共飯不澤)
(手鄭康成曰澤謂捼莎也又草名又木似桄榔)莏(葛覃釋文煩撋猶接莏也重増)蓑(雨衣草亦作莎)
(説文作衰)衰(同上又漢五行志宋仲幾無尊天子之心而不衰城師古曰衰城謂以草覆城也音蓑又初危反謂以差)
(次受功賦也又支脂灰三韻増入)梭(織梭)傞(舞不止貌詩屢舞傞傞)犧(酒尊亦作獻又支韻)
獻(又支願二韻今圈)蹉(倉何切跌也又過韻)瑳(玉色鮮白又笑貌又哿韻詩巧笑之瑳有平上)
(二音)磋(磨治亦作瑳詩傳治象曰瑳又過韻)差(景差人名亦作瑳又支皆麻卦過禡六韻増入)醝
(才何切白酒亦作鄼周禮酒正注鄼白釋文鄼白即今之白醝酒也)鹺(鹹也)齹(齒本又齒不齊亦作&KR1686;左傳昭)
(十六年鄭六卿餞趙宣子子齹賦野有蔓草又支韻重増)&KR1686;(又支韻重増)瘥(病也詩天方薦瘥杜預曰小疫)
(曰瘥大死曰札又卦韻)䣜(沛國邑名亦作鄼)鄼(同上又音賛王莽改曰賛治此沛縣之鄼又南陽之鄼本)
(音賛班固曰蕭何之所封與何同韻則南陽之鄼亦有平去二音又歡緩翰三韻今圈)艖(艑艖舟名又麻韻)痤
(病也又人名戰國魏有范痤栁宗元傳范痤騎危重増)多(得何切衆也重也不少也又過也檀弓又多乎哉又)
(曰多矣乎子出祖者)佗(湯何切彼也亦作他它又見下又支過二韻)他(又見下又箇韻今圈)它
(詩它山之石易終來有它吉又説文云上古神居慮它故相問無它乎亦作蛇又見下又麻韻増入)蛇(蟲也亦作它即)
(今蛇虺字韓愈讀東方朔雜事詩禠身絡蛟蛇是龍蛇字通用也又支麻二韻増入)詑(欺也亦作訑)訑(同上)
(又自足貌孟子訑訑之聲音顔色又之旱翰三韻今圈)拕(引也曵也亦作地拖又哿過二韻増入)扡(又過)
(韻増入)拖(晉書鄧俟拖不留又哿過二韻増入)駝(唐何切馲駝亦作橐佗顔師古曰言能負囊橐而䭾)
(物故曰橐佗亦作它俗作駞)佗(同上又負何也行貌又委佗美也詩委委佗佗亦作蛇増入)蛇(同上韓愈)
(石鼓歌二雅福迫無委蛇重増)它(揚雄賦敺橐它又交横貌相如賦它它藉藉増入)駞(同上又馬名杜甫詩)
(馱背錦模糊増入)馱(載何也李白詩吴姬十五細馬䭾俗从犬非又箇韻増入)鮀(魚名又人名衛有祝鮀重)
(増)他(人名戰國尹公之他秦尉他亦作佗増入)紽(絲數詩素絲五紽本又作它他同)陀(波陀不平)
(貌亦作陁阤岮)陁(同上又明州昌國海中有補陁山増入)阤(荀子宥坐篇注王肅曰陵遲陂陁也又紙哿二)
(韻重増)岮(同上)沱(滂沱大雨又流貌又江水别為沱又呼沱河召又哿韻)跎(蹉跎亦作跎)跎
(杜甫送敬使君詩淮海莫蹉跎寄髙適詩且得慰蹉跎増入)迤(逶迤行貌亦作佗又支紙二韻)酡(酒容亦作)
(&KR0755;)&KR0755;(同上)驒(青驪白鱗文詩有驒有駱)鼉(水蟲似蜥蜴而長大)鱓(魚名皮可冐鼓亦作鼉詩)
(鼉鼓逢逢月今注鼉皮可以冐鼓李斯傳植靈鼉之鼓又獮韻)池(呼池水在并州亦作沱沲山海經大戲之山滹沱之)
(水出焉即光武所渡處漢書作呼沱今俗猶謂危度口王霸傳作虖沱河禮記晉人將有事於河必先有事於惡池惡音呼又)
(支薛二韻)沲(李光顔傳裴度築赫連城於沲口増入)羅(郎何切鳥罟又羅綺又國名又姓女羅草名汩)
(羅水名)蘿(莪也又女蘿爾雅女羅兔絲字不从艸俗加之)籮(竹器増入)[泳-永+羅](水名通作羅)那
(奴何切何也大也都也於也盡也多也詩受福不那郭璞曰左傳棄甲則那那猶今人云那那也爾雅云那多也於也於音烏)
(於乎皆語之韻絶也杜預曰那猶何也又安貌詩有那其居又哿箇二韻)難(時難却凶惡亦作儺又詩其葉有難注難)
(盛貌又寒翰二韻)儺(論語鄉人儺又行有節詩佩玉之儺有兩音又哿韻)捼(捼莎説文摧也一曰兩手相切)
(摩也詩釋文引阮孝緒字略云煩撋猶捼莎也俗作搂増入)八戈(古禾切平頭㦸又㦸偏距曰戈又地名在)
(宋鄭之間寒泥子豷封於戈少康滅之)過(經也又姓又過所也釋名過所至闗津以示之或曰傳過也移所在識以)
(為信又周有内史過又寒浞子澆封於過少康滅之過韻古卧切超也失也)晃曰經過之過則從平聲詩不我過孟子三過
(其門而不入之類是也超過之過則從去聲論語師也過孟子過孟賁逺矣之類是也過失之過亦從去聲語可以無大過書)
(改過不吝易有過則改左傳過而能改之類是也又易大小過徐邈音去聲王肅音戈袁宏三國名臣賛亦作平聲用合從二)
(韻通押)緺(綬文又隹麻二韻)&KR2824;(車盛膏器又果韻今圈)濄(水出淮陽入淮爾雅濄為洵)渦
(同上又姓又見下重増)媧(女媧古聖女又隹麻二韻)騧(黄馬黒喙詩騧驪是驂又佳韻重増)蝸(蝸牛)
(莊子有國於蝸之左角郭音戈又麻韻重増)鍋(温器重増)科(苦禾切程也條也本也品也又坎也孟子)
(盈科而後進又科第論語為力不同科揚子發䇿決科又木中空易為科上槁)薖(寛大貌又飢意詩碩人之薖又草名)
窠(鳥巢穴小爾雅雞雉所乳謂之窠)渦(烏禾切水回今圈)窩(藏也窟也重増)踒(足跌)
㹻(犬子唐李建傳㹻子勸吾食吾輙飽重増)和(戸戈切順也諧也不堅不柔也調也温也適也中庸發而)
(皆中節謂之和左傳和如和羮又鑾和鈴也又笙之小者又相譍也亦作龢又軍門曰和史記楚世家注昭陽移和而攻齊又)
(過韻)龢(同上)禾(粟苗又稼之摠名)鉌(車鈴通作和左傳鍚鑾和鈴)訛(吾禾切謬也舛)
(也化也動也申舒也詩或寢或訛亦作譌偽)譌(同上)偽(周禮馮相氏注中夏辨秩幸偽釋文音訛又寘韻増)
(入)吪(動也)囮(鳥媒説文率鳥者繫鳥以來之)鈋(刓方為圓)波(補禾切浪也爾雅洛為波)
(又支韻今圈)番(番番勇貌亦作僠又見下又元諫二韻)僠(同上)嶓(山名書嶓冢導漾)碆
(石為弋鏃史記楚世家碆新繳索隱曰碆亦作磻)磻(同上玉篇音波又音播又歡果過三韻重増)頗
(普禾切頭偏古文尚書無偏無頗唐明皇改作無陂又果韻)坡(陂也亦作陂)陂(爾雅陂者阪又陂陀陵遅)
(不平貌又支寘二韻増入)媻(蒲禾切説文奢也亦作婆又歡韻)婆(同上又婆娑舞貌又老媪之稱搜神)
(記以琵琶為鞞婆)鄱(地名古作番)番(又見上今圈)皤(白也又鬢白亦作)(同上)摩
(眉波切研也又滅也隱也廹也指也相切也又與磨同左傳摩厲以須王出董仲舒傳摩民以詖梅福傳厲世摩鈍)磨
(治石亦作又過韻)䃺(又過韻増入)劘(剴也切也揚雄傳劘虎牙賈山自下劘上又支韻増入)魔
(鬼魔)&KR2168;(桮也)麼(幺麽小也亦作䯢又果韻下从幺作么誤今正)䯢(同上廣謂偏病又麻果二韻)
驘(盧戈切亦作騾)騾(同上)虆(盛土籠亦作蔂又脂韻)蔂(又脂韻増入)(又脂韻今)
(圈)蠃(蚌屬亦作蠡螺蝸又果韻)蠡(又支齊薺果四韻今圈)螺(同上)蝸(内則蝸醢而苽食音)
(力戈反重増)鞾(許戈反鞮屬亦作靴)靴
獨用九麻(謨加反苴麻又姓爾雅大鼗謂之麻从广从兩木木音匹刀切麻片也又音派林亦音派麻紵)
(也从兩木誤今正)蟆(蝦蟆亦作蟇䗫)蟇(漢武帝元鼎五年鼃蝦蟇増入)䗫(杜甫月詩蝦䗫動半)
(輪重増)葩(披巴切花也又草花白又華貌韓文詩正而葩古作芭)芭(同上揚雄弟子侯芭本傳音葩)
(又邦加切芭蕉重増)舥(浮梁)巴(邦加切巴蜀又姓蛇名地名又尾也)豝(豕二嵗又婁猪牝豕又龍)
(尾星)鈀(兵車)杷(蒲巴切田具又枇杷果名)琶(琵琶胡琴風俗通長三尺五寸象三才五行四絃象)
(四時釋名推手前曰琵却手後曰琶取鼔時以為名也唐書自下逆鼔曰琵自上順鼔曰琶琵音毗)爬(搔也韓愈進學)
(解爬羅剔抉或作杷重増)沙(師加切䟽土爾雅潁為沙毛詩傳水旁曰沙説文水散石也又大水别小水曰沙丘)
(邐迆曰沙又汰也嘶也禮記沙鳴貍又歌禡二韻)髿(鬖髿髮垂貌又歌韻今正)㲚(長毛貌韓愈月蝕詩旗旄)
(衛毿㲚重增)紗(絹屬一曰紡纑亦作沙周禮内司服素沙)鯊(魚名)叉(初加切丫叉又取也手相)
(錯也今俗呼拱手曰叉手又佳韻)差(舛也擇也又景差揚子音楚佳反又支皆歌卦過禡六韻)杈(丫枝杜甫)
(鵰賦突杈枒而皆折重增)扠(挾取也通作叉韓愈詩饞扠飽沽臠重増)艖(舟名又歌韻)靫(鞲靫箭室)
(又佳韻増入)樝(莊加切果屬似棃而酸亦作柤)柤(莊子柤棃橘柚又木閑也煎藥滓也俗作查)奓
(張也開也舊唐書陸贄傳奓言無騐不必用奓言猶夸言也又馬禡二韻重増)髽(莊華切髽髻)槎
(鋤加切邪斫木又桴也亦作查茬又馬韻)查(博物志仙查犯牛斗杜甫詩查上見張騫又姓又見上今圈)茬
(古槎字漢貨殖傳山不茬蘖蘖謂髠斬之也増入)楂(水中浮木通作槎又鳥聲韓愈詩鵲鳴聲楂楂)苴(水中)
(浮草又魚模麻語馬五韻)檛(職瓜切箠也魏志檛折其腳亦作&KR2426;檛)撾(栁宗元書撾婦翁又摻撾擊鼔)
(也増入)秅(除加切禾四百秉説文也周禮注云聘禮十斗曰斛十六斗曰藪十藪曰秉四秉曰筥十筥曰稯)
(十稯曰秅又暮韻)荼(苦菜又荼陵縣名又魚模二韻増入)&KR2002;(本草苦&KR2002;能去脂使人不睡晚摘者曰茗一曰)
(荈葉可為飲巴南人曰葭&KR2002;俗作茶)茶(陸羽茶經盧仝茶歌从艸从入从朩朩音匹刀切元有圈今正)涂(沮洳)
(亦作塗又模韻)塗(同上又塗抹又模韻今圈)拏(女加切牽引也攫也亦作挐又魚韻)挐(同上又絲)
(絮相牽又魚韻增入)笯(鳥籠又模暮二韻)遐(何加&KR0704;逺也亦作假徦)假(揚子假言周于天地)
(又馬禡陌三韻増入)徦(漢郊祀歌徦狄合處又馬陌二韻増入)瑕(玉玷又玉有赤色又逺也詩不瑕有害)
霞(日旁彤雲)蕸(芙蕖葉亦作葭)葭(又見下今圈)蝦(蝦蟇又魚名重増)騢(馬赤白雜)
(毛)赮(赤色)鍜(錏鍜頸鎧與鍛鍊字不同増入)呀(虚加切張口貌又見下)谺(谽谺谷中)
(谽音呼含切相如賦注大開貌亦作岈)岈(同上)鰕(魚屬)呿(丘加反廣韻口張貌又魚御二韻重)
(増)嘉(居牙切美也善也褒也亦作佳又喜也嘉禮婚禮也凡隂陽際遇謂之嘉易曰嘉會足以合禮又禡韻从)
(壴从加今圈)佳(説文古牙反美也又佳韻増入)加(増也陵也施也著也)家(居也宫也又姓婦謂夫為)
(家大夫之邑曰家又百家諸子)珈(婦人首飾詩副笄六珈)葭(葦屬)茄(芙蕖莖又具牙切菜名又歌韻)
豭(牡豕左傳盎歸吾艾豭亦作猳)徦(史記衛世家輿徦從之重增)麚(牡鹿也)鴐(鴈屬)笳
(笳簫卷蘆葉吹之胡老子作之元有圈今正)耞(連耞打穀具亦作枷)枷(同上又項械又禡韻今圈)迦
(身毒國賢人瞿曇號曰釋迦亦曰浮圖文中子齋戒修而梁國亡非釋迦之罪也増入)伽(具牙切胡人名唐有)
(孫伏伽韓愈詩僧伽晚出淮泗上増入)鴉(於加切純黒反哺者謂之烏小而不反哺者謂之鴉亦作雅説文雅)
(楚烏也一名鸒一名卑居秦謂之雅俗作鴉鵶又馬韻今圈)雅(又馬韻増入)鵶(同上)丫(物之岐頭)
啞(聲也亦作亞又馬陌二韻)亞(東方朔傳伊憂亞者辭未定也又禡韻増入)牙(牛加切牙齒又)
(將軍之旗曰牙立於帳前謂之牙帳取其為國爪牙也世因謂軍府治所曰牙史與衙通用又與芽同東方朔傳朱草萌牙又)
(聱牙不相聽從見元結傳又語倔强貌韓文盤誥聱牙又馬禡二韻今圈)芽(萌芽)枒(木枿杜甫鵰賦突杈枒而)
(皆折又見下重增)呀(廣韻吧呀大口吧音葩韓愈月蝕詩東方青色龍牙角何呀呀重増)齖(廣韻䶥齖齒不)
(平正元結傳獨聱齖而揮車重増)涯(水際亦作厓又支佳二韻)厓(爾雅涘為厓又二韻增入)衙(地名)
(又唐制天子居曰衙行曰駕又早晚衙集也又魚語御三韻)(胡瓜切榮也中夏曰華説文千五百里曰華亦)
(作蕐又華山西嶽本作華書禹貢至于太華音如字又戸化反又見下又佳禡二韻)崋(西嶽經典通作華又禡韻案張)
(載劍閣銘髙踰嵩崋作平聲用宜從平去二聲通押増入)蕐(班固叙傳摛藻如春蕐又與崋同漢志太蕐增入)驊
(驊騮駿馬名古作列子左騮而右緑耳注古華字然則驊華通用字也)譁(讙也俗或讀如花非案字書無花音)
(盖顔師古注劉向傳作火瓜反誤耳)(呼瓜反爾雅華荂也本作蕐俗作花)蕐(増入)花(同上)化
(後漢馮衍論與時變化章懐大子曰協韻音花又禡韻增入)誇(枯瓜切大言亦作侉)侉(書驕淫矜侉増)
(入)夸(奢也又與侉同漢楊僕傳懐銀黄夸鄉里又馬韻今圈)荂(華榮又虞韻今圈)姱(好也)恗
(心自大又模韻今圈)跨(腰跨兩股間廣韻吳人謂坐為跨則為騎跨之跨又行不進也又馬暮禡三韻重増)胯
(廣韻兩股間又三韻重増)&KR0992;(&KR0992;邪離絶貌又不正也亦作華又佳韻増入)華(周禮形方氏掌正封疆無有華)
(離之地亦作蕐増入)蕐(増入)瓜(古華切蔓生蓏也佩觽集曰俗以苽蔣之苽為爪果非)媧(女媧)
(古之聖女又佳戈二韻)騧(黄馬黒喙又二韻)&KR1719;(宋明帝以騧字旁似禍改作増入)緺(綬文又佳)
(戈二韻)蝸(蝸牛蠃屬又二韻)窊(烏瓜切汚下也)窪(清水一曰窊也深也)洼(渥洼水名)
(又深也又佳韻)蛙(水蟲似蝦蟆小而脚長亦作鼃䵷又佳韻)鼃(又佳韻今圈)䵷(同上又淫聲班固曰)
(紫色䵷聲又曰淫䵷不可聽者非韶夏之樂也義與哇同如用蛙黽淫䵷則從分押又佳韻増入)哇(淫聲又小兒啼)
(又吐也孟子出而哇之又佳韻)娃(美女方言娃美也又館娃宫名揚雄反離騷資娵娃之美髢兮音烏佳反又佳韻重)
(増)汙(坎地為窐禮記汙尊抔飲又窊下也孟子智足以知聖人汙音蛙又模暮二韻)奢(詩遮切張也侈)
(也勝也俗作奢)賖(逺也又不交也貫買曰賖)畬(火種田又魚韻)赦(宥也釋也韓愈詩事在不可赦作平)
(聲用又禡韻増入)些(思遮切廣韻少也又霽哿箇三韻重增)車(昌遮切釋名車舍也左傳輔車)
(相依又姓漢田千秋以年老得乘小車出入省中時人謂之車丞相子孫因以為氏又魚韻)嗟(咨邪切歎也咨)
(也亦作&KR1818;)(同上)&KR1818;(同上)罝(兔罟本作罝亦作罝)衺(徐嗟切不正也姦思也圍也亦)
(作邪耶)邪(又見下及魚韻今圈)耶(荀子耶柱僻回失道塗又見下重増)斜(不正説文抒也又見下)
䔑(茅穗又䔑蒿亦作斜)遮(之奢切要也斷也蔽也攔也揚雄賦前後要遮漢髙紀董公遮説)闍
(石遮切闉闍城上重門又模韻)鉈(短矛又支韻今圈)蛇(毒蟲亦作虵它又支歌二韻)虵(又支韻今)
(圈)它(又攴韻増入)釾(余遮切鏌釾劍名一曰大㦸亦作鏌鎁莫邪莫耶)鎁(同上)邪
(賈誼賦莫邪為頓兮應劭曰莫邪吳大夫也作寳劍因以冠名薛瓉曰説文莫邪大㦸也又胥邪木似椶櫚皮可為索又疑辭)
(亦作耶又渾邪匈奴號琅邪山名郡名俗作瑘非)耶(荀子莫耶長刃利鋒又疑辭又淳于髠傳汙耶下地説苑作汙)
(邪又俗謂父曰耶杜甫詩見耶背面啼亦作爺杜甫詩爺孃妻子走相送唐駙馬輩謂髙力士為耶重增)斜(秦谷口地)
(名班固賦右界斜瓉曰斜二水名)枒(木名亦作㭨椰今圈)㭨(同上吳都賦㭨葉無隂注無枝條髙故也)
通用(與唐通)十陽(余章切隂陽二氣又日為太陽爾雅山東曰朝陽山西曰夕陽説文髙明也又好日)
(也凊也雙也佯也山南水北也營天功明萬物謂之陽爾雅十月曰陽太嵗在癸曰昭陽又炕陽張皇自大之貌又寘韻今圈)
昜(古陽字日也又與暘同廣韻飛也又曲昜縣在交趾从旦从勿與易不同易从日重増)暘(日出又日氣)
楊(木名又赤莖栁又姓)揚(發也顯也舉也又州名又揚雄姓亦作敭又鉞也詩干戈戚揚又眉之下為揚詩子)
(之清楊)敭(同上)颺(風飛物又稱也與揚同書時而颺之左傳子少不颺杜預曰顔貌不揚顯又言大而疾曰)
(颺書臯陶拜手稽首颺言竝音揚又漾韻)瘍(瘡痍)鍚(鏤錫馬面飾亦作鐊杜預曰在馬頟又兵名禮記朱干設)
(鐊)鐊(同上)瑒(廣韻玉名唐有申屠瑒又蕩梗漾三韻重増)霷(十月為霷爾雅作陽)禓(道上)
(祭一曰道神又見下增入)煬(融也炙也莊子抱徳煬和又漾韻重增)羊(柔毛畜又姓又與徉同漢武帝賦惟)
(幼眇之相羊師古曰相羊翺翔也郊祀歌貳雙飛之常羊又曰周遊常羊思所并師古曰常羊猶逍遥也又商羊鳥名)鴹
(&KR2795;鴹鳥名家語作商羊又見下今圈)徉(彷徉徜徉徙倚之貌亦作羊)洋(洋洋盛大貌又瀾也莊子望洋向若)
(而歎爾雅思也)痒(病也詩癙憂以痒稼穡卒痒又養韻増入)佯(詐也漢梅福傳箕子佯狂於商亦作陽楚元王)
(傳陽為羹盡轑釡東方朔傳箕子被髪陽狂鄒陽傳楊僕傳武庫日出兵而陽不知亦作詳又徐羊切弱也増入)詳
(范雎傳詳為好書韓信傳詳狂為巫又見下)芳(敷房切芬芳)妨(害也礙也又漾韻今圈)方
(四方也正也比也量也術也板也聘禮不及百名書之於方禮記文武之政布在方䇿又賈山傳使皆務其方以髙其節注方)
(道也左傳教之以義方論語且知方也方者義之所在也又桴也詩方之舟之又唐養二韻今圈)放(荀子不放舟不)
(避風則不可涉也注放讀為方方附也編木為附附即桴也又養漾二韻)祊(祭四方也周禮致禽以祀祊又庚韻)肪
(脂也)坊(邑里又見下)枋(木名可作車又桴也亦作方放又漾映二韻)房(符方切室也又爼也)
(又宿名又舎也杜預注左傳引書辰弗集于房謂日月不居其居左傳皆火房也注亦曰舎又箭室曰房左傳納諸厨子之房)
(又阿房宫名有兩音又唐韻)防隄也禦也亦作坊又漾韻(晃謹案月令修利隄防音房義與去聲同如周禮稻人)
(以防止水匠人防必因地勢善防者水淫之竝無音舍於平去二聲通押)坊(經解以舊坊為無所用而壊之者必有水)
(敗音與防同又見上今圈)魴(魚名)亡(無方切逃也失也死也不在也漢書不以在亡為辭又樂酒無厭謂)
(之亡又盡也無也孟子問有餘曰亡矣又虞韻今圈)忘(不誌也忽也遺也又漾韻)芒(草耑又木正曰勾芒大人)
(賦使句芒而將行張揖曰東方青帝之佐也左傳重為句芒揚雄河東賦麗絇芒與驂蓐収兮又唐蕩二韻今圈)鋩
(刃耑)望(瞻望又怨望聲望詩令聞令望陸徳明曰如字又協韻音芒又表望易萬夫之望協韻平聲又弦望易月幾望)
(又漾韻)朢(説文弦朢字經典通作望又漾韻朢與望皆从月从壬音珽増入)杗(杗梁也又音茫又庚韻)
(今圈)襄(息良切賛也平也除也成也駕也詩兩服上襄言為衆車之最良也成事曰襄左傳克襄大事諡法因事)
(有功曰襄辟土有徳曰㐮又包也上也書懐山襄陵又人尚切係舊諱同音其平聲不當迴避今圈)緗(淺黄如桑初生)
(色)纕(佩帶又梭臂)瓖(馬帶玦)相(交相又共也蹌也説文省視也又質也詩金玉其相又漾韻)
廂(廡也亦作箱漢書注室有東西廂曰廟晁錯傳趨避東箱)箱(大東牝服又竹器)湘(水名出零陵又)
(烹也詩于以湘之)驤(馬之低昂騰躍也馳駕也逺也舉也亦作襄鄒陽傳交龍襄首奮翼)鏘(千羊切鏗)
(鏘玉聲亦作瑲將又庚韻今圈)瑲(同上)將(詩佩玉將將又請也詩將仲子將子將伯又嚴正也詩應門將將犧)
(尊將將又見下又唐漾二韻増入)嶈(山激聲西京賦激神岳之嶈嶈重増)槍(距也矟也又剡葦傷盜謂之槍)
(又庚韻)蹌(動也詩濟濟蹌蹌鄭康成曰士大夫之威儀也又舞貌書鳥獸蹌蹌)搶(拒也集也突也飛掠也莊)
(子搶榆枋又庚韻重増)蹡(行貌又漾韻今圈)斨(方銎斧詩又缺我斨)鶬(聲和詩八鸞鶬鶬又鶖鶬)
(鳥名又唐韻増入)牄(説文鳥獸來食聲亦作蹌増入)將(資良切欲然也送也奉也大也即也養也扶持)
(也行也賫也持也隨也挍也與也偕也攜也領也蘇林曰將甫始之辭也又抑然之辭又干將古劍工因謂劍為干將相如賦)
(建干將之雄㦸張揖曰干將韓王劍師)漿(漿水从爿从从水當作)蔣(水草又養韻)螿(蟬屬)
(當作)槳(所以隱櫂縱曰櫓横曰槳赤壁賦桂櫂兮蘭槳協韻音漿當作又養韻重増)詳(徐羊切審)
(也論也諟也語備也又見上今圈)祥(福也善也災異也凡吉凶之兆皆曰祥易視履考祥書襲于休祥漢志妖孽自)
(外來謂之祥書亳有祥左傳將有大祥又喪禮期而小祥又期而大祥皆祭名去凶從吉之義也)庠(有虞氏之學養)
(老之宫也)翔(回飛古作鴹又行而張拱曰翔曲禮室中不翔又與詳同漢西域傳道里逺近翔實矣)鴹(漢郊)
(祀歌聲氣逺條鳳鳥鴹増入)牆(慈良切垣墉又門屏曰蕭牆亦作墻廧)墻(同上)廧(鄒陽傳牽)
(帷廧之制又廧咎如赤狄别種春秋傳作廧増入)檣(颿柱)戕(外殺又傷也)嬙(嬪嬙婦官又職韻今圈)
蘠(草名爾雅蘠蘼釁冬又東牆子十月熟可食相如賦東蘠彫胡亦作薔)薔(薔薇花名又薔莪似蕉而小芽)
(如筍可食又職韻今圈)商(尸羊切金行之音五行之中唯商最清商傷也其氣遒勁彫落萬物律中夷則夷亦)
(傷也故兑之九四曰商兑正秋故也又國名又行賈也商量栽度也漢志通財鬻貨曰商説文作賈)謪(度也荀子謪徳)
(而定位注與商同晁錯傳謪及贅壻賈人从言从商與謫罰字不同謫罰字从啇音的重增)傷(創也悼也痛也感也)
(戕也害也損也又漾韻今圈)殤(未成人喪)禓(禮記郊特牲鄉人禓注禓强鬼也謂時儺索室毆疫逐强鬼也)
(音傷廣韻云道上祭重増)觴(酒巵之摠名實曰觴虗曰觶三禮圖云凡諸觴形皆同升數則異)&KR1824;(班媫妤賦)
(酌羽觴兮銷憂孟康曰羽觴爵也作生爵形有頸尾羽翼増入)鬺(煑也漢志鬺享上帝古文作)湯(湯湯流貌)
(又水盛貌又水聲又唐宕二韻)&KR2145;(浮壤)愓(直疾貌禮記行容愓愓又音陽从心从昜與怵惕字不同怵惕字从)
(變易之易重増)饟(饋也見廣韻又養漾二韻重増)昌(齒良切日光也善也盛也顯也文昌星名又漾韻上)
(从日下从子曰之曰今圈)閶(閶闔天門)倡(倡優女樂又漾韻)菖(蓀也通作昌左傳享有昌歜本草一)
(寸九節者名昌蒲麁者名昌陽)猖(披猖縱裂貌又猖狂)創(傷也又始造之也叔孫通叙傳禮儀是創合韻音昌)
(又見下又漾韻増入)滄(寒也列子滄滄涼涼釋文引周書天地之間有滄熱云桓譚新論作愴涼又唐韻)愴
(淒涼又悽愴悲惻又漾韻重増)倀(倀倀無見貌記瞽者無相倀倀乎其何之廣韻失道貌又狂也又諍也重増)廠
(屋無壁又養韻増入)章(止良切明也采也程也文也大章堯樂又昭也表也記大章章之也武帝表章六經考工)
(記赤與白謂之章又大材木曰章章株也漢貨殖傳木千章又成事成文曰章孟子不成章不達莊子中道不成章詩有章句)
(又與彰同書五服五章俊民用章老子法令滋章揚子齊人章章又周章征營貌又懼貌亦作慞又舅姑謂之尊章亦作嫜考工)
(記繪畫之事山以章鄭氏注云章讀為獐非也案爾雅釋山正平謂之章章盖山之上平者耳又姓)彰(説文章也从章)
(从彡彡音杉毛髪貌然則説文以彰為文章者謂鳥獸羽毛之文也如夏翟虎豹之屬亦通作章詩織文鳥章又著也明也書)
(嘉言孔彰又著明之也書彰厥有常亦通作章漢鄭均傳引書作章)嫜(杜甫新㛰别何以拜姑嫜重増)璋(半圭)
(曰璋周禮以赤璋禮南方注半圭象夏物半死又牙璋以起軍旅)鄣(莒鄣地名見左傳又塞也禮記鯀鄣洪水又漾)
(韻今圈)漳(水名)墇(隔也塞也亦作鄣障又漾韻)障(同上又擁蔽也内則注擁猶障也又障泥鞍飾)
(亦作又丘山頂平爾雅作章又漾韻今圈)樟(豫樟木名通作章)獐(麋屬亦作麞考工記注齊人謂麋為)
(獐非也麋大於鹿有角獐似麂而小無角増入)麞(唐書麞頭鼠目増入)常(辰羊切久也經也主也又姓又旗名)
(又八尺曰尋倍尋曰常又荀九家易兑為常西方之神也常棣詩注棣也陸徳明云常棣棣也以為栘者非)尚(主也)
(漢官儀尚書又漾韻如漢官尚方尚食無音合從平去二聲通用)裳(下衣曰裳説文亦作常又越裳國名王充論衡)
(作越嘗)甞(秋祭又探味也試也曽也古作嘗)償(酬也還也當也復也報也又漾韻)鱨(魚名詩鰷)
(鱨鰋鯉増入)穰(如羊切豐也木莖也果實屖也浩穰繁多也邑名又姓又養韻)禳(祀除殃也鄭康成曰)
(却變異曰禳禳攘也)攘(推也攫也除也祛逐也止也卻退也捩也擾也亦作&KR1817;鄒陽傳攘袂而正議師古曰攘袂猶今人)
(言捋臂耳孟子馮婦攘臂下車又耕養二韻又人尚切遜也見封禪書係與舊諱同音其平上二音不當迴避)&KR1327;(古文)
(作&KR1817;)(剥裂唐則天賛皴神器重増)勷(廣韻廹也玉篇走貌韓愈征蜀聨句云渾奔肆征勷重増)
(邑名通作穰)瀼(瀼瀼露多貌又蕩韻今圈)瓤(瓜屖)娘(女良切少女之稱南史不畏蕭娘與吕姥)
(唐初有嫵媚娘曲增入)霜(師莊切凝露)驦(驌驦良馬亦作騻爽又養韻)騻(又養韻今圈)
爽(左傳唐成公有兩肅爽馬杜預曰駿馬名陸徳明音霜又肅爽神鳥亦作鷞鸖又清快也明也差也詩其徳不爽夀)
(考不忘沈括云古人詩之協韻也音霜人養韻增入)鷞(鷫鸘又養韻)鸘(又養韻今圈)孀(嫠女列子)
(京城氏之孀妻又曰孀妻弱子崔子玉清河王誄恵於媰孀増入)創(初莊切傷也痍也禮記頭有創則沐俗作)
(瘡又見前)瘡(南史宋武帝紀虎魄療金瘡増入)莊(側霜切嚴也六達之路也端也矜也齊肅也莊舍也)
(从士監本从土誤今正)妝(女子又飾也亦作糚)糚(同上)裝(齎也裹也又飾也亦作)&KR1149;(見後)
(漢杜林傳増入)牀(仕莊切卧榻俗作床)張(職良切弦弓曰張又宿名又譸張誑也又姓又設也夸也)
(主張也漢材官能脚蹋彊弩張之曰蹶張又漾韻)粻(糧也禮五十異粻詩以峙其粻)漲(汎漲廣韻水大貌又)
(漾韻増入)長(仲良切乆也逺也常也修也長短之對古作镸亦作镸几从镸者與長同又養漾二韻)場
(祭神道一曰収禾圃顔師古曰築土為壇除地為埸亦作塲)塲(漢王褒頌恬淡無為之塲増入)腸(腹腸水穀)
(二道)萇(萇楚又姓)良(龍張切善也首也長也又與頗同頗久曰良久或以為良久少久也一曰良略也聲)
(輕故轉略為良又器工曰良亦作俍又養韻今圏)俍(莊子工乎天而俍乎人音義云工也又盧黨切係聖祖名同音)
(合當迴避其餘照式許用重増)蜋(蜣蜋一名蛣蜣能摶糞土為圜莊子注以蜣蜋而笑蘇合又唐韻重増)踉
(莊子跳踉乎井幹之上本亦作梁又音郎重増)梁(棟梁屋脊木曰棟負棟者曰梁又冠梁冠上横膂又陸梁彊梁又姓)
(又橋梁國語水涸成梁孟子十二月輿梁成韓愈答張籍詩注石絶水為梁梁所以節水又䱷梁周禮時䱷為梁又大梁地名)
(大音泰又大梁十二次名从水从刅从木刅音楚良切與刅字不同今正)粱(穀名)輬(顔師古曰輼輬本安車也)
(所以卧息後因載喪飾以栁翣遂為喪車輼者宻閉輬者旁開各别一乘隨事為名後人既専以載喪又去其一摠為潘飾而)
(合二名呼之孟康曰如衣車有窻牖閉之則温開之則涼故以名也増入)量(槩度多少也又漾韻)糧(糗糧亦作)
(粮)粮(同上)涼(㣲冷又薄也左傳作法於涼又風名爾雅北風謂之涼孟子踽踽涼涼趙岐曰有威儀如無所)
(施之貌俗作凉又漾韻詩凉彼武王職涼善背皆有平去二音今圈)凉(見廣韻増入)(北風爾雅作涼)
香(虚良切氣芬芳亦作薌漢尚書郎懐香握蘭古文从黍从甘今作香)薌(記合羶薌又穀氣)鄉(萬二)
(千五百家周禮百家之内曰鄉王畿六鄉古文作从兩邑从皀皀古鄉字今文作鄕又養漾二韻作卿誤今正)膷
(牛羮禮有膷腫膮)饗(祭而神歆之漢郊祀歌山河饗師古曰合韻音鄉亦作享又養韻増入)享(郊祀歌庶)
(幾晏享又曰神夕奄虞盖孔享竝音鄉古作亯又養韻増入)羌(驅羊切西夷又章也强也發語端也説文西戎)
(牧人从羊从人)蜣(蛣蜣郭象莊子注夫以蜘蛛蛣蜣之陋而布網轉圜不求之於工匠則萬物各有能也蛣音丘乙切)
(重増)慶(發語辭猶乃也離騷慶天悴而喪榮音羌亦作羌又福也詩黍稷稻粱農夫之慶沈括云古人協韻宜音羌易)
(必有餘慶陸績音羌又庚敬二韻増入)薑(居良切菜名辛而不葷説文御濕之菜本草通神明去臭氣多食損)
(智史記千畦薑與千户侯等亦作䕬)䕬(同上)畺(界也亦作疆壃彊)疆(又養韻今圈)壃(同上)
彊(賈誼新書衛侯名辟彊周行人曰啓彊辟彊天子之號也諸侯弗得用衞侯更名燬顔師古曰辟彊言辟禦彊梁者)
(辟音璧彊音渠良反一説辟讀曰闢彊讀曰疆言開土地也又詩鵲之彊彊箋云居有常匹飛則相隨之貌陸音姜又見下又)
(養韻増入)僵(僨也仆也莊子推而僵之亦作傹)傹(荀子可炊而傹也注炊與吹同傹當為僵言可以氣吹之)
(而僵什傹音姜重増)韁(馬紲)橿(鋤柄又枋也一名萬年木)姜(姓神農之後)彊(渠良切健)
(也暴也壯盛也弓有力也亦作强又見上)强(同上又米中蠧蟲又養韻今圈)央(於良切中央又久也已也)
(詩夜未央注央旦也顔師古曰猶未半也顔説是王逸注楚辭央盡也漢武帝賦惜蕃華之未央又未央漢宫名又庚韻)殃
(咎禍)䄃(荀子憍泄者人之殃注殃或為䄃重増)鉠(鉠鉠鈴聲)鴦(鴛鴦)秧(禾苗)泱(深廣)
(貌詩維水泱泱亦作滉又宏大之聲左傳泱泱乎大風也哉又蕩韻)霙(廣韻霙霙雲貌又庚韻重増)王
(于方切帝王大也主也君也天下歸往謂之王古文作王从一从土説文一貫三為王董仲舒曰古之造文者三畫而連其中)
(故謂之王三者天地人也而參通之者王也字林曰三者天地人一貫三為王又漾燭二韻古文帝王字則作王上二畫密下)
(一畫疎金玉字三畫皆均無點秦用隷書以其與帝王王字無辨故加點為玉以别之而以畫均者為帝王字又素王莊子及)
左傳竝音于况反(晃伏讀眞宗皇帝御製大成賛云昭然命徳偉哉素王人倫之表帝道之綱作平聲用則二韻亦可通押)
狂(渠王切狂者進取又心病韓子心不能審得失之地則謂之狂又漾韻今圈)十一唐
(徒郎切國名又姓又大言也莊子荒唐廣大無域畔也又莽蕩貌爾雅廟中路謂之唐詩中唐有甓又唐棣一名栘似白楊)
塘(隄岸亦作唐揚雄賦踐蘭唐謝靈運詩池塘生春草謂池之隄岸也)螗(蟬屬虭蟟也集韻通作螳)螳
(同上又螳蜋莊子螳蜋怒其臂以當車轍増入)盪(廣韻盪突亦作傏通作唐又蕩宕二韻重増)餹(飴也亦作)
(餳)餳(又清韻詩有瞽注簫編小竹管如今賣餳者所吹陸徳明音唐又夕清反増入)踼(跌踼行失正見廣韻)
(又宕韻重増)棠(説文牡曰棠牝曰杜草木疏甘棠今棠楘又相如賦沙棠櫟櫧張揖曰沙棠狀如棠黄華赤實味似)
(李無核)堂(殿也屋也正寢也堂堂盛也明顯也漢郭丹傳注太守㕔事曰黄堂又明堂王者朝諸侯之宫黄帝曰合)
(宫亦曰明庭史記黄帝接萬靈於明庭堯曰衢室舜曰總章夏曰世室商曰重屋應劭曰亦曰陽館周曰明堂魯曰太廟記太)
(廟天子明堂秦兼四代之制吕氏月令東曰青陽南曰明堂中央曰太廟西曰總章北曰元堂蔡邕月令章句明堂與太廟異)
(名同實公玉帶明堂圖制如崑崙左傳不登於明堂杜預曰祖廟也所以䇿功古亦作坣)碭(山名又蕩宕二韻)
當(都郎切當猶合也理合如是也又敵也抵也承也值也丁也蔽也即也又處斷罪人曰當言使罪法相當漢霍去病)
(傳斬首捕虜過當言不啻相等也易當位不當位與位當位不當皆平聲又宕韻)襠(袴屬又裲襠亦曰窮袴)
璫(充耳之珠又相如游獵賦華璧璫注璧璫以玉為椽頭當即所謂琁題者也三輔黄圖注云一曰以璧玉飾瓦之)
(當也又丁璫玉聲亦作當東又琅璫鐸也杜甫詩風動金琅璫亦作鋃鐺)鐺(鋃鐺鎖漢西域傳作琅當師古曰長鎖又)
(鋃鐺金聲又庚韻)東(丁東聲也又東韻増入)簹(篔簹竹名)湯(他郎切熱水又商湯又姓又蕩)
(也詩子之湯兮又陽宕二韻)鏜(鐘鼔聲詩擊鼓其鏜廣韻以鐵貫物)郎(魯堂切官名又姓又地名又男)
(子之稱婦人謂夫為郎郎猶言良人也从良从邑今作郎又與廊同東方朔傳累郎臺師古曰郎堂下周室)廊(廡也)
浪(滄浪水名又淋浪淋漓貌聊浪游放貌揚雄賦聊浪乎宇内又宕韻又盧黨切係聖祖嫌名合當迴避其餘照式許)
(用下狼筤閬硠同)狼(獸名董仲舒䇿秦以貪狼為俗注狼性皆貪故以貪為貪狼又狼戾狼籍如豺狼蹂物縱横)
(雜亂貌又盧黨切今圈)筤(蒼筤竹易説卦音郎又車籃又盧黨切今圈)閬(髙門又宕韻又盧黨切増入)
硠(硠磕石聲韓愈詩乾坤擺礌硠又盧黨切重増)琅(琅玕又蒼琅宫門鋪首銅環)稂(禾粟生不成又)
(草名似莠亦作蓈)榔(桄榔木名又檳榔相如賦作賔桹)桹(髙木又鳴桹以殹魚増入)蜋(螳蜋一名)
(蟷蠰音囊一名又陽韻今圈)囊(奴當切袋也有底曰囊無底曰橐又搶囊猶搶攘也又耕韻今圈)滂
(普郎切沛也渥也亦作霶雱汸又宕韻今圈)霶(同上)雱(同上詩雨雪其雱盛貌増入)汸(荀子汸汸)
(如河海増入)磅(石聲又庚韻今圈)旁(蒲光切側也古作㫄凡从旁者皆然爾雅二達曰岐旁謂岐道)
(旁出也又旁午交横也又耕宕二韻今圈)傍(同上又近也又耕宕二韻今圈)彭(旁也易匪其彭又見下又庚韻)
(増入)房(史記秦作阿房宫又陽韻)彷(彷徨猶徘徊征營也亦作徬徨傍偟仿偟方皇又養韻今圈)仿
(相如賦仿偟乎海外亦作傍史記荆軻傳傍偟不能去又養韻増入)徬(又宕韻増入)方(荀子方皇周浹於天)
(下又陽養二韻今圈)茫(謨郎切滄茫水貌又茫茫廣大貌亦作汒芒又蕩韻今圈)汒(莊子汒若於夫子之)
(言又諄芒音義云亦作汒並音母剛反重増)芒(詩宅殷土芒芒左傳芒芒禹迹又詩洪水芒芒又光芒栁文序芒寒)
(色正又罷倦貌孟子芒芒然歸又見下又陽蕩二韻增入)恾(列子恾然無以應注失據貌重増)㡛(周官考工)
(記㡛氏治湅陸徳明音茫舊本作㡆誤今正)忙(怖也穴也)蘉(勉也書乃是不蘉上从芋監本从甘誤今正)
明(光明又目力也辨也著也又庚韻經史中多協韻讀為茫如易天下文明詩東方明矣匪東方則明韓愈詩謂我智)
(不明皆協韻亦作朙又耕韻重増)桑(蘇郎切木名又姓扶桑日出處空桑山名伊尹生處在冀北楚辭囚元㝠)
(於空桑窮桑地名在魯北左傳在濟窮桑杜預曰窮桑少皥之號也玉篇云俗作又庚桑子)顙(東齊謂頟為顙魏文)
(帝登東巡臺臨江觀兵詩鄭人懼稽顙協韻音桑又蕩韻重増)倉(亢倉子亦作庚桑又見下又漾韻増入)喪
(喪紀又持服曰喪記子夏喪其子孔氏不喪出母孝經喪親又櫬匶記送喪不由徑又宕韻古作史記作)倉
(千剛切藏穀廩又姓古有倉頡又倉氏漢文帝時倉官之後又倉庚鳥名又倉卒悤遽貌又與蒼同月令駕倉龍今圈)蒼
(深青色又姓春曰蒼天詩悠悠蒼天陸云本亦作倉又蒼黄悤遽貌漢書張蒼蒼頭史蒼頡蒼卒皆亦作蒼又老成也杜甫詩)
(結交皆老蒼謂華髪蒼浪又蒼生草木蒼然生唐張説傳蒼蒼羣生又蕩韻)滄(水名又滄海又滄浪水名亦作倉廿)
(泉賦東燭倉海又陽韻今圈)鶬(鶬鶊鳥名亦作倉乂陽韻増入)臧(兹郎切善也厚也吏賄盗貨也又姓)
(又臧獲奴婢也又見下又宕韻今圈)贓(吏受賄史記漢書作臧尹賞傳貪汚坐臧又盗所取物)(杙也从畢)
(弋之弋與戕賊字不同)牂(母羊又詩傳牂牂盛貌爾雅太嵗在午曰頓牂)將(内則炮取豚若將注將當作牂)
(牝羊也陸音牂又陽漾二韻)葬(藏也漢尹賞傳枯骨後何葬協韻平聲又宕韻増入)藏(徂郎切隱也又)
蓄也亦作臧又宕韻(晃曰凡物自隱則平聲如月令虹藏不見論語舍之則藏之類是也物不自隱而我隱之與府藏之藏)
(則去聲如易慢藏誨盗周禮典守藏中庸寳藏興焉漢食貨志山海天地之藏陳藏錢之類是也然盖藏收藏蓄蔵之藏古人)
(亦有作平聲讀者如月令謹盖藏音才浪反又如字是通用也至如藏帝籍之收於神倉莊子巾笥而藏之漢食貨志民亡盖)
(藏秋穫冬藏之類皆無音互從平去二音通用)臧(漢食貨志輕微易臧増入)康(丘剛切安也和也樂也康)
(瓠也爾雅五達謂之康所謂康莊也又曰康瓠謂之&KR1142;賈誼傳寳康瓠兮鄭氏曰康瓠瓦盆底也如淳曰大瓠也應劭曰康容)
(也空也又古糠字古文从庚从米今作康)穅(穀皮亦作糠莊子作康)糠(漢食貨志貧者食糟糠増入)
(瓠陶器亦作康)慷(慨慷感恩也魏武帝樂府慨當以慷音康亦作忼又蕩宕二韻増入)忼(又二韻増入)
亢(當也敵也趙充國傳威謀靡亢音康又髙也過也愆也又見下又庚蕩宕三韻重増)岡(居郎切山脊曰)
(岡从网从山俗又加山非)剛(勁也堅也强也)綱(維絃䋲又綱總書若網在綱)鋼(堅鐵)犅(特牛)
堈(廣韻甕也亦作又人名莊子弇堈吊神農重増)亢(星名又頸也亦作肮吭頏)肮(頸也亦作亢吭)
(頏又蕩韻今圈)吭(又蕩宕二韻今圈)頏(同上又見下又二韻増入)蚢(大貝又蕩韻増入)㽘
(境也陌也又蕩韻今圈)卬(五剛切我也髙也舉也又與昻同詩顒顒卬卬又養漾二韻今圈)昂(舉也)
(髙也亦作卬漢食貨志萬物卬貴王章傳不自激卬亦作仰)仰(周禮保氏注軍旅之容闞闞仰仰又青帝靈威仰又)
(養漾二韻増入)䭹(䭹䭹馬驚怒貌又蕩韻今圈)㭿(屋角)斻(胡剛切方舟亦作航杭)航
(揚子乗國如乘航)杭(詩一葦杭之又州名)行(列也庚耿宕敬四韻)桁(械也莊子接摺桁楊注械夾足)
(及頸皆曰桁楊舊本云足械誤又庚宕二韻)頏(鳥飛而下亦作亢)亢(増入)汪(烏光切池也左)
(傳尸諸周氏之汪又汪洋浩瀚貌又姓)尩(曲頸也僂也弱也短小也古作允象曲頸之形今作亦作尪㑌匡)尪
(禮記檀弓下吾欲暴尪而奚若注尪者面鄉天从尢从王尢與尤字不同重増)㑌(荀子賤之如㑌重増)匡(荀子)
(傴巫跋匡讀曰尪又去王切係廟諱合當迴避其烏光切照式許用重増)荒(呼光切蕪薉又治荒曰荒詩太王荒)
(之又凶荒韓詩四穀不升曰荒又果不熟曰荒爾稚觚竹北戸西王母日下謂之四荒周禮蠻夷荒服言荒忽不常也又八表)
(曰八荒又蕩韻从流音同水廣貌與䟽流字旁不同今圈)&KR0954;(血也左傳士刲羊亦無&KR0954;也)肓(心上鬲下从亡)
(从月月與肉同)㡆(舊注云治練絲者誤廣韻云蒙掩謂巾羃之屬可以蒙覆者此義是也治練絲乃㡛字也)芒
(莊子芒乎芴乎増入)光(姑黄切輝光明耀華彩又朱光日也楚辭杲杲朱光又明光漢宫名太嵗在辛曰重光)
洸(水涌尤也又水名又武貌詩武夫洸洸又蕩韻今圈)僙(武貌亦作洸侊)侊(同上)廣(爾雅馬在)
(背闋廣又蕩宕二韻増入)黃(胡光切中央色禮記黄者中也又姓又國名又乗黄馬名龍翼馬身詩乘乗黄亦曰)
(翠黄又曰飛黄封禪書招翠黄乗龍於沼蒼黄失措怱遽貌又離黄倉庚也)潢(說文積水池又天河謂之銀潢又五)
(潢星名又蕩韻今圈)璜(周禮以玄璜禮北方注半璧象冬閉藏地上無物唯天半見也又庚韻今圈)簧(笙中)
(簧)皇(君也大也矞皇神名餘皇舟名左傳楚敗呉師獲其乘舟餘皇鳳皇鳥名室無四壁曰皇又章皇著大之貌揚)
(雄賦章皇周流書張皇六師張大也又黄白色詩皇駁其馬又與遑同書無皇曰今日耽樂漢書謙遜未皇夙夜不皇康寜又)
(或也秦誓我皇多有之又蕩漾二韻今圈)遑(暇也又急也書不遑暇食盖遑在心暇在事事宂曰不暇心勤曰不遑亦)
(作皇爾雅作偟)湟(水出金城一名樂都水)凰(雄曰鳳雖曰凰孟子鳳凰之於飛鳥古詩鳳兮鳳兮求其凰亦)
(作皇書鳳皇来儀)艎(艅艎舟名亦作皇唐劉晏為歇艎支江船)堭(堂堭合殿亦作皇)蝗(蝝屬)篁
(竹名史記樂毅傳植於汶篁徐廣曰竹田曰篁)騜(馬黄白色監本脱白色二字誤)䍿(以羽翿舞周禮䍿舞今作)
(皇又職韻今圈)煌(焜煌光輝炫耀貌又蕩宕二韻今圈)隍(城池無水爾雅壑也)徨(彷徨猶徘徊也亦作)
(徬徨仿偟)偟(同上相如賦仿偟乎海外又與遑同増入)瑝(玉聲又庚韻)惶(惑也恐也又蒼惶亦作黄)
(皇)喤(小兒聲又庚韻増入)搒(搏旁切笞打漢書搒笞數十亦作榜又庚敬宕三韻増入)榜(同上)
(又庚蕩宕敬四韻増入)彭(多貌詩行人彭彭重増)
通用(與耕清通)十二庚(古衡切更也償也檀弓請庚之又續也詩西有長庚取續日為明也亦作)
(賡又倉庚鳥名又十幹名易先庚後庚取更變之義漢志斂更於庚爾雅嵗在庚曰上章月在庚曰室古作亢)亢(同上)
(亢倉子莊子作庚又唐蕩宕三韻重増)賡(續也書乃賡載歌又償也通作庚亦作更又燭韻今圈)更(改也)
(歴也償也通作庚賡又代也更漏也戍卒也率更也老更也史記平準書悉巴蜀租賦不足以更之韋昭曰更續也或曰償也)
(又敬韻)秔(稻之不黏者周禮食醫注作稉)稉(揚雄長楊賦馳騁稉稻之地増入)羹(五味和羮亦作)
(爾雅肉謂之羮又肉汁不致五味曰大羮大音奉太古之羮也俗讀大小之大誤从羔从美)(俗作)鶊
(鶬鶊亦作庚)阬(丘庚切墟也塹溝也陷也亦作坑)坑(孔安國書傳序焚書坑儒)盲(眉庚)
(切目無童子又漾韻)杗(杗廇梁也韓愈進學解大木為杗又陽韻)蝱(蟲名亦作虻)虻(莊子蚊虻噆膚)
莔(貝母草療蛇虺毒亦作蝱詩言采其蝱)亨(虚庚切通也又彭亨腹脹貌韓文石鼎聯句豕腹脹彭亨)
(又見下又養韻)脝(廣韻膨脝脹也韓愈城南聮句苦聞腹膨脝于寳易傳作彭亨重増)行(何庚切歩也適)
(也往也去也用也路也唐韓琬傳器不行窳音義曰不勞曰行苦惡曰窳又唐耿宕敬四韻)衡(權衡又半也車軛曰)
(衡眉上曰衡舉眉揚目曰盱衡又阿衡伊尹號玉衡星名杜衡香草衡山南岳又維持冠者曰衡左傳衡紞絃綖从行从角从)
(大从行者諧聲也从大者本廾字音拱今作大楅衡横木加於牛角所以防其觝觸故从角今俗書从魚非又見下)珩
(玉名又珮上珩下璜)蘅(香草狀若葵臭如蘼蕪大者曰杜若宋玉賦江蘺秦蘅監本脫江字爾雅作衡馮衍賦列杜衡)
(於外術)桁(屋横木又唐宕二韻)横(胡盲切縦横之對亦作衡又與黌同漢鮑徳傳修起横含又敬韻)
衡(詩衡縱其畆史記合從連衡漢書音義以利合為從以威勢相脅為衡)居正曰此説非也以六攻一為從以一離
(六為衡物之衡直相當亦然故從曰合衡曰連増入)黌(學舍亦作横)璜(玉名半璧太公釣得璜有兩音韓愈)
(城南聫句鵝肪截珮璜作横音押又唐韻増入)瑝(玉聲又唐韻)彋(弸彋弓聲)喤(喤喤泣聲又唐韻今)
(圈)鍠(鐘聲)諻(呼横切音也又語聲)觥(姑横切酒器以角為之受七升罰失禮者亦作觵詩)
我姑酌彼兕觥毛傳兕觥角爵鄭箋罰爵(居正曰據詩之義酌兕觥以勞臣下之勤勞者則觥非罰爵也然古人罰失禮用)
(觥者以所受外數多欲示恥故用之耳)觵(周禮觵其不敬者)祊(補耕切廟門傍祭先祖所以彷徨也)
(禮記設祭於堂為祊乎外鄭康成曰祊祭明日之繹祭也謂之祊者於廟門之旁因名焉亦作閍&KR2358;又邑名春秋隠八年鄭伯)
(使宛來歸祊杜預曰祊鄭祀泰山之邑在琅邪費縣東南又陽韻)烹(普庚切煮也亦作亨俗作烹)亨(易大)
(亨以養聖賢古作亨後人加四㸃又見上今圈)磅(擊石聲又唐韻今圈)彭(蒲庚切行也道也盛也鼓聲又)
(姓又地名詩清人在彭注衛之河上鄭之郊也又唐韻今圈)騯(馬盛)輣(兵車又樓車後漢紀衝輣橦城)趽
(曲脛馬凡脛曲皆曰趽)棚(棧也)榜(所以輔弓弩又捶擊也漢書榜笞數千亦作搒又唐韻本作榜)搒
(又唐宕敬三韻増入)篣(同上後漢陳寵疏斷嶽者急於篣格酷烈之痛廣韻籠也重増)瞠(抽庚反直視莊)
(子瞠若乎其後又諍韻今圈)橕(撐柱也柱音主又音注俗作撑非)鐺(釡屬有耳足唐書鐺脚刺史又唐韻)
(増入)棖(除庚切門兩旁木又杖也亦作朾又申棖人名)朾(同上又蟻别名爾雅蠪朾螘郭璞曰亦駁蚍蜉)
(又青韻重増)䟫(距也)掁(觸也撞也周禮作㨃)橙(橘屬又嶝韻監本従登誤今正)瞪(廣韻直視)
(貌又蒸證二韻重増)兵(補明切戎器五兵一弓二殳三矛四戈五㦸又刀劍曰短兵楚辭車錯轂兮短兵接范寗)
(注穀梁傳五兵矛㦸鉞刀楯弓矢兵本戎器後世因呼士卒為兵謝奕目桓温為老兵是也)平(蒲明切正也和)
(也坦也均也易也又姓爾雅大野曰平漢志再登曰平三登曰泰平又僊敬二韻)枰(博局又木名又敬韻今圈)評
(品論也量也訂也又敬韻)苹(萍也一曰藾蕭又青韻今圈)明(眉兵切光也昭也顯也著也白也辨也通)
(也曉也神靈也目力也莊子目徹為明篆文作朙从囧从月古文作明又唐韻今圈)朙(同上又唐韻増入)眀
(玉篇視也俗以為明暗字非重増)盟(歃血以結信禮記涖牲曰盟又敬韻)鳴(凡出聲者皆曰鳴又映韻今圈)
䳟(鷦鵬似鳳南方神鳥)生(師庚切生死又出也産也生生變化不窮也平生平昔也生員弟子也又語辭)
(若何似生太瘦生是也又漢髙祖謂酈食其曰以萬戸封生師古曰生猶言先生也文穎曰生謂諸生也又敬勁二韻今圈)
笙(十三簧女媧作明堂位女媧之笙簧漢律厯志匏曰笙應劭曰世本隨作笙師古曰匏瓠也列管匏中施簧管端又)
(簟也左思賦桃笙象簟)甥(姊妹之子曰甥詩展我甥兮女之壻亦曰甥孟子帝館甥于貳室從孫甥曰彌甥左傳昭)
(二十三年以肥之得備彌甥也)牲(牛全又已十日曰牲毛詩傳牛羊豚曰牲又青韻今圈)猩(能言獸)鼪
(飛生鼠)狌(猫屬莊子狸狌捕鼠増入)鎗(楚耕切鐘聲又酒器齊竟陵王子良遺何黙以徐景山酒鎗)
槍(欃槍彗星又陽韻)鏘(樂聲漢蓺文志頗能紀其鏗鏘鼓舞而不能言其義又陽韻増入)京
(居卿切大也爾雅丘絶髙曰京廣雅四起曰京公羊傳京者大也又京京憂也方言燕之北鄙齊楚之郊凡人之大謂之京又)
(鄭邑名見左傳)荊(木名一曰楚又州名國名又姓)驚(馬駭也惶也懼也从苟苟音棘上从&KR1586;俗从苟)麠
(大鹿亦作麖)麖(同上)卿(丘京切公卿周六卿漢九卿秦漢以後君呼臣為卿盖期之以卿也士大夫相呼為)
(卿盖貴之也隋唐以來尊之則稱公儕輩下已則稱卿故宋璟卿呼張易之監本从夕誤今正)勍(渠京切彊也左)
(傳勍敵之人)黥(墨刑亦作剠)剠(韓愈征蜀聮句敗面辟剠㓤重増)擎(拓也舉也又敬韻俗从苟)
鯨(海大魚亦作䲔)䲔檠(輔正弓弩器亦作擏㯳又燈架韓愈短檠歌又梗敬二韻俗从苟)㯳
(同上又梗韻重増)擏(荀子不得排擏則不能自正又梗韻重増)迎(魚京切逆也迓也逢也又敬韻凡物)
(來而接之則平聲老子迎之不見其首莊子不將不迎之類是也物未來而往迓之使來則去聲禮親迎是也从匕筯之匕)
英(於京切華也萼也榮而不實也英俊也又姓才勝萬人曰英荀子注倍千人曰英爾雅丘再成曰英又五英樂)
(名漢志英茂也又雲貌詩英英白雲又國名州名)韺(五韺帝嚳樂古作英後加音字)瑛(玉光)霙(雲貌)
(一曰霰也又陽韻今圈)柍(説文江南橦材其實謂之柍又養韻今圈)央(旗斿貌詩旂旐央央又鮮貌詩白斾)
(央央又陽韻)榮(于平切華也茂也爾雅木謂之華草謂之榮又姓又屋檐廡曰榮記鄉飲酒義洗當東榮注榮)
(屋翼也)蠑(蜥蜴城南聮句蜿垣亂蛷蠑重増)醟(湛酒班固叙景十三王傳曰中山淫醟合韻音榮又映韻)
(増入)兄(呼榮切長也男子先生為兄又漾韻今圈)十三耕(古莖切犂田亦作畊)畊
傖(土耕切晉陽秋吳人謂中國人為傖陸機謂左思為傖父廣韻云楚人别種城南聨句無端逐飢傖增入)
鏗(丘耕切鏗鏘金玉聲)誙(言確莊子誙誙如也)硜(硜硜小人貌硜硜猶碌碌也盖堅確之意)牼
(宋牼人名見孟子重増)䃘(與硜同韓愈城南聮句焉能守䃘䃘重增)罌(於耕切瓦器亦作甖)甖
罃(同上一曰備火長頸瓶)鸎(黄鸝亦作鶯)鶯(同上又有文章貌詩有鶯其領)櫻(櫻桃)
鸚(鸚鵡能言鳥又左傳青鳥氏司啓者也杜預曰青鳥鶬鸚也以立春鳴立夏止)嚶(嚶嚶鳥相命聲詩鳥鳴嚶)
(嚶又鳥鳴相如賦鴻雁嚶嚶)宏(乎萌切大也廣也亦作閎)閎(揚雄賦閎言崇議韓文閎其中而肆其外)
(又巷門爾雅衖門謂之閎又曰所以止扉謂之閎郭璞曰閎衖頭門左傳盟諸僖閎是也又曰閎門辟旁長橛左傳髙其閈閎)
(閎長杙即門橜也閎雖與宏通如用宏大及門閎義異合重押)紘(冠卷杜預曰纓從下而上者淮南子九州之外乃有)
(八夤八夤之外乃有八紘)翃(翃翃飛貌)竑(量度也考工記故竑其輻)鈜(鏗鈜鐘聲)嶸(峥嶸山峻)
(貌亦作&KR1478;嵤)&KR1478;(同上)嵤(又青韻今圈)(谷中響又大聲揚雄曰隱隱谹谹亦作谹)谹(相如)
(傳崇論谹議深也増入)宖(玉篇安也説文屋響又登韻重増)泓(烏宏切水深貌又地名春秋戰于泓)
(又登韻)鍧(呼宏切鏗鍧鐘聲相雜)訇(匉訇大聲韓愈華山女詩訇然振動如雷霆重增)轟
(犀車之聲亦作輷)輷(韓愈讀東方朔雜事詩輷輘掉狂車重増)渹(水石聲又大也)琤(初耕切玉)
(聲)錚(金聲)崢(儒耕切廣韻山峻貌亦作崝韓愈城南聨句髙言軋霄崢重増)爭(甾耕切鬬)
(也競也理也辨也又諍韻凡稱物之闘辨則從平聲與之辨難而諫正之則從去聲)諍(諫諍晉王沈釋時論茸勇敢)
(於饕諍協韻平聲又諍韻)箏(樂器十三弦秦蒙恬所造)(屈也禮齊則綪結佩又縈也史記楚世家綪繳蘭臺)
(又霰韻監本从月誤今正而圈)丁(中耕切伐木聲又青韻)玎(玉聲又青韻)儜(尼耕切弱)
(也困也俗作儜唐劉禹錫傳鼓吹裴回其聲傖儜音義云夷語相呼聲)獰(大惡俗作㣷)&KR4248;(&KR4248;草亂)&KR1585;
(小言揚子&KR1585;言敗俗廣韻譻&KR1585;小聲増入)攘(搶攘亂貌搶音士耕切賈誼傳國制搶攘陽韻如羊切推也又去聲人尚)
(切係廟諱同音其餘不當迴避增入)囊(莊子在宥篇臠卷傖囊崔氏注傖囊猶搶攘也囊音儜又如字又唐韻重増)
絣(補耕切絙名人以繩直物古作幽)伻(使也書伻來以圖亦作抨拼又音怦)抨(同上又見下今)
(圈)拼(同上)繃(束小兒衣漢書襁褓孟康曰即今之小兒繃又包束也墨子葛以繃束增入)帲(幄也)
(又盖也揚子夏屋為帡幪在旁曰帡在上曰幪重增)旁(旁旁彊貌詩駟介旁旁又唐宕二韻古作㫄増入)傍
(傍傍不得已貌詩王事傍傍又二韻増入)怦(披耕切心急又中直貌)荓(使也詩莫予荓蜂陸徳明曰字)
(又作迸音同又青韻増入)逬(同上又青諍二韻増入)抨(彈也今圈)軯(車馬聲)砰(砅砰石聲)
(列子砰然聞之如雷霆之聲廣韻砰磴如雷之聲重増)閛(閉門扉聲揚子閉之閛然俗本作闇然誤増入)
弸(蒲萌切弓彊貌又滿也又蒸韻)甍(謨耕切屋棟上从&KR1586;監本杜廾誤今正)萌(草芽周禮注筍)
(竹萌也亦作明又與甿同劉向傳民萌何以戒勉注萌與甿同無知之貌酷吏傳注萌避於吏)明(漢地理志廣漢郡冇)
(葭明縣師古曰明音萌今利州也又唐庚二韻重增)氓(民也亦作萌甿)甿(説文田民也周禮注甿猶懵懵無知)
(貌)磷(力耕切石如雷聲相如大人賦徑入雷室之砰磷鬱律兮又眞震二韻重増)十四淸
(七情切澈也澄也潔也司馬遷傳受命穆清又西廂清浄之處曰西清相如賦象輿婉僤於西清目上曰清詩清揚婉兮又静)
(勁二韻从水从生从舟今作清監本从月誤今正)請(廣韻受也謁也祈也又二韻重増)圊(圂也从月誤今)
(正)(子盈切真氣也熟也細也的也専一也靈也凡物之純至者曰精古人謂玉為精國語祀以一純二精又)
(擇也神觀也精光英華也精鑿也目精也水精也又勁韻从月誤今正而圈)(茂貌詩菁菁者莪亦作靑又蕪菁蔓)
(名从月誤今正)靑(同上詩緑竹靑靑其葉靑靑又靑韻増入)旌(析羽置旄首亦作旍又表也書旌别淑慝)
旍(同上)晶(精光也水晶也亦作精)(蜻&KR1465;蟋蟀類又蜻蜓从月誤今正)(&KR2726;似鳬而)
(髙有毛冠辟火災亦作鶄相如賦作交精从月誤今正)(同上)鶄(城南聨句浮跡侶鷗鶄重增)
(目精亦作精从月誤又靜韻今正而圈)餳(徐盈切飴屬一名餦鍠又唐韻今圈)(慈盈切意思也)
(董仲舒曰人欲之謂情又理也孟子物之不齊物之情也又性情猶言情性也易利貞者性情也正大而天地之情可見矣又)
(曰是故知鬼神之情狀又情實論語上好信則民莫敢不用情从月誤今正)晴(雨晴雲収日出也从月誤今正)
幷(卑盈&KR0704;兼也亦作倂又合也及也州名又勁韻)倂(韓愈城南聮句靸妖藤索倂作平聲押如用幽幷與合倂)
(不妨重押又静勁二韻重増)栟(栟櫚椶也城南聮句逺苞植蕉栟重増)觪(思營切角弓貌)騂
(牲赤色又馬赤黄色)㙚(赤剛土亦作垶)名(彌并切成也大也功也號也聲稱也爾雅目上為名注眉眼之)
(間又勁韻今圈)洺(水名州名)銘(禮記銘明旌也鄭康成曰銘之言名也陸徳明音名又爾雅錐謂之銘又青韻)
(重增)聲(書征切五聲也風聲也教也單出為聲)征(諸成切上伐下也正也行也取也索也亦作政)
政(周禮土均之政均齊天下之政又聴政役以比居鄭司農讀如去聲鄭康成曰政謂賦也音征又勁韻増入)正
嵗之首月又射侯畫謂之正又勁韻(晃曰嵗之首月本音去聲秦始皇名政讀正如征董仲舒傳正次王顔師古亦音去聲)
(則平去二聲可通用)䋊(乗輿馬頭飾)鯖(煑煎魚肉亦作&KR1648;又青韻从月誤今正)&KR1648;鴊
(題肩方言齊魯謂題肩為鴊鳥禮記月令作征鳥)鉦(鐃似鈴詩鉦人伐鼓)成(時征切畢也就也平也善)
(也又姓又樂奏一終曰一成又方十里曰成左傳少康有田一成)城(五雉為城以盛民也城者成也一成而不可毁)
(也)誠(無僞也真也實也純也信也)盛(黍稷在器曰盛一曰容受也左傳旨酒一盛杜預曰一器也爾雅山)
(如防者曰盛周禮注齍盛謂黍稷稻梁之屬可盛以為簠簋實者又勁韻)郕(國名見春秋増入)檉(丑成)
(切河栁)頳(赤色亦作䞓竀)䞓竀(左傳哀十七年如魚竀尾杜預曰竀赤也魚勞則尾赤増入)
偵(邏伺也杜預左傳注諜者曰游偵又問也亦作遉又勁韻又陟盈切係廟諱嫌名合當迴避其餘照式許用重増)
遉(又勁韻重増)呈(馳成切示也平也現也露也从口从壬壬音挺監本从王誤又勁韻今正而圈)
程(品也式也限也量也銓也課也屈原賦驥將焉程兮荀子程者物之準也注程者度量之總名又驛程道里也又漢)
(髙紀張蒼定章程注章者厯數之章術程者權衡丈尺斛斗之平法此章如厯家至朔同日謂之章十九年七閏為一章之類)
(是也程如衡石程書謂律度量衡之則也文中子孝宣以章程練名實此直謂法令成章之品式爾)酲(病酒)裎
(佩帶又裸裎露體也又静韻)珵(玉名)令(離呈切使也詩寺人之令厮役曰使令鄒陽傳使令於前又令)
(令環聲又脊令鳥名詩脊令在原亦作鴟鴒又靑先勁三韻俗作令)鴒(䳭鴒通作令又青韻如押使令令令與䳭鴒義)
(不同可以分押重增)伶(使伶詩寺人之令韓詩作伶云使伶漢書作使令伶倫古樂師後因謂樂工為伶亦作泠又靑)
(韻重增)泠(泠倫顔師古曰樂官曰泠又水名出丹陽又清泠莊子泠然善也又泠泠泉聲又靑韻重増)盈
(餘輕切充也滿也盈縮史亦作贏縮過曰盈不及曰縮)楹(柱也亦作桯)桯(同上)嬴(少昊氏之姓又)
(黔嬴天上造化神名一曰黔雷)瀛(大海又澤中也瀛洲山名又舟名)籯(漢韋賢傳黄金滿籯如淳曰竹器受)
(三四斗師古曰説文笭也謂箱籠屬方言陳楚宋魏之閒謂筲為籯廣韻作籯監本亦作増入)籝(同上)籯
(脊餘也賈獲利也又擔也荀子贏三日之糧又受也盛也左傳襄三十一年以隷人之垣贏諸侯)攍(儋也亦作羸㨕)
㨕輕(牽盈切不重又勁韻)&KR1698;(一足行又徑韻)嬰(伊盈切嬰孩又加也逆也觸也賈誼)
(傳嬰之以芒刃唐書嬰逆鱗人繞也卓茂傳論嬰城者相望又繫也縈也荀子處女嬰寳珠選詩余嬰沈痼疾)瓔(石似)
(玉)纓(冠系又馬鞅左傳鞶厲游纓杜預曰纓在馬膺前如索羣)攖(觸也迫近也孟子莫之敢攖又縈也莊子)
(攖寜注物縈亦縈而未嘗不寧亦作嬰)營(胡瓊切造也度也市居也經營也縱横而度曰經回旋曰營又營營)
(往來貌詩營營青蠅劉向傳營惑耳目營迴繞也又正營屏營惶恐不安貌正音征屏音萍又軍壘曰營諸葛亮表營中之事)
謍(小聲説文引詩謍謍青蠅增入)塋(説文墓地廣雅塋域葬地也霍光傳作墓塋)(小瓜)瑩
(石似玉詩充耳琇瑩又逈徑二韻)禜(祭名鄭康成曰禜之言營也又映韻増入)傾(窺營切側也伏也欹)
(也寫也圯也空也亦作頃)(同上)頃(同上王褒頌不單傾耳而聽已聰説文頭不正也諡法甄心動懼曰頃又紙静二韻)
(增入)瓊(渠營切赤玉亦作璚㼇)璚(同上)瓗(同上)藑(廣韻藑茅草也韓愈城南聮句參差)
(席香藑增人)煢(回疾又飛疾一曰獨也元有圈今正)惸(憂也無弟兄也亦作焭&KR1137;)睘(目驚貌又僊韻)
&KR1137;(同上又好也又僊韻)嬛(同上又好也又僊韻今圈)縈(娟營切旋也繞也繫也収卷也)
(草旋繞貌)
獨用十五靑(倉經切東方木色又州名又清韻以丹靑之丹今作靑从月誤今正而圏)
(魚名又清韻)星(先靑切五緯列宿之總名又七星宿名夀星次名又星星猶點點也又屏星車蔽簹又逈韻今)
(圈)腥(豕肉中息肉又周禮注豕膏雞膏雉膏又生肉曰腥亦作牲又徑韻)牲(周禮掌客上公牲三十有六注)
(牲當為腥謂腥鼎也陸音腥又庚韻増入)醒(酒蘇又夢覺又逈徑二韻)鯹(魚臭通作腥)篂(箳篂亦作)
(屏星又逈韻今圈)惺(惺了慧也又悟也静也又逈韻増入)俜(普丁切伶俜行不正貌亦作竛竮彾)
竮(同上)(増入)娉(娉婷美好貌又勁韻増入)甹(爾雅甹夆掣曵詩作荓説文亟詞或曰甹)
(俠也三輔謂輕財者為甹重増)荓(使也詩莫予荓蜂毛傳荓蜂曵掣也有兩音陸徳明云字亦作逬音同又耕韻重增)
逬(又耕諍二韻重増)缾(蒲丁切汲水器亦作瓶)瓶(記尊於瓶易羸其瓶増入)屛(三禮)
(圖扆今之屏風又靜勁二韻)萍(薸也浮生水上又蘋也又靑萍劍名又與苹同亦作蓱苹)蓱苹
(同上一曰藾蕭又庚韻重増)輧(輕車重曰輜輕曰軿一曰婦人車以其有屏蔽故曰軿又先韻)郱(邑名春秋)
(莊元年齊人遷紀郱鄑郚重増)洴(漂濯莊子洴澼絖重増)(竹筥一曰蒲器元有圈今正)騈(駕二)
(車又云并駕三馬又先韻増入)冥(忙丁切昏也暗也幽也靑冥天也北冥海也元㝠水神又逈徑錫三韻)暝
(夕也亦作冥又徑韻増入)瞑(閉目又目閉又逈徑霰三韻増入)覭(眉目之間)螟(食苗心蟲)蓂
(蓂莢厯得其分度則蓂莢生朔後日一莢生望後日一莢落又錫韻今圈)溟(海也十洲記水黑色謂之溟亦作㝠又逈)
(韻)鄍(晉邑左傳伐鄍三門)銘(志也鄭康成曰銘之言名也左傳銘天子令徳廣韻錐謂之銘又清韻今圈)
丁(當經切十幹名漢志大盛於丁爾雅嵗在丁曰强圉月在丁曰圉又云丁者當也郭璞曰值也又零丁孤苦又)
(丁夫民年二十以上成丁盖人夀以百嵗為期一幹十年則丁當四十强壯之時故曰丁又耕韻)玎(玉聲又耕韻)
釘(鈴釘矛名又鐵釘又徑韻)㣔(彾㣔獨行亦作伶仃)聽(他經切聆也聴受也中庭曰聽事言受事)
(察訟於是俗作㕔易禮記聖人南面而聴天下漢宣五日一聴事又從也又徑韻聽)廳(治官處通作聴漢晉皆作聽事)
(六朝以來乃始加广聽與廰義異者重押)&KR2994;(綬也亦作䋼)䋼(同上又縚屬)綎(絲綬帶綎)汀
(水際平地亦作又徑韻今圈)(同上)鞓(帶韋亦作䩠増入)朾(門棖又虗朾地名見春秋又庚韻重)
(增)庭(唐丁切宫中又直也楊倞曰門屏之内又徑韻今圈)廷(朝中又徑韻新制許通用)娗(娗娗)
(容好貌又逈銑二韻今圈)筳(繀筦又折竹十)霆(疾雷説文雷餘聲又逈徑二韻詩如雷如霆陸音亭徐音)
(挺定亦合於三韻通用)蜓(蜻蜓又銑韻)莛(草莖東方朔傳以莛撞鐘又屋梁莊子舉莛與楹本或作筳又)
(逈韻今圈)㹶(猱猨之屬)挺(直也又縣名在膠東又逈韻重増)鼮(鼠文似豹漢光武得此鼠竇攸識之)
(廣韻以為終軍誤唐韋若虚傳辛怡諫為職方有獲異鼠者豹首虎臆大如拳怡諫以為鼮鼠而賦之若虚曰非也此説文所謂)
(鼨䑕豹文而形小一坐驚服)亭(道路所舍説文民所安定又亭榭又亭亭山名在大山下又亭亭聳立貌又亭毒化)
(育也列子亭之毒之)停(止也古作亭)渟(水止亦作奠)奠(考工記匠人凡行奠水罄折以參伍讀若)
(停又霰徑二韻增入)婷(娉婷美好貌杜甫詩嫁女惜娉婷増入)靈(盧經切神也善也寵也福也巫也日)
(曰曜靈諡法亂而不損曰靈亦作靈)靈(廣雅曰玉名説文巫以玉事神也與靈同大戴禮陽氣為精隂氣為靈)醽
(渌酒)櫺(楯聞子窓隔也)&KR1598;(螟&KR1598;桑蟲亦作蛉)蛉(詩螟蛉有子)&KR2476;(舟名亦作舲)舲
(同上)酃(縣名出美酒)&KR5278;(瓦器)麢(大羊細角俗作羚)齡(記古者謂年齡齒亦齡也)鴒
(鴟鴒雝渠飛鳴首尾相應詩脊令左傳引詩作䳭鴒令鴒通用又清韻今圈)令(詩脊令在原題彼脊令又令令纓環)
(聲詩盧令令又使也又先清勁三韻增入)鈴(似鍾而小又為圜形半裂以出聲錮銅珠於内以鳴之今郵卒所帶)囹
(獄也)苓(卷耳草詩采苓陸云甘草葉似地黄衛風隰有苓注苓大苦也陸云甘草也又茯苓又先韻)聆(聴也)
伶(弄也樂工也獨也玉篇使也與令同又厮役謂之使伶亦作令又樂人謂之伶官亦作泠又清韻今圈)泠
(漢志黄帝使泠倫自大夏之西昆侖之隂取竹之解谷生其竅厚均者㫁兩節間吹之以為黄鍾之宫周景王時有泠州鳩顔)
(師古曰樂官曰伶又水名出丹陽又清泠莊子泠然善也又泠泠泉聲又清韻)怜(了慧見廣韻俗以為憐愛字非増入)
瓴(甕似瓶有耳又瓴甋甓也詩傳作令適)軨(車轖間小横木説文禮記注亦作笭)笭(同上又笭箵小)
(籠元結傳帶笭箵増入)零(餘雨也徐雨也落也亦作霝又與苓同莊子豕零也又先勁二韻)翎(鳥羽)蛉
(蜻蛉六足四翼)澪(水名)玲(玲瓏玉聲又琱鏤貌)(毛結不理通作泠玉篇長毛也)冷(冷凙吴人)
(云冰凌又梗韻増入)昤(昤曨日光増入)朎(朎朧月光増入)寧(奴經切安也又休謁曰假寧女嫁歸)
(省父母曰歸寧居喪曰寧朞親以下不去官給式假亦曰假寧又願詞論語禮與其奢也寧儉又丁寧鉦也左傳著於丁寧又)
(丁寧屬付諄復也漢郎顗傳丁寧再三玉篇作叮嚀又徑韻从寍从丂丂音考當作經史作寧俗作寧)甯(願詞與寧)
(同漢郊祀歌欀穰復正直往甯師古曰合韻平聲言獲福既多歸於正道克當往日所願也又安也王莽傳永以康甯又徑韻)
(俗从冉非増入)寍(安也通作寧)經(堅丁&KR0704;凡織縱曰經横曰緯家語南北為經東西為緯亦縱横之義)
(又縱横為經回旋為營又經綸經理又常經常理也六經聖人載道之書也大經九經網常大本也又常也界也絞也縊也直)
(也過也徑也又徑韻)涇(水出安定涇濁渭清又水出蕪湖今宣城涇縣)馨(醯經切香逺聞)羶(同上)
(記合羶薌音馨又僊韻増入)形(奚經切體也容也常也現也亦作侀古作荆)侀(同上又成也記侀者)
(成也)刑(法也罰&KR1255;也戮也剄也説文亦作荆俗作刑)硎(砥石)郉(周公子所封國又地名在河南)鉶
(羹器禮有鉶鼎周禮脯修刑膴注刑與鉶同)(鑄器之法亦作型)陘(連山中絶井陘在趙亦作&KR2060;)&KR2060;
(揚子山&KR2060;之蹊重増)娙(好也)銒(似鐘而頸長又先韻増入)熒(恵扃切屋下燈燭光一曰熒猶灼也)
(又逈韻今圈)螢(腐草所化)濙(瀅濙回旋貌杜甫詩洪河左瀅濙重増)滎(絶小水書溢為滎又滎陽)
(郡名文王子毛叔所封東遷封鄭史漢亦作熒陽)嵤(岭嵤山深貌又耕韻今圈)扃(涓熒切外閉之闗又)
(車上兵闌左傳楚人脱扃又鼎鉉周禮廟門容大扃七个古作又工逈切明察也係廟諱嫌名合當迴避平聲照式許用今)
(圈)(从冂音同與錫韻鼏字不同鼏从冖音覓舊本於錫韻鼏字下注云木貫鼎誤重増)坰(林外謂之坰亦)
(作冋)冋(古亦作冂又作&KR4172;象鉉形今作冋象國邑也)駉(駿馬又馬腹幹肥張貌詩駉駉牝馬)絅(急引)
(也又靜逈二韻)
通用(與登通)十六蒸(諸仍切炬也塵也又析麻中幹又麤曰薪細曰蒸詩侯薪侯蒸左傳藪之)
(薪蒸又蒸民孟子天生蒸民漢武紀厲蒸庶又進也漢書吏治蒸蒸又薰蒸史記賈誼賦雲蒸兩降並與烝同又證韻今圈)
烝(火氣上行一曰君也進也衆也人也薰烝也炊也殽烝也下淫上也詩烝民孟子列子作蒸書烝烝又漢書作蒸蒸)
(漢書賈誼賦雲烝雨降史記作蒸禮記冬祭曰烝史漢亦作蒸惟薪蒸字無作烝者其餘本皆作烝後世假借通用義不同者)
(自可分押又證韻今圈)脀(升也以牲體實鼎亦作)承(辰陵切下載上也奉也受也繼也又)
(與丞同左傳哀十八年使帥師而行請承杜預曰承佐馬援傳承掾之任又持陵切見下又拯證韻今圈)丞(翊也繼也)
(副貳也又疑丞四輔之一又拯韻令圈)繩(神陵切直也索也彈治也約也戒也繩繩衆多也又相續不㫁貌又)
(有紀貌又水名與澠同酈道元水經注水自下通為繩引左傳有酒如繩水經繩水出臨淄縣北淮南子亦作繩又玉繩星名)
(又證韻今圈)澠(水名在臨淄又澠池縣在河南左傳有酒如澠易牙辨淄澠二水又軫獮二韻澠繩義異者分押今)
(圈)譝(譽也亦作繩左傳繩息媯)憴(同上又憴憴戒也)乗(御也駕也登也跨也憑也治也因也趁也)
(漢書聖人乗於時晉書乗興而來孟子不如乗勢又架也詩亟其乗屋古作椉又證韻)戎(兵戎見集韻詩烝也無戎)
(協韻音乘又東韻増入)塍(稻畦坪也畔也亦作本从舟今作月从月誤今正)升(書蒸切升)
(降卦名又成也登也十合為升漢志升者登合之量也又布八十縷為一升)昇(日上通作升詩如日之升又昇平亦)
(作升如用升降升卦升合之升即與昇平日昇之昇不同可以分押)陞(登也躋也陟也通作升升陞義異者分押)勝
(任也舉也堪也又證韻从月誤今正)稱(蚩陵切揚也舉也銓也道也又證韻)仍(如陵切因也就也重)
(也頻也洊也)艿(説文舊草不芟新草又生曰艿唐書裴延齡妄言長安咸陽間得陂艿數百頃重増)芿(玉篇)
(草芟陳者又生新者廣韻陳根草不芟新草又生相因仍也列子趙襄子狩於中山籍芿燔林通作艿重増)陾(築牆)
(聲詩捄之陾陾毛傳衆也)冰(悲陵切水凍亦作仌爾雅脂也又與掤通又見下又證韻)弸(弓彊貌又滿也)
(又耕韻今圈)掤(箭房盖又以手覆矢曰掤詩抑釋掤忌通作冰)凭(皮冰切隱几又倚也又證韻)憑
(依也厚也託也古作馮詩作)馮(左傳馮軾而觀漢書馮軾下齊又馮行疾故字从馬又徒渉也與淜通漢分闗中為)
(三輔左馮翊取依馮輔翊之義又東韻)(同上詩有有翼増入)淜(無舟渡河)繒(慈陵切帛)
(也爾雅豕所寢曰繒又音層又登韻下从曰今圈)鄫(姒姓國穀梁傳作繒从日誤今正)騬(犗馬後唐郭崇)
(韜謂魏王繼岌曰馬亦不可乗)竲(髙貌从日誤今正)懲(持陵切戒也止也㣻也創也亦作徵承監)
(本从山誤元有圈今正)徵(荀子凡刑人之本禁暴惡惡且徵其未也注徴讀曰懲未謂將來易君子以懲忿窒欲陸)
(音懲又旨韻又陟盈切係廟諱嫌名合當迴避其餘照式許用重増)承(左傳哀四年諸大夫恐其又遷也承杜預曰承)
(音懲蓋楚言重増)澄(水靜而清説文作澂又澄城縣名史記河渠書作徴監本从登誤今正)澂(从山誤今)
(正)愷(平也心平曰愷)瞪(廣韻直視貌又庚證二韻重増)陵(閭承切大阜也丘後髙也轢也乗也)
(犯也侮也侵也頽靡也干也詩不能侵陵正女漢司馬相如傳飄飄有陵雲氣揚雄傳縹眇有陵雲之志馮衍論眇然有思陵)
(雲之意獨史記用凌字揚雄賦凌堅冰唐凌煙閣用凌字又淬也荀子兵刀不待陵而勁又嚴峻也荀子節奏欲陵生民欲寛)
淩(水名出臨淮又歴也犯也又姓元有圈今正)凌(冰也詩納于凌隂周禮凌人皆有兩音合與證韻通用亦)
(作)(从月誤今正)蔆(芰也亦作菱䔖)菱(同上)䔖(相如賦外發芙蓉䔖華應劭曰芙蓉蓮花)
(䔖芰也)綾(紋帛或謂之綺又謂之文繒)鯪(鯪鯉似獸穴居食蟻支選作陵鯉皮曰穿山甲)輘(車轢)
(漢灌夫輘轢宗室師古曰謂踐蹈也又登韻重増)夌(越也通作凌陵)㥄(憐也方言趙魏燕代之間謂哀曰㥄)
(又崔㥄北齊人増入)蠅(余陵切蒼蠅)膺(於陵切胷也又當也擊也詩戎狄是膺又馬帶詩虎韔鏤)
(膺爾雅膺親也)應(當也又料度之辭又國名又姓又證韻)鷹(鷙鳥一曰題肩一曰征鳴齊人謂之擊征左傳)
(爽鳩為司冦注爽鳩鷹也本作䧹後人加鳥字)譍(以言對問又證韻今圈)凝(魚陵切堅冰也成也結也)
(停也定也書庶績其凝古文作冰説文冰謂水凝也又證韻)冰(同上古文冰作仌凝作冰後人以冰代仌以凝代冰)
(増入)疑(定也詩靡所止疑又之迄職三韻増入)興(虛陵切作也起也又震證二韻)嬹(悦也又證)
(韻今圈)兢(居陵切不自安貎又競也戒也恭也凌兢懼貌又見下今圈)矜(矛柄一曰憫也矜持自飭)
(也驕矜自負也又欣刪二韻今圈)兢(其冰切堅彊也詩矜矜兢兢増入)十七登(都騰)
(切上車也成也升也進也衆也熟也漢志進業曰登)豋(禮器詩于豆于登亦作㽅登爾雅瓦豆謂之豋如用登降三登)
(之登即與豆豋之豋不同合從重押登降之登上以癶癶音撥豋豆之豋从从又偏旁肉字又偏旁手字取祭肉于豆之)
(義監本从夕又有圈皆誤今正)&KR4457;(唐韋縚傳盛以㽅)(毾㲪罽也)簦(徐廣曰笠有柄者謂之簦)燈
(錠也説文作鐙)鐙(同上又豆下跗禮記豋統㼬鐙據此義當與豋㽅通又證韻今圈)騰(徒登切傳也馳)
(也躍也升也踊也一曰犗馬月令乃合累牛騰馬注累騰皆乗匹之名从月誤今正)滕(水超涌又國名又姓又張口騁)
(辭貌易滕口説也从月誤今正)謄(移書傳鈔也从月誤今正)縢(緘繩又約也纒也又行縢纒膊腸斜幅也詩邪)
(幅在下从月誤今正)幐(囊可帶者又嶝韻从月誤今正)藤(藟也今摠呼草蔓莚如藟者為藤从月誤今正)
螣(神蛇荀子螣蛇無足而飛又寢徳二韻増入)(黒虎説文作騰)棱(盧豋切威也柧也亦作稜)
(楞)稜(漢李廣傳威稜檐乎鄰國李竒曰神靈之威曰稜檐猶動也又韓稜漢章帝時人又嶝韻増入)楞(同上)
(又四方木)輘(車聲韓愈讀東方朔雜事詩輷輘捍狂車又蒸韻重増)能(奴登切才能又工善也又勝任)
(也書舉能其官本健獸名故凡稱有才力者皆曰能又咍代二韻)耐(禮記耐以天下為一家與能同又二韻増入)
朋(薄登切同門曰朋五貝曰朋漢志注兩貝曰朋朋直二百一十六又兩尊曰朋詩朋酒斯馨説文古鳳字鳳飛)
(羣鳥從以萬數故借以為朋黨字字本作扇象鳳飛之形隷變作朋非月非月非月故斜書之又焦朋鳥名見司馬相如傳今)
(圜)鵬(鷦鵬亦作朋又古鳳字今圈)堋(射埒又嶝韻)瞢(眉登切目不明也又東送嶝三韻上)
(从&KR1586;監本从卝誤今正)夢(昏也詩視天夢夢又東送二韻増入)儚(儚儚昏也)僧(思登切沙門)
鬙(鬅鬙髪亂貌)增(咨登切益也加也増増衆也又理幣曰増又嶝韻今圈)曾(姓又則也乃也)
(又與増同孟子曽益其所不能古作曽後人借用増字又見下中从與囱同)憎(惡也)矰(弋射矢亦作)
(繪)(同上)繒(三輔黄圖次飛具繒繳以射鳬鴈箭有綸者曰繒繳即綸也又蒸韻重増)罾(魚網有機)
(者)橧(巢類)䎖(翥飛)層(才登切重屋也又級也通作曽)曾(甞也又不料之辭反辭也論語)
(曽謂泰山不如林放乎又見上曽與層義異者分押)嶒(崚嶒山貌)(居登切急引亦作搄監本从亘誤今)
(正)(淮南子大弦搄則小弦絶重増)(大索又嶝韻以糸从亙亙音居鄧切與絙字不同絙从亘亘音宣監)
(本作絙誤今正)肱(古薨切臂幹亦作厷)厷(王莽傳徳元厷増入)鞃(丘肱切車軾中靶詩鞹鞃)
(淺幭又見下)弘(胡肱切宏大又大之也論語人能弘道又姓)鞃(車軾中靶亦作䡏䡌)䡏
(同上)䡌(同上)(同上)苰(藤苰胡麻)宖(玉篇安也説文屋饗又耕韻从宂誤今正)薨
(呼肱切顛壊聲諸侯死曰薨又蟲飛薨薨又螽斯羽薨薨兮爾雅薨薨衆也上从&KR1586;監本从廾誤今正)&KR1415;(&KR1415;&KR1415;飛貌)
(亦作薨)
通用(與侯幽通)十八尤(于求切過也異也責也怨也怪也甚也最也又姓漢書殊尤絶迹亦作郵)
肬(癅也亦作疣)疣(莊子附贅垂疣)郵(境上行書舍一曰馬傳曰置歩傳曰郵又過也詩不知其郵記)
(郵罰麗於事漢成帝詔以顯朕郵又最也與尤同列子魯之君子迷之郵者)訧(罪也過也惡也通作尤)休
(虚尤切美善也&KR0738;也息也爾雅疏李之无實者名休故字从木从人木無人則不能生生故曰休)貅(貔貅猛獸豹屬)
庥(庇庥廕也亦作芘茠)茠(又豪韻増入)髹(赤黒漆漢書趙后傳作髤)髤(重增)咻(噢咻)
(痛念聲又讙也孟子衆楚人咻之音平聲又麌韻又呼句切係廟諱嫌名其餘不當迴避今圈)烋(熏也美也福禄也慶)
(善也又爻韻増入)丘(驅尤切阜也聚也空也大也髙也又十六井曰丘非人為曰丘爾雅注四方髙中央下曰)
(丘亦作區又姓又宣聖名又魚虞二韻今圈)區(分也又阜也又魚虞侯三韻増入)驅(馬馳詩載馳載驅又)
(魚虞遇三韻増入)鳩(居尤切鳥名又聚也亦作九)九(聚也與鳩同説文作勼莊子禹親自操囊耜而)
(九雜天下之川又有韻増入)捄(盛土虆中又渠尤切長貌又虞幽宥三韻)龜(介蟲之長見廣韻又龜兹國名)
(又脂韻俗作龜重増)求(渠尤切覓也索也乞也又姓)裘(皮衣又姓與仇同出)毬(毛毬古謂之鞠)
觩(角貌本與觓音義同觓亦作捄捄即觩也止縁觓字以偏旁从丩類入虯字下遂使捄字重出耳觩觓捄義同不可)
(重押如押有捄棘匕之捄即與觩觓義異不妨)逑(聚斂又匹也亦作仇)俅(冠飾貌又戴也)球(美玉亦作)
(璆説文玉磬也)銶(鑿屬)絿(急也亦作䊵)䊵(同上)捄(長貌詩有捄棘匕)賕(枉法致賂)
仇(匹也匡衡引詩君子好仇又讎也左傳怨耦曰仇又傲也又姓又虞韻今圈)叴(髙也)厹(三隅矛詩)
(厹矛鋈錞又獸迹下从厶厶音私與叴不同監本叴字云三隅矛誤偏旁作禸増入)艽(逺荒詩至于艽野又爻幽二韻)
(今圈)頄(面顴又脂韻今圈)鼽(説文寒鼻塞也月令人多鼽嚏重増)馗(爾雅中馗菌注大者名中馗廣)
(韻今匕菌可食又脂韻重増)牛(魚尤切耕畜大牡也又牵牛宿名)憂(於尤切和行又愁也病也)
優(和也饒也優游也優劣也倡優也調戲也左傳少相狎長相優)嚘(咿嚘嘆聲韓愈赴江陵詩竚立乆咿嚘重)
(增)瀀(凙深亦作優詩既優既渥)耰(摩田器亦作擾)櫌(同上)(小爾雅把謂之秉秉四曰筥筥)
(十曰采咸曰秉猶握也筥乃多少之差也増入)麀(北鹿)由(夷周&KR0704;從也經也用也行也因也亦作繇)
(䌛)繇(漢書其道亡繇又與猶同又優繇與游同班固賔戲陸子優繇元帝叙傳優游亮直注優游寛容也又宵韻増)
(入)(漢宣帝紀上亦亡知又宵韻増入)(漢循吏傳宣帝仄陋而登至尊又云及拜刺史守相輒親見)
(觀其所増入)㽕(説文木生條也引書若顛木之有㽕枿从弓上由象枝條華䓿之形又感韻増入)油(水名)
(出武陵又油油雲行貌又脂油也緹油車飾)條(爾雅條條智也郭璞曰智思深長貌又蕭豪鍚三韻増入)攸
(所也亦作逌左傳湫乎攸乎杜預曰攸垂危貌説文行水也秦刻石丈作㳊又與悠同又左傳哀三年鬱攸從之杜預曰鬱攸)
(火氣也又有韻今圈)逌(同上又逌爾笑貌顔師古曰古作攸)悠(逺也遐也思也憂也又悠悠行貌亦作攸孟子)
(攸然而逝又渺邈无期貌詩悠悠蒼天)卣(中尊盛鬱鬯者尊有三品上曰彛中曰卣下曰罍郭璞曰卣不大不小在)
(彛罍之間周禮六尊是也爾雅疏彞受三斗尊五斗罍受六斗古作&KR1234;亦作修又有韻)脩(周禮鬯人廟用脩鄭康成)
(曰脩讀為卣又見下又宵有錫三韻増入)䱔(魚名莊子食之鰌䱔又蕭韻重増)斿(旌旗之末垂者周禮行人)
(建常九斿音旒今圈)游(浮行爾雅順流而下曰泝游又姓又優游自如貌又見下今圈)遊(遨也通作游)蝣
(蜉蝣渠略也亦作蝤)蝤(漢王褒頌蜉蝤出以隂孟康曰蜉蝤渠略也師古曰甲蟲也朝生夕死字亦作蝣爾雅疏似蛣)
(蜣身狹而長有角叢生糞土中甲下有翅能飛又蝤蛑似蟹而大又見下増入)猶(獸名善登木多疑慮又隴西俗謂犬)
(子為猶子人行每豫在前故謂遲疑不決為猶豫也韋孟詩作䌛豫亦作冘豫又尚也春秋猶三望猶繹猶朝于廟亦作由孟)
(子王由足用為善又謀猶圖也道也詩我視謀猶猶之未逺匪大猶是經又似也若也詩寔命不猶論語文莫吾猶人也又猶)
(然舒遲貎荀子猶然而林劇志大記君子盖猶猶爾又與游同荀子優猶知足又蕭宥二韻)冘(冘豫不定後漢馬援)
(傳計冘豫未決字从犬曲其足古與尤同與侵韻内冘字不同唐書冘豫音淫誤重増)猷(道也謀也巧言詩秩秩大)
(猷)輶(輕車又輕也詩徳輶如毛又有韻今圈)蕕(水邉蕕草又臭草也)庮(久屋朽木臭周禮牛夜鳴)
(則庮又有韻)槱(尞柴亦作又有宥二韻)抌(抒臼見周禮或作舀揄挑又小感二韻今圈)舀(又虞)
(小二韻今圈)揄(又虞侯宵厚四韻今圈)挑(同上又挑七又蕭豪篠三韻増入)(草盛貌亦作蘨)
(又宵韻増入)(又宵韻増入)榆(白枌詩山有樞隰有榆樞音謳則榆音由又虞韻増入)滺(水流)
(貌詩淇水滺滺陸徳明曰本亦作浟説文作攸増入)浟(増入)㼶(罃也瓶也又虞韻増入)輈(職流)
(切車轅方言楚衛之間轅謂之輈)侜(有壅蔽也一曰侜張與譸同詩誰侜予美一云載也)鵃(鶻鵃鳥名)調
(朝也詩惄如調飢又蕭嘯二韻増入)譸(譸張誑也書譸張為幻増入)咮(曲喙又虞宵遇三韻増入)抽
(丑鳩切援也引也)瘳(疾瘉)紬(緒也繅也谷永傳燕見紬繹師古音抽謂引其端緒也又見下又宥韻増入)
妯(心動也悼也詩憂心且妯又屋韻重増)篘(廣韻酒篘増入)儔(除留切衆也侣也等也類也誰也揚)
(子儔克爾與疇同)疇(耕治之田又衆也書亮采恵疇又誰也書疇咨疇若予工莊子疇覺之哉顔師古曰疇誰也咨)
(謀也言謀於衆人誰可為事者也又發聲又等也漢宣紀疇其爵邑張晏曰漢律非始封十減二疇者等也言不復減也祭遵)
(傳疇等也言功臣子孫襲封與先人等杜預注左傳竝畔為疇又類也易疇離祉荀子草木疇生注疇與儔同類也九疇九類)
(也又曩也記疇昔之夜詩祈父注古作壽説文作夀)幬(單帳又幔轂革考工記欲其幬之廉也又虞豪號三韻)籌
(壺矢又筭也)(髮多)檮(剛木又檮戭人名又豪韵)䲖(家語魚之大者名為䲖吾大夫愛之王肅曰鮑)
(魚之壊任者重増)裯(單被又虞豪二韻)稠(多也宻也衆也醲也亦作綢)紬(大絲繒古謂之綈)
鯈(魚名又蕭韻)綢(纒也詩綢繆牖户又衆也綢直如髪又豪韻増入)(力求切住也止也駐)
(也又姓又栗留黄鳥又宥韻本作畱从丣从田丣音酉今經史多作留唯京本舊漢書及舊本釋文作畱盖後人傳寫訛也今)
(圈)騮(赤馬黒鬛當作驑凡从丣者皆然亦作驑)(詩騏駵是中)瘤(疣也)榴(安石榴潘岳間)
(居賦石榴蒲桃李善曰石榴即若榴也張騫使大夏得石榴)鶹(鳥少美長醜亦作流詩流離之子爾雅作鶹草木)
(疏云梟也大則食其母張奐曰鶹鷅食母又鵂鶹一名角鴟一名鴞一名鵋䳢又鷅鶹黄鳥詩傳作栗留)遛(逗遛不進)
(貌又宥韻今圈)流(水行也演也求也覃也放也九流流輩也流離玉名鳥名又銀重八兩曰流又流轉陶潛詩流觀山)
(海圖亦作㳅)㳅(苟子其㳅長矣増入)旒(旂旒廣雅天子十二旒至地諸侯九至軫大夫七至轂士三主肩爾)
(雅謂之斿亦作游又冕旒亦作瑬案旂旒與斿義同不可重押如押冕旒與旂斿皆非)游(左傳鞶厲游纓増入)
瑬(説文垂玉廣韻美玉重増)裗(爾雅衣裗謂之視郭璞曰衣縷也或曰袿衣之飾也増入)疁(燒種)
鏐(黄金美者郭璞曰紫磨金)飂(髙風又蕭宥二韻)劉(殺也又姓又地名又枝葉稀疎謂之毗劉詩埓)
(采其劉當作劉本作鐂又有韻今圈)鐂(徐楷曰説文無劉字偏旁有之疑此即劉字也从戼从金从刀刀字屈曲傳寫)
(誤作田爾)瀏(水清貌又有宥二韻)懰(㤠也見廣韻又有韻重増)漻(與瀏同又蕭有宥三韻)憀
(悲恨又蕭韻重増)戮(戮力書與之戮力有兩音又蕭宥屋三韻重増)勠(同上見廣韻韓愈逺逰聨句躬輦自)
(相勠又三韻重増)脩(思畱切脯也禮有腵脩又長也飾也治也葺也)修(飭也通作脩進脩之脩與修字)
(同不可重押如押脯脩與修飭者非)羞(膳也進也薦也恥也又致滋味為羞周禮亨人疏陪鼎膷臐膮牛用藿羊用苦)
(豕用薇調以五味盛於鉶器謂之鉶羮盛之於豆謂之庶羞月令仲秋羣鳥養羞注羞謂所食也)秋(此由切金)
(行之時又禾穀熟也月令麥秋至又飛貌漢安世房中歌飛龍秋莊子有秋駕之法亦言駕馬騰驤秋秋然也揚雄賦秋秋蹌)
(蹌唐儒學傳序誾誾秋秋又魯史記曰春秋以二始舉四時編年為名)鞦(馬靷亦作緧又鞦韆繩戲)緧(考工)
(記必緧其半後注故書亦作)(鄭司農曰讀為緧闗東謂紖為緧増入)鶖(秃鶖)楸(梓屬又謂之杍)
(又謂之椅亦作萩)萩(漢書山居十章之萩又蕭也増入)篍(吹筩又宵笑二韻今圈)鰍(魚名亦作)
(鰌)鰌(同上又凌藉也荀子輶之以刑罰莊子鰌我亦勝我又蹴也荀子大燕鰌吾後)啾(郎由切小聲)
湫(水名又北人呼水池為湫又篠韻)揫(収束也斂也聚也爾雅秋揫也亦作愁&KR1195;)愁(記鄉飲酒義秋)
(之為言愁也注愁讀為揫又見下増入)&KR1195;(漢律厯志秋&KR1195;也物&KR1195;斂乃成熟増入)酋(大酋酒官之長月令)
(大酋監之又見下増入)酋(慈秋切醳酒又酋長魁帥之稱今圈)遒(廹也忽也健也固也斂也勁也逸也)
(盡也書酋人宣令之官又音啾古作逎今圈)逎(漢地理志涿郡有逎縣師古曰古遒字重増)蝤(蟲名詩領)
(如蝤蠐注蝎蟲也爾雅疏在土中名蠐螬在衣中名蝤蠐郭云桑蠧也重増)囚(似由切拘也繫也)慒
(慮也又冬韻増入)泅(泳也史吳兒善泅列子習於水而勇於泅重増)收(戸周切聚也斂也捕也杜預曰)
(秋物催辱而可収故金正之官曰蓐収又夏冕名史記堯黄収純衣又宥韻从丩从攴攴亦作攵今圈)犨(蚩周)
(切白色牛又牛息聲亦作犫)犫(春秋郤犫漢周犫増入)讎(是周切匹也郭璞曰國語丹朱馮身儀之)
(讎讎猶儔也廣雅輩也又仇也記父之讎不與共戴天又校也謂兩本相對覆校如仇讎也又售也償也周也詩無言不讎有)
(平去二音又與酬同償也霍光傳皆讎有功謂成事如其所言也又宥韻)售(賣物去手韓愈詩貴者常難售亦作讎漢)
(宣帝每買餅所從買家輒大讎又宥韻増入)醻(主人進酒於客曰獻客答主人曰醻亦作酬)酬(同上又報)
(也厚也答也償也亦作讎)詶(譸也以言答之曰詶又宥韻)魗(惡也棄也詩無我魗兮亦作&KR2693;又有韻今圈)
&KR2693;(同上又擊也)周(之由切國名又姓又市也至也備也徧也密也復也又忠信為周又比周又與賙同)
(論語周急不繼富孟子周之則受)輖(重載又重也考工記司弓矢常矢軒輖中謂輕重適中也)賙(振贍通作)
(周)啁(啁啾聲韓愈赴江陵詩辭舌紛嘲啁又爻韻重増)州(説文水中可居俗作洲周禮五黨為州本作州)
(从三丩字丩音鳩聚也非三刀也)洲(水中可居)舟(方言闗西謂之船闗東謂之舟今吳越皆謂之船偏旁作)
(月又載也服也詩何以舟之)柔(而由切耎也順也調也説文木曲直)㽥(良田)瑈(玉名)蹂
(蹂黍蹴之也詩或簸或蹂又有宥二韻増入)揉(調順詩揉此萬邦又二韻重増)鞣(廣韻熟皮又宥韻重増)
肉(邊也肉倍好謂之璧又屋韻増入)&KR0679;(䟽鳩切索也求也聚也亦作搜騪)搜(同上又魯頌束)
(矢其搜毛傳搜衆意也鄭箋搜然勁疾也又渠搜西戎禹貢析支渠搜又朔方縣名亦作叟増入)叟(同上又淅米聲)
(詩釋之叟叟古作叜又侯有二韻増入)廋(匿也亦作廀)廀(同上孟子若是乎從者之廀也増入)蒐
(春獵又聚人民也亦作獀騪又求索也通作搜顔師古曰春為陽中其行木也秋為隂中其行金也金木兵器所資故於此時)
(蒐獮治兵也蒐索也取不孕者獮應殺氣也以殺為名杜預亦云公羊穀梁傳皆以為秋蒐又有韻今圈)獀(同上又擾)
(搜南越犬名又有韻今圈)騪(漢百官表騪粟都尉注如搜狩之搜搜索也又馬名亦作重増)䮟(廣韻䮟)
(蕃中大馬)溲(便溺又淘米聲詩作叟釋文云字又作溲韓愈曰牛溲馬勃亦作又篠有二韻増入)䤇(廣韻)
(白酒亦作醙又有韻重増)&KR2450;(廣韻馬耳飾又雕鏤亦作鎪重増)䬒(䬒䬒風貌亦作颼)颼(増入)艘
(船之摠名又豪韻重増)(乾魚尾周禮膴鮑魚亦作)鱐鄒(側鳩切縣名趙岐曰本邾子國)
(又姓亦作鄹郰)鄹(説文孔子之郷論語孰謂鄹人之子知禮乎)郰(左傳襄十年郰人紇抉之以出門者重増)
緅(青赤色考工記五入為緅論語君子不以紺緅飾孔曰一入為緅三年練以緅為飾又侯韻)菆(左傳左射)
(以菆杜預曰菆矢之善者又麻蒸一曰草叢生又歡韻)騶(廐御又騶虞仁獸賈誼新書以詩騶虞為騶人虞人非獸)
(也又與菆同晁錯傳材官騶發應劭曰騶矢之善者又虞宥二韻今圈)鴀(方鳩切佳也亦作不)不(詩四)
(牡傳鵻夫不也陸徳明曰夫方于&KR0704;又作鳺不方浮切又作鴀陸璣草木䟽夫不名浮鳩又弗也未定之辭也説文辭之違也)
(又姓晉書汲郡人不準又虞有宥勿四韻)紑(衣鮮㓗貌詩絲衣其紑)浮(房尤切汎也又溢也禮記食浮)
(於人表記恥名浮於行注在上曰浮又先時為浮書先以不浮於天時又氣烝貌詩烝之浮浮又盛貌詩雨雪浮浮)罦
(車上網即翻車網亦作罘又虞韻)罘(同上一曰兔罟本作罘又虞韻今圈)烰(烝也氣出盛也火氣也詩作浮)
蜉(蚍蜉大蟻韓愈詩蚍蜉撼大木亦作漢書注蜉蝣渠略也重増)芣(芣苢草名重増)桴(齊人)
(謂屋棟曰桴又擊鼔椎亦作枹又虞韻)枹(漢李尋傳猶枹鼔之相應也又虞爻二韻増入)涪(水名地名)棓
(杖也見廣韻天棓星名又講韻重増)彪(補尤切虎文又小虎)髟(髪長垂貌潘岳賦作彪又肖韻)滮
(皮休切水流貌詩滮池北流又蒲侯切)瀌(瀌瀌雨雪盛貌又宵韻)愁(鋤尤切憂也悲也慮也又見上)
(今圈)繆(莫彪切枲十絜一曰絲十累又綢繆纒綿也又幽篠㓜屋四韻)秠(匹尤切黒黍一桴二米又)
(脂旨有三韻増入)十九侯(胡鉤切候也何也美也辭也維也又射侯古作矦漢書多作矦古作从)
(矢取射義射之有侯所以候中否明工拙也古者以射選賢射中者獲封爵故因謂之諸侯周人祭侯之辭曰惟若寧侯母或)
(若女不寧侯不屬於王所故抗而射女此盖因物命名因名取義轉相明也儀禮大射注侯所謂射布也尊者射之以明不寧)
(者卑者射之以求為侯鄭司農云方十尺曰侯四尺曰鵠)矦(重増)鍭(矢金鍭又候韻)候(獼候馬留)餱
(乾食詩廼裹餱糧亦作糇)糇(同上)喉(咽也)篌(箜篌樂器)(羽本一曰羽初生貌)謳
(烏侯切吟也歌也亦作嘔)嘔(漢書朱買臣歌嘔道中又嬰兒聲荀子唲嘔之又虞厚遇三韻増入)漚(水上泡又)
(水鳥又候韻)歐(歐刀又姓又厚韻)區(量名四豆也又匿也左傳昭七年楚文王作僕區之法服氏云僕隱)
(也區匿也為隱亡人之法又魚尤二韻)甌(小盆今俗謂盌深者為甌)樞(刺榆詩山有樞又虞韻)鷗
(水鳥江湖畔形色似白鴿小而羣飛者是杜甫詩白鷗没浩蕩列子作漚)彄(驅侯切弓弩耑弦所居魯有公子彄)
摳(絜衣禮記摳衣趨隅列子以黄金摳者惛注互有所投曰摳釋文摳探也以手藏物探而取之又虞韻増入)
腢(魚侯切膊前骨今俗曰肩頭亦作髃又虞厚二韻今圈)髃(又二韻増入)齵(齒相佹也考工記察)
(其菑蚤不齵則輪雖敝不匡荀子境内之事有施易齵差者矣又齱齵齒重生一曰齒偏又虞韻重増)鉤(古侯)
(切曲也亦作拘又鉤致易鉤深致逺又釣鉤趙廣漢善為鉤距鮑照詩纎纎如玉鉤謂簾鉤也又劒属鎌也文選呉鉤越棘又)
(與同荀子探籌投鉤俗作鈎又鉤援車名有兩音古候切係廟諱其平聲不當迴避)拘(同上荀子琕下裾拘又擁)
(也曲禮以袂拘而退又取也曲禮則自下拘之皆有兩音又虞韻重増)軥(夏車名又車鉤心木又虞韻又古候切係)
(廟諱其餘不當迴避)句(曲也又虞麌遇三韻又古候切係廟諱其餘四音不當迴避下韝篝字竝同)韝(射臂)
(決又古候切今圈)褠(單衣又衣摺)溝(水瀆周禮十夫有溝注十夫二鄰之田溝廣深各四尺爾雅水注谷)
(曰溝)篝(籠亦作又古候切今圈)(史記龜䇿傳即以燭此地徐廣曰籠也盖然火而籠罩其上也)
(音溝陳渉世家夜簼火重増)枸(木曲荀子枸木必待櫽栝烝矯然後直又麌厚遇三韻重増)緱(刀劍頭纒)
(絲又山名)裒(蒲侯切聚也又取也與掊同易裒多益寡古易作掊从衣从臼又旁尤切)抔(引取亦作裒記)
(汙尊而抔飲史記張釋之傳長陵一抔土亦作㧵捊)㧵(漢書張釋之傳一㧵土師古曰謂手掬之也其字从手今學者)
(讀㧵為桮勺之桮非也増入)捊(禮運注田人所捊治也重増)掊(掊克亦作裒又厚韻)謀(莫侯)
(切計也議也左傳咨難為謀又灰韻今圈)牟(牛鳴又中牟地名又過也陪也愛也進也大也麥也侵也又與謀同荀子)
(堯舜叅牟子又與侔同封禪書徳牟往初又與蟊同漢景帝紀侵牟萬民李奇曰牟食苗根蟲也侵牟食民比之牟賊也又内)
(則敦牟敦音推齊人呼士釡為牟)侔(齊等)麰(大麥孟子麰麥)矛(句兵建於車長二丈)鍪(釡屬)
(又兜鍪首鎧亦作鞪又冠卷荀子冠有鍪而無縱)鞪(漢書鞮鞪増入)雺(天氣下地不應又東宋候三韻)瞀
(目不明説文低目謹視也又候韻重増)昴(宿名詩維參與昴協韻音矛本作昴又巧韻重増)蟊(食苗根蟲)
(亦作䖥蛑蝥牟)䖥(漢志吏抵冐取民財則生䖥増入)蛑(同上又蝤蛑如蟹而大)恈(愛欲貌荀子恈)
(恈然惟利之見重増)髳(國名書庸蜀羌髳亦作髦又東韻増入)髦(詩如蠻如髦毛傳髦夷髦也鄭箋髦西夷)
(别名又豪韻増入)漱(先侯切澣也禮記諸母不漱裳公羊傳臨民之所漱浣亦作涑又候韻)涑(同上)
(又候屋燭三韻今圈)鎪(刻雕鐵物又鐵蝕也亦作鏉又見上又候韻今圈)鏉(又候韻今圈)叟(尊老)
(之稱古作叜晉劉琨詩昔是渭濵叟作平聲束晳傳東野遺白顛之叟亦平聲亦作傁増入)傁(古作又厚韻増入)
瞍(目無眸子詩朦瞍奏公古作&KR1363;又厚韻増入)緅(將侯切青赤色尤韻側鳩切不可雙押)諏
(咨事也又虞韻)陬(阪隅也聚居也孟陬正月艮東北隅也)掫(擊也夜戒守有所擊刁斗之類又虞有二韻)
鯫(小魚又銑厚二韻)兜(當侯切兜鍪首鎧又驩兜人名亦作吺今正)吺(韓愈逺遊聨句開弓)
(射鴅吺古文尚書驩兜作鴅吺廣韻輕出言也)偷(他侯切薄也盜也亦作媮)媮(漢賈山傳媮合苟容又巧)
(黠也又虞韻増入)愉(愉愉樂也詩他人是愉又虞韻増入)頭(徒侯切首也从豆从頁頁音頡首也下从)
(人凡从頁者皆然)投(擲也亦作揄又適也託也棄也迎合也又姓又贈也)揄(班固西都賦揄文竿出比目又)
(引也又虞宵尤厚四韻重増)窬(竇也廣韻穿也又虞候二韻重増)牏(築牆短版又廁牏又近身小汗衫又)
(虞韻今圈)婁(盧侯切宿名降婁次名離婁人名又空也曵也又姓又虞麌厚遇四韻)膢(漢儀注立秋貙)
(膢蘇林曰膢祭名也貙虎屬當以立秋日祭獸王者亦以此日出獵還祭宗廟也律厯志作貙劉又虞韻)樓(重屋爾雅)
(陜西修曲曰樓又括樓果羸又聚也又姓)蔞(爾雅蔏蔞注蔞蒿也初出可啖詩言刈其蔞陸璣云葉似艾白色毛詩傳)
(草中翹翹然陸徳明音力俱反又力侯反又虞麌二韻重増)慺(悦也一曰慺慺恭謹貌又虞韻)僂(躽僂身向)
(前也又姓左傳僂堙齊勇士又麌遇候三韻)廔(廲廔綺窻廲音黎玉篇廔屋蠡重増)艛(艛舟名)螻
(螻蛄蟲名)摟(牽也㩜取也孟子摟諸侯以伐諸侯増入)髏(髑髏首骨莊子枕髑髏而卧増入)縷(葺綫)
(又麌韻増入)鞻(四夷舞者之屝周禮鞮鞻氏又遇韻増入)窶(史記淳于髠傳甌窶滿溝裴駰注甌窶便側之)
(地又虞御二韻増入)漏(禮記馬黒脊而般臂漏周禮作螻鄭司農曰螻蛄臭也又候韻増入)䨲(奴侯切兔)
(子又御韻重増)二十幽(於虯切深香也微也隱也闇也囚也州名又謚又黝韻从絲从山絲音函微細)
(也今圈)呦(鹿聲又咿呦吟聲亦作㗀)㗀(韓愈逺逰聫句巴語相咿㗀重増)怮(憂也又含怒不言又)
(蕭黝效三韻重増)樛(居虯切木枝曲垂)繆(禮記檀弓衣衰而繆絰漢孝成趙皇后傳即自繆死師古)
(曰絞也音樛又尤篠幼屋四韻重増)朻(與樛同又黝韻増入)艽(秦艽藥名亦作又爻尤二韻重増)虯
(渠幽切無角龍楚辭駟玉虯以乗翳司馬相如賦駟蒼螭兮六素虯馮衍賦駟素虯而馳騁俗作虬)蟉(函蟉龍貌又有)
(韻)觓(角爵貌亦作捄)捄(詩有捄其角亦作觩又虞尤宥三韻増入)棸(側鳩切木名又姓詩棸子)
(内史重増)
獨用二十一侵(十尋切漸進也朘削也陵也左傳無鍾鼓曰侵公羊傳捅曰侵韓詩五穀)
(不升曰大侵又短小曰侵漢田蚡貌侵謂貌不揚也又寢韻今圈)寢(同上又室也又寝韻重増)寑(室也又寝)
(韻重増)駸(馬行疾詩載驟駸駸)綅(絳綫又塩韻)梫(大桂白花)鋟(以瓜刻板公羊傳鋟其板)
(又寝韻増入)僭(進退之旅詩以籥不僭又沁㮇二韻増入)心(思尋切火藏身之主神明之舍也)
祲(咨尋切精氣感祥又日旁氣又沁韻)尋(徐心切繹理也摉求也仍也繼也左傳日尋干戈又干戈相尋)
(又俄也史尋復其舊又左傳將尋師焉杜預曰尋用也又八尺曰尋小爾雅四尺謂之初倍初謂之尋倍尋謂之常方言尋長)
(也自闗而西秦晉梁益之間凡物長謂之尋今俗謂庸常為尋常又姓中从工从口監本从几誤今正)(説文與尋)
(同韓愈送靈師詩干墮幽泉如用干與&KR0679;尋尋師相尋之尋不妨重押重増)潯(旁深又水涯亦作潭又水名从)
(几誤今正)潭(揚雄解嘲或横江潭而漁又見下又覃韻重増)燖(火熟物亦作燂爓又塩韻)燂(又鹽韻今)
(圈)(又鹽韻増入)爓(又鹽豔二韻増入)鄩(國名左傳哀元年過澆殺斟灌以伐斟鄩五代劉鄩)
(善用兵増入)鱏(魚名薛瓉曰無鱗口在腹下賈誼賦横江湖之鱣鱏増入)(鼎太上小下詩溉之釜鬵又鹽)
(韻俗作鬵)灊(水出巴郡入江書作濳又鹽韻)潛(又鹽韻増入)鐔(劍鼻三蒼云劍口又劒環司馬彪云)
(劍珥又覃韻)襑(衣博大也又感韻増入)深(式針切深淺之對又邃也水名又沁韻古作)
(蒲蒻之類周禮作深)斟(諸深切勺也又國名)鍼(縫器亦作針箴廣韻作篸又砭石也又鹽沁二韻)針
(同上又沁韻今圈)箴(同上荀子有箴賦又箴誡醫者以箴石刺病故有所諷刺而救其失者謂之箴古者以石為箴)
(左傳美疢不如惡石是也今人多以鐵為之又沁韻)葴(茅茹又草名相如賦其髙燥則生葴析注葴馬藍也重増)瑊
(石次玉見廣韻又咸韻重増)諶(時斟切誠諦也信也測也亦作忱)忱(忱恂)煁(炷竈)橬
(小爾雅魚之所息謂之橬橬槮也謂積柴水中令魚依之止息而取之也重増)壬(如深切十幹名北方陽位漢志)
(懐任於壬爾雅嵗在壬曰玄黓月在壬曰終又佞也書孔壬亦作任監本作壬誤今正)任(佞也書而難任人又堪也)
(當也保也勝也又南夷樂又擔也孟子治任將歸詩或任或輦禮記輕任并重任分又與妊同應劭注鄒陽傳紂刳任者觀其)
(胎産又沁韻)妊(妊娠孕也又沁韻増入)䋕(機縷亦作維紝又沁韻)紝(又沁韻増入)絍
(又沁韻増入)鵀(戴勝鳥又沁韻)森(疎簪切衆木貌)槮(木長貌亦作蔘又積柴水中聚魚而取之)
(亦作罧又寢感沁三韻)蔘(同上)罧(爾雅槮謂之涔注亦作罧又寝感二韻)參(宿名亦作曑又叢立)
(貌束晳補亡詩參參其穡論語立則見其參於前也又曽参人名人參藥名又丑林切參差又覃談感勘四韻)曑(宿名)
(亦作參増入)滲(流徙貌海賦鶴子林滲音森又沁韻重増)襂(衣貌海賦被羽翮之襂纚重増)葠(人葠)
(藥名通作參)簪(緇深切首䈂也又聚也疾也易勿疑朋盍簪音側林反亦作篸與覃韻祖含切義可通押从兩)
(旡旡即古簪字兟音子心切俗作㚘非㚘音伴)岑(鋤簪切山小而髙又姓)涔(清也又涔涔雨多貌涔陽)
(地名管涔山名又牛馬跡中水曰涔又滲謂之涔韓詩涔魚池)碪(知林切擣繒石亦作砧)砧(同上又鈇)
(也一名礩)椹(木趺周禮射甲革椹質文字指歸云俗用為桑椹字非又寝韻)琛(丑林切寳也亦作賝)賝
(同上又賝賮)郴(桂陽縣名今為州)綝(繕也止也)肜(船行貌又東韻増入)參(參差不齊貌又)
(三相參為參兩相差為差韓愈詩袍笏先參差又孟先生詩應對多參差重増)攙(史記天官書三月生天攙韋昭音參)
(差之參又銜韻重増)沈(持林切没也溺也亦作沉湛又覃寝沁三韻从水从冘冘音淫行貌)沉(書沉濳剛)
(克又沁韻从儿與人同非从几也俗作沉増入)湛(同上又覃鹽豏沁陷五韻今圈)霃(久隂)林(犂沉)
(切平土有叢曰林又林林叢生貌又野外曰林又君也詩有壬有林又姓)琳(美玉亦作玪)玪(韓奕詩釋文琳)
(亦作棽重増)棽(㽔貌西都賦鳳蓋棽麗重増)霖(爾雅淫謂之霖左傳雨自三日以往為霖)淋(沃也)
(又淋漓渥貌相如賦作林離)臨(監也涖也自上臨下也大也丘右髙也又卦名又沁韻今正)淫(夷斟)
(切姧也過也亂也溢也又與霪同左傳天作淫雨从水从㸒㸒同音)霪(久雨古作淫)蟫(衣書中白魚一名蛃)
(俗呼蠧魚又呼壁魚又覃韻)婬(姧婬通作淫増入)撢(廣韻探也又覃勘二韻)潭(與淫同三都賦)
(緑芠泛濤而浸潭重増)音(於禽切聲成文也説文聲生於心有節於外謂之音宫商角徴羽聲也金石絲竹匏)
(土革木音也左傳七音音五云七者武王伐紂自午至子凡七日王因此以數合之以聲昭之故以七同其數以律和其聲加)
(變宫變徴猶琴有五絃至周加文武二絃也又與隂同左傳鹿死不擇音杜預注所茠䕃之處有平去兩音莊子獸死不擇音)
(氣息茀然汪蹴之窮地意急情盡則和聲不至是止為聲音字宜依出處用之又沁韻)瘖(疾不能言)喑(泣不)
(止廣韻極啼無聲又覃感沁三韻今圈)隂(隂陽之對又黙也闇也水南山北也又姓又隂影也又與霒同詩以隂以)
(雨又沁韻本作隂凡从隂者皆然今圈)霒(雲覆日亦作霒)愔(愔愔安和貌左傳祈招之愔愔又深靜貌嵇康)
(琴賦愔愔琴徳)吟(魚音切哦也詠也鳴也㕧也亦作唫又寝沁二韻今圈)唫(漢王褒頌蟋蟀俟秋唫又)
(寢韻増入)崟(崟崟山貌唐有李處崟見崔光逺傳重増)碒(䃢碒猶嵌嵓也吴都賦䃢碒乎數州之境䃢音欽重)
(増)碞(僭差又咸韻増入)歆(虚金切好樂也欲也羡也神饗氣也)廞(陳輿服於庭一曰興也周)
(禮廞衣)欽(驅音切恭也漢志内曰恭外曰欽又欽欽心動貌詩憂心欽欽)衾(大被篆作同)嶔
(嶔崎山不正貌又嶔崟山髙貌)顉(曲頥貌揚雄傳顉頥折頞元有圈誤今正)今(居吟切對古之稱説文是)
(時也急也)衿(衣系又見下又沁韻今圈)禁(力所勝也當也劫持也易禁民為非有兩音又沁韻)襟(衣交)
(衽又沁韻今圈)金(五金説文五金黄為之長久薶不生衣百鍊不輕从革不違西方之行生於土釋名金禁也為進退)
(之禁也又黄金一兩曰一金顔師古曰凡言一金與萬錢也)琴(渠金切樂器神農作占作琴)紟(軍被)
(亦作衿禮記絞紟又沁韻増入)衿(増入)黔(黒色又鹽韻)肣(斂也史記首仰足肣)芩(草名又鹽)
(韻)禽(飛曰禽走曰獸又捉也又凡畋獲飛走皆曰禽又鳥未孕曰禽)擒(捉也史漢作禽)檎(林檎果名)
南(乃林切夏方詩逺送于南沈云協句宜音女今反又如字後飄風自南以雅以南同又覃韻増入)
通用(與談通)二十二覃(徒含切長味亦作醰又及也布也深廣也尚書序研精覃思又)
(感二韻)醰(同上乂醇也魏都賦宅心醰梓又感韻重増)潭(水出武陵又水深處謂之潭揚雄潭思渾天注)
(潭深也又侵韻今圈)沈(史陳勝傳夥渉之為王沈沈者注沈沈宫室深邃貌韓愈詩作潭潭廣韻作又侵寝沁三韻)
(重增)譚(大也國名又姓又與談同莊子何不譚我於王晉袁宏傳由斯而譚又謝尚與袁宏譚論)蟫(衣書中白)
(魚又侵韻)鐔(劒鼻又劒口又劒環又侵也)驔(馬豪骭又忝韻今圈)藫(爾雅藫石衣)曇(雲布)
貪(他含切貪婪)探(嘗試也摸取也窺索也亦作撢勘韻他紺切案易探賾索隱書探天之威穀梁傳巳)
(探先君之邪志中庸注探端知緒論語見不善如探湯竝音貪如酈食其傳探虎穴董仲舒傳春秋深探其本太史公自序探)
(禹穴班超傳不探虎穴之類竝无音元祐新制有獨音者依經史釋文押如无明音即許與去聲勘字韻通押)撢(周禮)
(撢人又侵勘二韻今圈)耽(都含切耳大而垂又樂也書今日耽樂)妉(樂也亦作湛媅耽)媅
(同上又淫過也)湛(又侵鹽沁豏陷五韻今圈)耽(視逺而志近易虎視眈眈又感韻)婪(盧含切貪)
(也亦作惏)惏(同上方言殺人而取其財曰惏)嵐(岢嵐山近太原有渥洼池出良馬又山氣)燣(熱也又焦)
(色)南(那含切火方又姓漢律厯志太陽者南方南任也陽氣任養物於時為夏又侵韻今圈)男(男子)
(也任也又五等爵名)枏(爾雅梅枏子似杏而酸陸璣梅皮似豫章葉如牛耳子青不可食枏葉大理細子赤者材堅白)
(者脆亦作楠俗作柟又鹽韻)楠(同上俗呼石楠)諵(詀諵語聲諵諵多言又感韻増入)喃(呢喃語不)
(了又燕語又咸韻増入)耼(耳曼无輪又姓又國名左傳魯衛毛耼俗作聃又祝耼人名又談韻重増)毿
(蘇含切毛長貌)鬖(䰐鬖髪垂)參(倉含切間廁也造也趨承也干與也參錯也又曽參史記云字子輿蓋取)
(參乗之義論語音森又參伍易參伍以變三相參為參五相伍為伍又曰參天兩地而倚數一三五天數三也二四地數兩也)
(三三而九三兩而六老數也兩三一二為八兩二一三為七少數也皆參兩也參兩相乘伍也又以竒益耦亦謂之參記離坐)
(離立毋往參焉又可以與天地參謂聖人與天地竝立為三也又左傳自參以上周禮設其參皆謂三相參列者也後世參軍)
(參謀參知政事盖取此義又參分謂析一為三互相比量取其均也晉書作叅又侵談感勘四韻)叅(荀子功叅天地)
(堯舜叅牟子揚子聖人有以擬天地而叅諸身方言叅分也齊曰叅増入)三(周禮考工記弓人有三均注讀為參陸音)
(参又談闞二韻重増)驂(駕三馬禮記注騑曰驂左傳驂絓而止杜預曰騑馬也爾雅七達謂之劇驂正義曰三道交出)
(復有歧出者也又驂乘亦作參漢文帝召張釋之参乘昌邑王傳龔遂參乘師古曰乘車之法尊者居左御者居中又一人處)
(右以備傾側是以戎車則曰車右餘曰驂乘驂者三也盖取三人為名義耳)傪(好貌)簪(祖含切也又)
(聚也疾也易勿疑朋盍簪又侵韻)鐕(可以綴箸物者亦作蓼)篸(同上又與簪同韓愈送桂州嚴大夫詩山)
(為碧玉篸又侵韻今圈)𧖟(徂含切吐絲蟲荀子有𧖟賦亦作𧖟俗作蚕非蚕他典切寒蚓也佩觽集曰蚯蚓之)
(蚕為𧖟其順非有如此者)蠶(三輔黄圖繭館蠶繭之所也又𧖟室行腐形之所漢書作𧖟重増)龕(苦含)
(切龍貌一曰受盛也又取也一曰與戡同揚子劉龕南陽又浮圖塔一曰塔下室上从今俗从合誤今正)堪(任也勝也)
(克也可也地突也亦作&KR2617;戡)&KR2617;(漢五行志王心弗&KR2617;孟康曰古堪字又殺也刺也増入)戡(書西伯戡黎謂)
(勝也克也)嵁(莊子大山嵁巖之下與嵌同又銜添二韻重増)嵌(又銜韻重増)弇(古含切盖也又)
(琰艷二韻)淦(南越地名漢嚴助傳處之上淦又勘韻重増)含(胡南切銜也亦作唅又包也容也易含弘)
(光大亦作函又勘韻)唅(漢王褒傳羮黎唅糗重増)函(容也亦作含也記席間函文漢書徧覆包函亦作圅又詩)
(嘉殽脾臄毛傳臄函也説文函古也又云口裏肉通俗文口上曰臄口下曰函又匱也亦作㮀圅又甲也又咸感二韻)圅
(又二韻増入)㮀(同上匱也又咸韻増入)(口下亦作函又感韻増入)(水澤多又沈浸也又涵泳)
䤴(鎧也通作函)諳(烏含&KR0704;記也憶也練歴也悉也)䳺(鶉屬字林作䳺列子作鶕)韽(鐘聲)
(微又陷韻今圈)喑(廣韻啼泣無聲又侵感沁三韻重増)庵(圜屋一曰草屋亦作菴廣韻又遏合切今圈)菴
(後漢皇甫規入菴廬巡視三軍感悦通典周武帝攻髙齊兵去之後齊人謂怕菴為帳幕不疑軍退是則結草木為廬皆曰菴)
(也漢胡建傳注區者小室之名若今菴屋之類盖古作菴隋唐以來俗作庵區音甌廣韻菴&KR3107;草又菴羅果名又音淹増入)
淹(没也亦作淊渰見晉志又鹽艷二韻重増)渰(又琰韻重増)啽(啽嘿不言唐楊瑒傳公卿啽嘿唯唯)
(重増)二十三談(徒甘切語也言論也戯調也又姓亦作譚)郯(國名孔子問官於郯子重)
(増)惔(燔也詩憂心如惔又燎也詩如惔如焚又鹽敢闞三韻)痰(液所以養筋血濇不行則痰聚於鬲上而)
(手足弱舊云病液非也)餤(進也詩亂是用餤又鹽韻)錟(長矛又琰韻今圈)倓(恬也安也靜也又敢)
(感闞三韻増入)耼(他甘切耳曼又老子名又姓又國名亦作俗作聃又覃韻今圈)(同上)儋
(都甘切負何也又小甖又闞韻)擔(同上又與甔同揚子吾見擔石矣又闞韻)檐(同上史記虞卿范雎傳躡屩檐)
(簦又鹽闞二韻増入)甔(甔石小甖漢書作儋方言甔罃也齊東北海岱之間謂之甔郭璞曰所謂家無甔石之儲也埤)
(蒼曰大甖也字或作儋音丁甘切又闞韻)藍(盧甘切染青草又姓又藍縷敝衣左傳篳路藍縷又浮屠所居謂之)
(伽藍)籃(大篝)&KR3019;(楚謂無縁衣増入)襤(短衣無縁又襤縷衣服左傳方言作藍縷増入)三
(蘇甘切數名亦作參古作弎又覃闞二韻凡言數則從平聲論語三變三友禮記先雷三日書三公三孤易先甲三日之類是)
(也再而三之則從去聲論語三省三思三復易再三凟書至于三記朝於王季日三左傳三而竭之類是也然其間亦有兩音)
(如三省三思之類合從通用今圈)參(考工記參分其股圍漢志參分損一秦造參夷之誅莊子參日而後能外天下)
(又覃侵感三韻増入)慙(財甘&KR0704;愧也忸也小爾雅不直失節謂之慙亦作慚)慚(增入)蚶(呼甘)
(切蚌屬爾雅魁陸也)&KR1766;(&KR1766;閜陵谷之形杜甫太清宫賦仡神光而&KR1766;閜重増)甘(沽三切甜也又甘心快意)
(也樂也美也又湛嗜也書甘酒嗜音又果名杜甫詩三寸黄甘猶自青俗作柑又見下又姓今圈)泔(米潘)柑
(橘屬本作甘又鹽韻)酣(胡甘&KR0704;酒樂也湛嗜也應劭曰洽也張晏曰中酒也亦作佄甘)佄(同上)甘
(同上書甘酒嗜音音如字又戸甘反又熟也莊子甘寢秉羽重增)邯(地名人名又寒韻)
通用(與添嚴通)二十四鹽(余亷切鹹鹺又豔韻)餤(進也又談韻)檐(㮰也)
(亦作簷閻又談闞二韻今圈)簷(同上)櫩(同上相如賦步櫩周流注其下可行歩即今日之步廊也)閻
(里門又姓)阽(壁危漢文詔或阽於死亡音反坫之坫一音屋檐之檐如淳曰近邊欲墮之意又添韻)懕
(於鹽&KR0704;安也郭璞曰安詳之容葢心安之也)猒(飽也足也斁也荀子好善無厭又豔葉二韻)厭(同上左傳)
(無厭將及我又不休也詩厭厭夜飲又安静貌詩厭厭良人又琰豔葉狎四韻)晃謹案左傳昭公二十八年屬厭而已杜預
(曰屬足也言小人之腹飽猶知厭足陸徳明音於炎反監本引左傳作屬猒誤今正而圈)饜(飽足又豔韻孟子不奪不)
(饜有兩音則必饜酒肉而後反去聲左傳貪惏无饜平聲杜預序饜而飫之去聲)晃謹案元祐五年孫諤陳乞猒厭饜三
(字訓解不同如書萬年猒于乃徳陸音去聲徐音平聲我惟無斁其康事注云我惟無猒其安天下事詩清廟注不見猒於人)
(人無厭之振鷺注皆愛敬之无厭之者竝音去聲已上皆有明音惟荀子求善無猒漢書賈山傳求善无饜漢章帝曰朕甚饜)
(之之類竝无音有音者許依出處用無音者許於平聲去聲通使臣案此三字在平聲去聲義同經史子集雖或音平聲或音)
(去聲或有兩音或無音義皆相通凡義同者皆合令通用義異者非今圈)銛(思㢘切利也又臿屬又竿頭施鐵鉅)
(以擲魚為鉆从干戈之干監本从干誤今正)鉆(同上揚子筆不鉆而獨加諸砥又見下重増)韱(山匪又細)
(也从䇝从韭䇝音尖刺也恃也从兩人持戈俗作韯)纖(細也微也通作韱亦作孅又見下又咸韻今圈)
(微雨亦作㢘纎)孅(相如賦孅繳施王吉傳孅介有不具者重増)摻(手好貌詩摻摻女手徐音息亷切又咸豏)
(勘三韻重増)襳(相如賦蜚襳垂髾師古曰衣長帶也重増)綅(綫也詩貝胄朱綅又白經黑緯日綅又侵韻)
憸(㤿憸詖也利口也險也㤿音㤿)譣(説文譣詖姦言也又琰韻重増)暹(日光進也又千亷切)僉
(千亷切咸也皆也)籤(驗也鋭也貫也幖也)㡨(字林幖幟通作籖増入)槧(牘也揚子叔孫通槧人也)
(有三音又覧豔二韻重増)殲(將亷切微盡也滅也古文作殲亦作纎)纖(禮記公族刑罪纖剸俗本作纎)
(増入)瀸(泉一見一否又漬也沒也洽也俗作纎)尖(末鋭杜甫詩萬㸃蜀山尖韓愈苦寒詩萌芽夭句尖重増)
漸(流入也漬也浸染也亦作湛通作瀸晉潘尼頌瀸漬徽猷又見下又銜琰二韻)湛(禮記湛熾必絜又侵覃豏)
(沁陷五韻)蔪(麥秀亦作又銜琰二韻今圈)(枚乗七發麥秀兮雉朝飛重增)熸(火滅左傳令尹)
(子瑕卒楚師熸杜預曰吴楚之間謂火滅為熸軍主䘮亡故无復氣勢唐段秀實傳虜師&KR1106;音義云戮也案此則與春秋齊人)
(殱于遂之殲同)爓(徐亷切湯中爚肉亦作燖燂禮有爓又侵韻)燖(同上又侵韻今圈)燂(同上)
(又侵韻今圈)(同上又侵韻増入)灊(慈鹽切水出巴郡書作潛又侵韻)潛(禹貢沱潛既道)
(又水伏流也藏也又魚潛也詩潛有多魚又侵韻古作朁廣韻於朁縣在杭州今作潛下从子曰之曰从日誤今正)漸
(左傳文五年沈漸剛克今書作沉潛重増)鬵(䰝屬又侵韻俗作鬵凡从鬲者俗皆从鬲)苫(詩廉切草覆屋)
(又凶服者以為覆席又豔韻)痁(瘧疾左傳痁作而伏又曰齊侯疥遂痁又豔韻今圈)襜(蚩占切韍也爾)
(雅衣蔽前郭璞曰今蔽膝也亦作䪜襝幨裧袡又豔韻)䪜(又豔韻今圈)襝(又豔韻増入)幨(同上)
(又車幨裳幃又絶起也考工記筯之所由幨又豔韻)裧(同上又車裧又豔韻今圈)衻(方言蔽䣛齊魯之郊謂之)
(袡𥜗亦作袡又見下増入)&KR2233;(衣動貌亦作袩佔)袩(同上)佔(漢匃奴傳佔佔師古曰衣裳之貌増入)
惉(惉慸音敝不和亦作佔沾)怗(又帖韻増入)詹(之亷切多言又姓一曰至也方言詹至也齊楚)
(之會郊或曰懐摧詹郭璞曰詩先祖于摧六日不詹此亦方國之語不専齊楚也又與膽同詩魯邦所詹)瞻(仰視舊注)
(曰臨視非)占(測也視兆也筮也又豔韻)噡(廣韻言語也荀子噡唯則節重増)霑(雨淋也濕也濡也潰)
(也亦作沾)沾(同上又見下又添豔二韻増入)覘(癡㢘切闚視記善哉覘國乎亦作沾又豔韻)沾
(記我䘮也斯沾鄭康成曰沾與覘同増入)(時占切果名似奈而酸)蟾(蟾蠩戰國䇿月魄象蟾兔故世)
(因謂月彩為蟾光廣韻以之亷切為蟾蠩以時占切為月彩盖不考其所從出耳然所以有兩音者方言不同也蟾音占則蠩)
(音諸蟾音則蠩音如實一物也今圈)䫇(頰須亦作髥从冄俗作冉下同)髥(同上)枏(梅枏郭璞云似)
(否實酸人覃韻)(龜甲邉亦作一曰有距龜)(噍貌荀子而噍増入)蚦(大蛇出晉安大者二)
(三圍長十丈行往不舉頭)衻(衣縁儀禮榆衣纁衻禮記復不以衻明非常禮也亦作衻増入)廉(力鹽切陛)
(亷也側隅也不貪也潔也察也廣韻儉也釋名亷斂也貌檢歛也又飛亷風伯又鳥名館名應劭曰飛亷神禽能致風氣晉灼)
(曰身似鹿頭如爵有角蛇尾文似豹又姓)鎌(鍥也亦作鐮)鐮(釋名鐮廉也盖取亷隅之義韓愈苦寒詩衣被)
(如刀鐮又曰新月似磨鐮重増)濂(薄也又溪名重増)熑(火燥車輞絶也)磏(赤礪)簾(箔也釋名)
(簾廉也自障蔽為廉恥也)匳(鑑匳又盛香器亦作籢奩)籢(同上)奩(漢皇后紀字後漢書注鑑匣也増入)
獫(犬長喙見廣韻又琰豔二韻重増)蘞(草名詩蘞蔓于野草木疏似栝樓葉盛而細子黑如燕薁不可食又)
(嚴琰驗三韻重増)斂(收也聚也又地名左傳僖二十八年齊侯晉侯會于斂盂徐音廉又上聲又琰驗二韻重増)
帘(酒帘又臻韻今圈)炎(于廉切熏也熱也熾也火燄也又豔韻今圈)惔(熱也燎也詩如惔如)
(焚韓詩作炎後漢書引詩亦作炎注炎焚言熱氣甚也又談敢闞三韻)淹(衣廉切漬也久留也滯也亦作奄又)
(覃釅二韻)奄(漢郊祀歌神奄留又久觀也詩奄觀銍艾又國名又琰豔二韻増入)閹(宦人主宫門者又男無勢)
(精閉者亦作奄)崦(崦嵫山下有虞泉日所入又琰韻今圈)噞(牛廉切噞喁魚口上見貌又琰釅二韻)
黏(尼占切著也俗作粘又釅韻今圈)溓(考工記輪人雖有深泥亦弗之溓也鄭音粘又琰韻重増)
䈤(其亷切籋也漢袁盎傳䈤天下之口亦作鉗柑拑)鉗(鐵有所劫束亦作鉆鍼通作鈐)拑(漢鼂錯傳)
(拑口不敢復言矣増入)柑(以木銜馬口公羊傳柑馬而秣之漢五行志臣畏刑而柑口又談韻)鉆(鐵鉆鋤也)
(通作鈐今圈)鈐(同上又鈐&KR2302;大犂)黔(黎也黒也黔首以其頭黑也又姓又侵韻)鍼(與鉗同又人名)
(又侵沁二韻)砭(悲亷切以石刺病亦作&KR3175;又豔韻)&KR3175;(又豔韻从㔾㔾音胡感反非从已也今圈)二
十五添(他㢘切益也亦作沾)沾(又前韻今圈)酟(和也張景陽七命酟以春梅謂和羮)
(也重增)甜(徒兼切甘也亦作餂从干戈之干舊从千誤今正)餂(又見下又忝㮇二韻今圈)恬
(安也静也莊子以智養恬从千誤今正)鮎(奴兼切魚名也)拈(掫也指取物也)餂(鉤取也孟)
(子以言餂之重増)謙(苦兼切致恭也不自滿也遜也古作嗛又見下又忝韻今圈)嗛(莊子大廉不嗛)
(漢蓺文志易之嗛嗛司馬相如傳嗛遜而未發又厭也荀子臭之而無嗛於鼻又忝韻増入)嵁(山險貌莊子嵁巖有)
(兩音又覃銜二韻重増)兼(古嫌切并也又釅韻增入)縑(并絲繒又絹也)蒹(葦屬)鶼(比翼)
(鳥)鰜(比目魚)嫌(胡兼切不平於心一曰疑似也憎也亦作謙慊)謙(荀子信而不處謙注謙讀)
(為嫌得信於上不處嫌疑使人疑其作威福也重增)慊(趙充國傳媮得避慊之便注慊亦嫌字重増)二十
六嚴(魚杴切莊也毅也威重也恭謹也不寛也急也風氣淒汵也飾也又姓又戒也昏鼓曰夜嚴漢明帝諱莊)
(相襲謂莊為嚴故姓莊亦呼為嚴又广韻今圈)巖(莊子大山嵁巖之下音嚴又咸韻重増)杴(虚嚴切臿)
(屬方言青齊呼意所好為杴俗作忺)蘞(草味辛毒又鹽琰二韻今圈)醃(於杴切菹也又鹽漬魚)
通用(與銜凡通)二十七咸(胡嵒切卦名感也皆也同也悉也爾雅丘左髙曰咸司馬相如)
(傳上咸五下登三師古曰咸皆也言與五帝皆盛也)諴(和也誠也)鹹(鹽味)函(匱也亦作圅㮀又覃感二)
(韻)圅(又二韻増入)㮀(又二韻)緘(古咸切束篋縢也又索也)瑊(石次玉亦作玪又侵)
(韻今圈)玪(同上)椷(篋也杯也)嵒(魚咸切巖也又嶃嵒山髙貌从品从山與嵒字不同嵒音尼輒)
(切元有圈今正)碞(僭差書畏于民碞又侵韻嵒碞二字即古巖字嶃嵒義與巖巖同僭碞亦取嵒石上陵之義但僭碞)
(與巖字可以重押)攕(師咸切好手貌亦作摻)摻(詩慘摻女手又鹽豏勘三韻今圈)摲(芟也)
(禮記有摲而播也又鑑韻)纖(細也韓愈酬盧雲夫詩樓頭皎月不共宿其奈就缺行纎纎協韻所咸切又鹽韻)
讒(鉏咸切譖也荀子傷良曰讒又陷韻)毚(狡兔)饞(饕也亦作嚵)嚵(同上韓愈月蝕詩曰不食)
(八九無嚵名重増)儳(儖儳貌惡又立持者之税本作總又儳巖未整陣左傳鼓儳可也又勘闞陷三韻)巉
(集韻巉巗髙也或作嶃嵁漸杜甫詩虎之飢下巉碞増入)蔪(蔪蔪麥秀見集韻増入)瀺(瀺灂水聲相如賦瀺)
(灂霣隊重増)諵(尼咸切詀諵語聲諵諵多言又覃韻重増)喃(呢喃語不了又燕語又覃韻增入)二
十八銜(乎監切馬勒口中从金从行銜行馬者也漢張敞傳利其銜䇿又凡口含物皆曰銜周官銜枚)
(氏奉君命而行亦曰銜命又官吏階位曰銜)監(古銜切臨下也頷也察也又鑑韻)鑑(鏡也照也廣韻)
(鑑諸以取月中水又明也亦作鑒又鑑韻)鑒(同上韓愈酬盧雲夫詩怯膽變勇神明鑒協韻音平聲周官以鑒取明水)
(於月無音宜从通用又鑑韻重增)嵌(丘銜切嵌巖山險貌亦作嵁)嵁(莊子大山嵁巗之下又覃添二)
(韻重增)巖(魚銜切險也左傳制巖邑也又峻也董仲舒傳舜游巖廊又嶃巖髙貌又石窟曰巖深通曰洞亦作巗巗)
(通作嵒碞又嚴韻今圈)巗(同上又巉巗増入)壧(漢房中歌壧處頃聽増入)衫(師銜&KR0704;小𥜗也)
縿(旌旗正幅亦作慘襳又宵韻)幓(又宵韻今圈)襳(同上又襳袿長襦俗作襳)㺑(玉篇犬容)
(頭進也又賊也韓愈征蜀聮句中矢類妖㺑重増)纔(廣韻帛青色又咍韻重増)彡(毛飾畫文又思亷切今圈)
芟(刈也亦作蔪)蔪(賈誼傳蔪去不義諸侯又鹽琰二韻増入)杉(木名亦作檆爾雅作煔)欃
(初銜切欃槍妖星廣韻作攙)攙(同上又扶也又侵韻重増)劖(㫁也鐫也亦作鑱)鑱(長鑱吳人云鐵)
(犂杜詩長鑱長鑱白木柄又鋭也鐫也又陷韻)漸(漸漸山石髙峻貌詩漸漸之石亦作嶃又鹽琰二韻増入)嶃
(又豏韻増入)二十九凡(符咸切最括也庸常也皆也輕也大槩也國名漢景帝凡號石奮為)
(萬石君謂摠計也左傳有凡例)䀀(杯也又梵韻从㔾㔾音胡感反从已誤今正)帆(舟上汎風幔亦作䑺颿又)
(梵韻)䑺(又梵韻)颿(同上又馬疾歩又梵韻)渢(渢渢中庸之聲又東梵二韻)氾(鄭地在襄)
(城又姓本姓凡邅秦亂避地於氾水因改焉晉有氾毓又梵韻从已誤今正)
右下平聲二十九韻共增
三百八十三一字圈三百三
十字正七十二字重增三
百二十五字
増修互註禮部韻略卷二
