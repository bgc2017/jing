古今通韻卷十一
翰林院檢討毛奇齡撰
入聲
一屋一屋二沃(二沃三燭)
三覺四覺四質五質(六術七櫛)附九迄
五物八物六月(十月十一沒)
七曷(十二曷十三末)八黠(十四黠十五轄)
九屑(十六屑十七薛)十藥(十八藥十九鐸)
十一陌二十陌(二十一麥二十二昔)
十二錫(二十三錫)十三職(二十四職二十五徳)
十四緝(二十六緝)十五合(二十七合二十八盍)
十六葉二十九葉(三十帖三十一業)
十七洽三十二洽(三十三狎三十四乏)
一屋(獨用)
古韻(屋沃覺藥陌錫職)
回互通轉(寘未霽泰卦隊屋沃覺藥陌錫職)御遇箇禡嘯效號宥屋沃
(覺藥陌錫職)
皮襲美吳中苦雨百韻詩有禮韻所無者䉛字(漬米未離)
(䉛)鋦字(人人牢于鋦)凡宋韻俱無者趚字(牆下深趢趚)
畜字有敕六許六二音其音許六者以與宋神宗諱
頊吁玉切同音士子陳請廻避而當時禮部看詳
不能裁决但云隨經史出處釋音用之致士子惶
惑凡塲屋畜字俱代蓄字不成文理後毛氏増韻
又謂吁玉與許六不同吁是角音許是羽音夫不
能辨音展轉廻避固已可笑若以為吁是嘘口出
聲屬角許是蹙口出聲屬羽則蹙口嘘口何所立
例吾不知所謂嘘口者何等也世多講切法穿鑿
無理往往有此識者正之
增韻添蕭字引周禮甸師註讀縮為証添奥字引衛
詩瞻彼淇奥讀澳為証此俱三聲字照舊不録
角之讀祿畢竟是轉音不是直音故甪在屋部解作
獸名即不然亦獸角挺然之貌全與角字有别漢
四皓有甪里先生是也唐李濟翁作資暇録見角
與屋通每讀作祿遂謂甪即角字之誤係後人偽
為之是皆臆見妄說而今入遵之若科律直謂無
甪字止有角字何少見多怪一至是耶
(一屋)屋(烏谷切舍也夏屋大俎也)剭(易其刑剭註重刑也一曰刑在頄為剭)(墨刑名)牘
(徒谷切書版又樂器周禮笙師掌教舂牘註以竹築地取聲)讀(誦)犢(牛子又采名)殰(殤胎)髑
(髑髏)瀆(水溝曰瀆又四瀆)黷(垢也又黝貌通作瀆易再三黷)讟(痛怨也又謗也)匵(匱也小棺也)
獨(單也老而無子也)韇(所以藏弓矢者又儀禮執筮抽韇藏筮之器)嬻(媟慢也)瓄(玉器又圭)
(名)韣(弓衣)碡(碌碡田器)䮷(騼䮷野馬)&KR2902;(說文通溝以防水)襡(韜藏也禮記斂簟而襡之)
轂(古禄切轂居輪之中為輻所凑)谷(山間水道)穀(百穀之總名又善也禄也)糓(上同)(木名似楮)
(可為𥿄晉書王羲之制窮萬之皮)瑴(䨇玉)(布穀鳥)濲(水名)縠(瑚谷切縐紗也)斛(量名)
觳(盛巵一曰射具)槲(木名)&KR1386;(螻蛄别名)礐(石聲)穀(水聲)蔛(石草)(水菜可食)䶜(齒聲)
䈸(箱䈸盛米器)焀(火貌)哭(空谷切哀聲)䍍(未燒瓦)㲉(卵也)(土墼)秃(他谷)
(切無髪也)䛢(詆䛢狡猾也一曰相欺詆)鵚(鵚鶖鳥名)速(桑谷切疾也召也)蔌(菜茹摠名又蔌)
(蔌陋也)梀(赤梀木名)餗(鼎實)樕(樸樕小木)遬(蹙遬也禮記見所尊齊遬註猶蹙蹙也齊音咨)觫
(觳觫恐懼貌)涑(水名左傳伐我涑川)(牡茅也或作簌)(䗱蟲名)嗽(吮)祿(盧谷切居)
(官所給廩也)碌(多石貌)鹿(山獸)簏(竹箧也晉劉栁書簏通作盝)漉(水下貌)淥(上同)麓
(山足)摝(振也周禮大司馬摝鐸)琭(玉名又老子琭琭如玉言少也)錄(錄錄猶碌碌也)轆(車軌道謂)
(之轣轆一作歴錄)盝(瀝也濯也考工記沃而盝之又竭也通作鹿月令毋鹿陂池)&KR1847;(上同)騼(野馬)
䍡(罜䍡小罟)睩(視貌九辨曼睩)簶(弧簶箭室也出音譜)樚(樚櫨井上汲水木)&KR2688;(上同&KR2688;轤圓轉)
(也通作轆)甪(獸角挺貌一曰獸名又漢四皓有甪里先生)(車聲)蔍(蔍葱草)(祭也)&KR3819;(大雨)
&KR1139;(舟名)鏕(鉅鹿郡名)螰(螇螰蟪蛄也)(捕魚具)(眼浄也)鄜(地名)娽(埤蒼云顓)
(頊妻名又說文隨從也戰國毛遂曰公等娽娽漢馬援傳作陸陸通作錄)熇(呼木切炎氣熱也)豰
(猿屬南都賦縠玃猱延戲其巔)嚛(大歠聲)&KR0796;(羮&KR0796;)族(昨木切宗族)鑿(鑿鏤花葉)蔟
(千木切𧖟蔟攢也周禮有硩蔟氏蔟雀巢)瘯(瘯瘰疥癬也左傳不疾瘯蠡)簇(小竹)梀(短椽)䃚(碌䃚)
(石貌)趗(趗趗局小也)鏃(作木切矢鏑也)僕(蒲木切周禮隷僕又附也一曰僕僕煩瑣貌)
暴(日乾也又顯示也)曝(上同)瀑(飛泉懸水)(短人)樸(樸樕)孰(神六切誰也)熟(食飪)
(也又稔也)塾(門側之堂謂之塾禮記家有塾)淑(善也和也)婌(後宫女官名)扑(普木切小擊也)
(杖也)墣(塊也)醭(酒上生白曰醭)濼(齊魯間水名)撲(拂着也又荀子若馭撲馬未調習之馬也)骲
(骨鏃名也)濮(博木切水出東郡濮陽)樸(棫樸木卜筮龜叢生貌)曰卜轐(車伏兔也)纀(爾雅)
(裳削幅謂之纀註削殺其幅深衣之裳也或作幞)襆(上同)(昌意妻也)木(莫卜切樹木)沐
(濯髪也又水名周禮其浸沂沐)鶩(舒鳬)霂(霡霂小雨)毣(漢鮑宣傳極竭毣毣之思猶蒙蒙也)婺(車輈)
(上束皮以為飾)鞪(說文車軸束也)艒(小艖)福(方六切祐也祥也)幅(布帛廣也)腹(肚)輻
(輪中木之直指者)楅(牛角端横木詩夏而楅衡使不抵觸也)蝠(蝙蝠)葍(覆茅也又詩采葍註惡菜)
(也)複(重衣也又上下有道曰複道)復(重也)鍑(釡)輹(車下縛也)&KR1597;(實竹)鶝(戴勝别名)
伏(房六切伺也藏也又六月三伏之節)虙(虎貌通作伏)服(車内兩馬謂之服又衣也事也習也)茯
(茯苓)澓(伏流也)菔(蘆菔菜名)箙(盛弓弩器)(上同)鵩(鴞屬)馥(香氣)垘(土壅曰垘)匐(匍匐)
(伏地貌)&KR1352;(車軨間皮篋古者使奉玉以藏之江總行李賦口持&KR1352;玉)輹(伏于軸以承輻者)(上同)
復(還也答也又始死以衣招魂曰復)洑(水洄流曰洑)鞴(韋囊曰鞴靫盛箭室也)&KR2056;(地室)
蝮(芳福切蝗類又毒蛇名)覆(反覆也敗也倒也)副(剖也裂也)&KR5284;(假髻)縮(所六切斂也直)
(也)莤(束茅立之祭前灌鬯酒其上是為莤又釃酒謂之莤泲通作縮)蹜(足迫也)謖(起也禮記尸謖)
(晉世說謖謖如松下風)謏(小也學記足以謏聞)樎(馬櫪)(蝍蚇蠖)六(力竹切數也又國名)
陸(髙平曰陸)戮(殺也辱也)稑(後種先熟曰稑)穋(上同)蓼(草長大貌)(上同)勠(并力也)僇
(痴行也)䡜(轓䡜車箱)逐(直六切追也驅也斥也)軸(轂也又卷軸)蓫(蓫蓫草名即馬尾也)
柚(織之受經者曰䄂)舳(舳艫)妯(妯娌)菊(居六切治牆也通作鞠)蘜(上同)掬(撮也)匊
(以兩手奉物曰匊)鵴(秸鵴鳥穀也)鞫(窮理罪人也)鞠(曲也告也養也窮也)(饘)&KR2101;(水厓)
㽤(韭畦)踘(蹋也)朒(女六切朔而月見東方謂之縮朒又縮朒不任事貌)衄(鼻出血又傷也挫也)
衂(上同)恧(慙也)忸(忸怩與恧同)麴(驅匊切麴蘖酒母也又麴塵華青黄色月令有麴衣)
柷(昌六切樂器)俶(善也始也)琡(璋大八寸謂之琡)育(余六切養也長也)毓(稚也又與)
(育同)鬻(獯鬻)昱(日光)煜(燿也)儥(見也動也長也通作賣)賣(衒也通作鬻)錥(鎢錥温器)䋭
(青經白緯絹)堉(肥囊謂之堉)蜟(復蜟蟬未蛻者出論衡)肉(如六切肌肉)粥(之六)
(切糜也又粥粥卑謙貌)祝(饗神之辭又太祝令官名)喌(呼鷄聲)叔(式竹切仲次曰叔)菽
(豆)倏(倏忽犬疾走也)鮛(魚名或作䱙)儵(青黑繒一曰儵儵罹禍毒也)掓(拾也通作叔詩叔苴)
畜(許六切養也田畜也)慉(詩不我能慉謂養驕也一曰痛也賈誼傳二指慉)蓄(積也)稸(上同)
(蔡澤傳力田稸積)㜅(媚也)荲(羊蹄菜)蓫(上同詩言采其蓫)竹(張六切竹木之竹)竺
(天竺西域國名)筑(樂器)築(擣也)茿(萹茿草名)蹴(子六切蹋也逐也)踧(行平易也)蹙(迫也)
(縐也蹂也)顣(顣頞鼻促貌)縬(縮也一曰繒文或作唐張建封傳困不支)䙘(好衣貌)矗
(初六切聳上貌)䎌(飛貌)郁(於六切馥郁香醲也)燠(熱也)澳(隈厓也)彧(文章貌)稶(黍稷)
(盛貌)墺(四方土可居者)隩(上同書四隩既宅)薁(蘡薁草名又薁棣即郁李也)噢(噢咿悲也)䉛
(可以漉米)懊(貪也愛也)肅(息逐切恭也禮記肅客而入註進也)夙(早也)宿(止也守也左傳官宿)
(其業又星宿)蓿(草名苜蓿)鱐(魚名鮀母也又魚腊為鱐)䑿(艒䑿船名)蟰(蟲名喜子也詩蟰蛸在戸)
(風聲)䐹(擊也)䎘(鳥羽聲)䃤(黑砥石)潚(深清曰潚)目(莫六切眼目名目節目)牧
(養也治也又州長謂之牧)睦(親也和也)繆(惡諡也名與實爽曰繆)穆(美也厚也穆穆和敬貌又昭穆)
(廟序)坶(殷近郊地名武王與紂戰坶野)滀(丑六切水聚曰滀又結聚也莊子忿滀之氣)啄
(丁木切啄木鳥)剢(刀鋤)毱(渠竹切皮毛丸也劉向别録作蹴踘史霍去病傳作蹋踘並同)
古韻(屋沃覺藥陌錫職七韻通)
此與東冬七韻相通同是一例既曉三聲則此可不
據自明然又有謂屋沃通覺不通藥者有謂三古
漢魏六朝覺藥不通至唐後始通者有謂屋沃覺
藥袛通職不通陌錫者殊不知兩界之通在入聲
總是一界所謂有入十七部無不通轉是也即以
七韻一部考之亦非唐後始通者按漢莋都夷歌
有屋(食肉衣皮不見鹽糓)有沃(傳告種人長願臣僕)有覺(荒服之外土地磽确)有
藥(本薄發家百宿到洛)有陌(父子同賜懐抱匹帛)謝靈運登白崖亭詩
有屋(拂衣遵沙垣緩歩入茅屋)有沃(援蘿睊青崖春心自相屬)有覺(未若長疎散萬)
(事恒抱朴)有藥(傷彼人百哀嘉爾承筐樂)有錫(榮悴迭去來窮通成休慼)此俱非
唐詩然未嘗覺不通藥亦未嘗屋沃不通陌錫况
由此進考之孟子孺子之歌(滄浪之水濁兮可以濯我足)則屋
覺之通小雅謂天蓋髙(不敢不局不敢不脊)則沃陌之通夏
人歌(四牡蹻兮六轡沃兮去不善而之善何不樂兮)沃藥之通崔寔月令
(河射角堪夜作)覺藥之通堯民擊壤之歌(日出而作日入而息)藥職
之通漢昭帝辭(以承皇天之嘉禄普遵大道之郊域)屋職之通三
略四民語(四民用足國乃安樂)屋藥之通漢語(得黄金百不如得季布諾)
藥陌之通張載七命(華裔之夷流荒之貊語不傳乎輶軒地不被乎正朔)覺
陌之通大雅桑柔(逝不以濯載胥及溺)覺錫之通楊朱歌(天其)
(分職人胡能覺)覺職之通他如禮運(以烹以炙以為醴酪治其麻絲以為布帛)
(上帝皆從其朔)史記刺客傳(天雨粟烏頭白馬生角)淮南子兵略訓
(人不及歩鋗車不及轉轂兵如植木弩如羊角人雖衆多勢莫敢格)類屋沃覺藥陌
錫職錯雜竝見則七韻相通正與平上去三聲比
例俱合况從此再考其為十七部俱通者正瞭然
也說見有入十七部内
(屋沃覺三韻通)
附載行露誰謂雀無角何以穿我屋(雨無正夭夭是㭬哀此㷀獨)三略四民用足國乃安
樂漢潁川謡潁水濁灌氏族(王逸九思哀世兮睩睩諓諓兮嗌喔)班孟堅西都賦食舉雍徹
太師奏樂陳金石布絲竹(東方朔傳臣以為龍又無角謂之為蛇又有足)張載七命目厭常翫
體倦帷幄擕公子而雙遊時娱志于林麓(張衡東京賦所貴惟賢所寳惟縠民去末而反本咸懐)
忠而抱慤(劉楨魯都賦毛羣殪殞羽族殱剥填溪塞畎不可勝錄)崔駰杖頌用以為杖飾以犀
角王母扶持永保百祿(陸機七徴舞唐廷之來儀鳴岐陽之鸑鷟膺天監之休命荷神聰之介福)
(瀣仲長統見志詩騰蛇棄鱗神龍䘮角至人能變逹士拔俗又坐露成帷張霄為幄沆瀣當餐九陽)
代燭隴西謡安陽大角十牛九犢(酈炎見志詩食此萬鐘祿功名重山嶽)揚雄元后誄起常
盈倉五十萬斛為諸生儲以勸好學(左思吴都賦亦猶帝之懸解而與桎梏疏屬也庸可共世而)
論巨細同年而議豐确乎(淮南王屏風賦大匠治之雕刻削斵等化器類庇廕尊屋)郭璞菵草
贊菵草赤莖實如蕪薁食之益智忽不自覺(裴頠女史箴爾形信直影亦不曲爾聲信清響亦不)
濁(司馬彪贈山濤詩苕苕椅桐樹寄生于南嶽上凌青雲霓下臨千仭谷)曺植責躬詩願蒙矢
石建鎮東嶽庶幾毫釐微功自贖(陶潛詩洋洋平津乃潄乃濯邈邈遐景載欣載矚)任昉答陸
(倕賦時坐睡而梁懸裁枝梧而錐握既文過而意深又理勝而詞縟)怨詩行古詞齊度遊四方各
繋泰山錄人間樂未央悠然歸東嶽(蘓伯玉妻盤中詩與其書不能讀當從中央周四角)鈕滔
(母孫氏箜篌賦思超梁甫願登華岳路險悲秦道難怨蜀)夏侯湛玄鳥賦銜泥結巢營居傅桷積
一啄而不已終累土而成屋(謝瞻贈靈運詩履運傷荏苒遵途嘆綿邈布懐存所欽我勞一何篤)
(杜甫赤霄行孔雀不知牛有角渴飲寒泉逢牴觸)李白送魯郡劉長史詩魯縞如白烟五縑不
(成束臨别贈貧交一尺重山嶽)
(屋沃藥三韻通)
附載(史記龜筴傳有介之蟲置之谿谷收牧人民為之城郭)漢書叙傳位過厥任鮮終其祿
博之翰音鼓妖先作(參同契坎離匡郭運轂正軸牝牡四封以為槖籥)費㫤擣衣詩昨暮庭槐
落今朝羅綺薄拂席捲鴛鴦開緼舒龜鵠(陸雲陸丞相誄戒危膏粱收俊白屋五品時訓民神攸)
鑠(班固東都賦盛三雍之上儀修衮龍之法服鋪隨藻信景鑠)西都賦陵隥道而超西墉混建
(章而連外屬設璧門之鳯闕上觚稜而棲金爵上林賦離宫别館彌山跨谷髙廊四注重坐曲閣)
(丘遲何吏部誄眇望周行式瞻林壑灑汰紛埃擯揚流俗)嵇康琴賦下逮謡俗蔡氏五曲王昭
楚妃千里别鶴(馬融廣成頌百草畢落焚萊柞木)又箕背王屋演以榮落易林和氣相薄生
我嘉榖(又桑華腐蠧衣弊如絡女功不成絲布為玉)阮籍碑銘怡神太素簡邁世局隱處巨室
(反真歸漠)
(屋沃陌三韻通屋沃錫三韻通)
屋沃通陌十不如通職之多至通錫則僅有之然而
其通則一也且平聲亦東蒸多而東庚東青甚少
始知五韻通轉四聲皆然當此而猶不悟四門之
妙豈通人耶
附載大雅弗求弗迪是顧是復(易林敏捷勁疾如猿升木彤弓雖調終不能射)薛綜麟頌
懿矣麒麟惟獸之伯世平覿景否則戢足(班固幽通賦雍造怨而先貴兮丁繇惠而被勠栗取弔)
而由吉兮王膺慶于所慼(陸機挽詩夙昔良可悲魂往一何蹙念我平生時人道多拘役)梁昭
(明太子講席詩八邑仙人山四寳神龍澳藥樹求繁稠禪枝詎凋槭)梁簡文帝楚妃嘆漏長宵寂
寂絲蟲繞秋屋玉筯衣前滴(陸雲餞王太尉詩惟帝思庸大典光迪思媚先靈誕膺天篤)贈顧
(驃騎詩沉機駭響幽神廣覿和以同人物歸時育)
(屋沃職三韻通)
賈誼傳疏者或制大權以福天子顏註讀福作偪則
屋作職音若老子禍莫大乎不知足咎莫大乎欲
得註以得讀篤則職又作屋音矣鄭庠以七韻為
一音此在平韻已不合况仄韻乎
詩素絲祝之作織之漢書匍匐叩頭作扶服唯屋職
本通故祝以屋韻字而易形入職匐以職韻字而
易形入屋此則易字相通其七韻蹤蹟又在讀音
之外者不可不曉
七月詩黍稷重穋禾麻菽麥正屋沃職之通詩本音
堅執東蒸不通之說致此句不能協闗中李氏以
為此二句無韻而以下文嗟我農夫與章首九月
築塲圃為韻天下有是章法有是協例乎若周頌
思文莫匪爾極帝命率育與首句思文后稷協則
屋職之顯著者而詩本音又以為無韻其堅執已
說而動多窒礙乃至此
附載闗雎寤寐思服輾轉反側(蜉蝣蜉蝣之翼采采衣服)小雅不敢不局不敢不蹐小
明好是正直介爾景福(周書洪範惟辟作福惟辟玉食)禮器我戰則克祭則受福逸詩轂既
破碎乃大其輻事已敗矣乃重太息(老子禍莫大于不知足怨莫大于欲得)士冠禮祝詞吉月
令辰乃申爾服棄爾幼志順爾成徳(秦始皇瑯琊臺刻石文皇帝之徳鼎定四極誅亂除害興利)
致物(屈原九章眴兮杳杳孔静而幽嘿鬰結紆軫兮離愍而長鞠)越王上夀詞大王延夀萬嵗
長保吳國四海咸承諸侯賔服(六韜紛紛渺渺好色無極我觀其野草菅勝穀)漢昭帝冠詞以
承皇天之嘉祿普遵大道之郊域(晉書皇帝冠祝文令月吉日始加元服皇帝穆穆思弘衮職)
(史龜筴傳天出五色以知白黒地生五穀以知善惡)急就章飛龍鳯凰相追逐河南洛陽人蕃息
(司馬相如賦長眉連蜷微睇綿邈色授䰟與心愉于側)賈誼鵩賦禍兮福所倚福兮禍所伏憂
喜聚門吉凶同域(易林入市求鹿竟無所得又鼎重折足包羞為賊)班固幽通賦神先心以
(定命兮命隨行以消息幹流遷其不濟兮故遭罹而嬴縮)李尤陽徳殿賦青鎖禁門廊廡翼翼華蟲
詭異密采珍縟(張衡思玄賦夕惕若厲以省諐兮懼余身之未敕苟中情之端直兮莫吾知而不)
恧(漢書叙傳總統城郭三十有六修奉朝貢各以其職)蔡中郎筆賦加漆絲之纒束染玄墨以
定色(陸機赴洛詩羇旅逺遊宦托身承華側撫劍遵銅輦振纓盡祗肅)郭璞騊駼贊騊駼野駿
產自北域交頸相摩分背翹陸(上林賦酷烈淑郁宜笑的皪)西都賦草木塗地山淵反覆蹂躪
其十二三乃拗怒而少息(阮嗣宗大人先生傳少稱鄉黨長聞邦國上欲圖三公下不失為九州)
牧揚雄司空箴匪政斯敕苞苴是鬻(曹植思歸賦何曽雲之沈結兮悼太陽之潛匿雨淋涔而)
累注兮心悽悁以慘毒(崔駰仲山甫鼎銘雉膏不食終吉有福)朱公叔絶交詩飛不正向寢不
定息饑則木欖飽則泥伏(周童謡檿弧箕服實亾周國)謝惠連雪賦雪山峙乎西域姬滿申歌
于黄竹(徐陵柑詩上林雜嘉樹紅柑間修竹萬里擬封家千林挺荆國)陸機挽歌夕氣牽徽纆
枝駢或鴆毒(張說再使蜀道魚遊戀深水鳥遊戀喬木如何别親愛坐去文章國)韓愈進學解
月費俸錢嵗縻廩粟子不知耕婦不知織(僧貫休塞上曲戰鬼作陣哭火號出不得)賈島對菊
(詩九日不出門十日見黄菊灼灼耀繁英美人無消息)
(覺藥二韻通)
附載(靈臺麀鹿濯濯白鳥翯翯王在靈沼於牣魚躍)離騷抑志而弭節兮神髙馳之漠漠奏
九歌而舞韶兮聊假日以媮樂(崔寔月令河射角堪夜作)郭璞江賦巴東之峽夏后疏鑿絶㟁
萬狀壁立赮駮(馮衍顯志賦美忠信之救時兮惡詐謀之妄作䀻申叔于陳蔡兮禽荀息于虞虢)
(左延年從軍行從軍何許樂一驅乗雙駮鞍馬炤人白龍驤自動作)庾信述懐詩陽窮乃悔吝
(世季誠屯剥奔河絶世維折柱傾天角成羣海水飛如雨天星落)皮日休酒龍詩銅為蚴蟉鱗鐃
作鱙角吐䖏百里雷㵼時千尺壑(元稹有鳥第二章有鳥有鳥毛似鶴行歩雖遲性靈惡許占)
蓬萊最髙閣梟心鶴貌何人覺(栁宗元鐃歌逆之助圖掎角懼華戎廓封略)王建百花行何處
(不聞樂雪光映樓角逺黄繞籬落)
靈臺詩伏濯鶴躍(麀鹿攸伏麀鹿濯濯白鳥鶴鶴於牣魚躍)四韻相協本
屋沃覺藥之通近有倡為六朝以前覺不通藥之
說(見李氏古韻綱)謂麀鹿四韻上二韻屋角一協下二韻
藥自為協以鶴藥俱藥部字耳烏知鶴鶴本翯翯正
覺部中字耶况離騷以下其為六朝以前者正不乏耶
(覺職二韻通)
附載白駒食我塲藿以永今夕(列子楊朱之歌天其不識人胡能覺)六韜吾觀其吏暴虐
殘賊敗法亂刑上下不覺(易林桎梏拘獲身入牢獄髠刑受法終不得釋)陸機詩澄神玄漠流
栖心太素域弭節忻髙視俟我大夢覺(左思魏都賦菲言厚行陶化染學讎校篆籀篇章畢覿)
(張協七命語不傳乎輶軒地不被乎正朔駿奔稽首委質重譯)
有入十七部(屋沃覺藥陌錫職質物月曷黠屑十三韻通)
十七部通轉専為入聲起見以入聲本十七部祇作
一通故也惟入十七部無無入聲者故又以去聲
之無入者通作回互此正元音調劑之妙有不期
然而然者第十七部合作一通考據頗少惟參同
契與傅遐皇初頌數處可騐其他則仍與平上相
凖或第一部與第四部第四部與第五部連環通
轉如此十三韻則第一部與第四部也其可考者
詩小雅(播爾百穀實函斯活)離騷(汝何博謇而好修兮紛獨有此姱節薋菉葹以盈室)
(兮判獨離而不服)招魂(成梟而牟呼五白些晉制犀比費白日些)荀卿賦篇(涽涽)
(淑淑皇皇穆穆周流四裔曾不崇日)漢費鳯碑(體履柔和温其如玉修孝友于閨閾執忠)
(謇于王室)三略(豪傑秉職國威乃弱殺生在豪傑國勢乃弱)王逸九思(悼楚子兮)
(遭厄沈玉躬兮湘汨何楚國兮難化迄于今兮不易)張衡西京賦(比之東郭莫之能獲)
(乃有迅羽輕足㝷景追括)易林(嵗暮華落陽入陰室萬物伏匿藏不可得)曹植詠死
牛詩(兩畜齊道行頭上戴横角行至凶土頭峍起相唐突)陳琳答難客(太王築室)
(百堵皆作西伯營臺功不浹日)古詩(石上生菖蒲一寸八九節仙人勸我餐令我好顏色)周
祀圜丘詩(休氣馨香膋芳昭晰翼翼䖍心明明上徹)陸機陸抗誄(人玩其華)
(鮮識其實於穆其實因心則)劉孝威雜擬詩(留連降遵極漢家增禮秩)徐昉
狹斜詩(長安有勾曲勾勾不通驛塗逢二綺衣夾路訪君室)楊泉蠶賦(絲如凝膏)
(其白伊雪以為衣裳冠冕服飾)楊戲為季休贊(征南厚重征西忠克統時選士猛將)
(之烈)韓愈招楊之罘詩(易貴不逺復晨夕抱饑渴)進學解(乗馬從徒安坐)
(而食踵當塗之促促窺陳編以盗竊)潮州祭神文(選肉作酒以報靈徳也吹擊管鼓侑)
(香潔也)栁宗元懲咎賦(欣余志之不獲謂炯然而不惑惟懼夫誠之不一)弔
萇弘文(孽孤惴而不食夫孰病百而伸一)李賀感諷(奇俊無少年日車何躃躃)
(我待紆雙綬遺我星星髪)官街鼓(獨共南山守中國漏聲相將無斷絶)章和二年
中詩(雲蕭索田風拂拂麥芒如彗黍如粟)李白君子有所思行(渭水清銀)
(河横天流不息朝野盛文物衣冠何貪絶)
附載賔之初筵既醉而出並受其福(淮南子明照日月澤潤玉石)易林追亡逐北呼還幼
叔至山而得返歸其室(又兩金相撃勇氣均敵日月相敵不破不缺)史記叙傳子羽暴虐漢行
功徳(劉向列女頌及遭暴秦王道缺食治内之道于今廢絶)劉楨魯都賦巉岩廻隔峻巘隠曲
猛獸深潛介禽竄匿(夏侯湛抵疑向若垂一鱗廻一翼令吾子攀其飛騰之勢揺其羽翼之末)
(張衡東京賦強弩重旃朱旄青屋奉引既畢先輅乃發)魏武度闗山詩臯陶甫侯何有失職嗟乎
後世改制易律(孫綽樽銘詳觀兹器妙巧奇絶酌焉則注受滿則側)陸士衡贈馮文羆詩奕奕
馮生哲問允迪天保定爾靡徳不傑(鄭䖍季贈陸雲詩穆穆閶闔南端啟籥庶明以庸帝聰式闕)
(劉禹錫華山歌神仙聿來託以我為闗鑰不見換神骨如此方為嶽雖貴猶碌碌)韋應物因省
(風俗訪道士姪不見去年澗水今亦流去年杏花今又折山人歸來問是誰還是去年行春客)皮
(日休陸龜蒙北禪院避暑聨句封章帷幄編夢寐江湖日擺落函谷塵髙敧華陽幘)戎昱贈韓愈
(古風好我衣服甘我飲食無念百年聊樂一日)
(屋沃覺藥陌錫職緝合葉洽十一韻通)
此十一韻則第一部與第五部也其可考者小雅六
月之章(載是常服我是用急以匡王國)李延年歌(北方有佳人遺世而獨立一顧)
(傾人城再顧傾人國)班固西都賦(徳廣所極僸侏兜離㒺不具集)又都都相望邑邑
(相屬國藉十世之基家承百年之業)鶡冠子(兩治四致間以止息歸時離氣以成萬業)易
林(雷雨三日鳥獸飢乏旅人失宜利不可得)又同木異葉樂人上徳漢書叙傳(彖象)
(大易因史立法)梁宣帝百合詩(含露或低垂從風時偃甲甘菊謝仙方叢蘭卸芳馥)
史記衛世家(牧殷餘民叔始封邑申以商亂酒材是告)反離騷(鳯皇翔于蓬渚)
(兮豈鴐鵝之能捷騁驊騮以曲囏兮驢騾連蹇而齊足)楊戲為董幼室贊(輕財)
(果壯當難不惑以少禦多殊方保業)漢莋都夷歌(食肉衣皮不見鹽穀携負歸仁觸冒)
(險狹)杜篤論都賦(成周之隆乃即中洛遭時制都不常厥邑)長楊賦(人君以元)
(嘿為神澹泊為徳今樂逺出以露威數動摇以疲車甲)鮑照學劉公幹體詩
(曀曀寒野露蒼蒼陰山栢樹廻村露縈山寒野風急)班彪冀州賦(遵大路以北逝兮歴)
(趙衰之采邑醜栢人之惡名兮聖髙帝之不宿)漢郊祀歌(神之徕汎翊翊甘露降慶雲集)
集仲卿妻(長歎空房中作計乃爾立轉頭向戸裏懶見愁煎迫)唐太宗飲馬
長城窟行(揚麾氛霧静紀功銘在石荒裔一戎衣靈臺凱歌入)白居易傷唐
衢(遺文僅千首六義無差忒散在京洛間何人為收拾)李建勲迎神曲(櫑蠻鼉吟)
(塞笛女巫結束分行立)
附載思齊不聞亦式不諫亦入(易林文憂墨墨禍福相雜南北失治東西不得)黄鳥採蓄
既嫁不答念吾父兄思復舊谷(又桑芳將落隕其黄葉)又日以困急不能自復太玄經陽氣
髙縣厥法物仰其墨莫不被則(班固西都賦内則别風嶕嶢眇麗巧而竦擢張千門而立萬户順)
陰陽以開闔(漢書叙傳世宗奕奕思弘祖業疇咨熈載俊髦並作)楊戲作龎士元贊軍師美志
雅氣暐曄惟此義定忘身報國(夏侯湛抵疑吝江河之流不以濯舟船之檝惜東壁之光不以寓)
貧婦之目(李尤陽徳殿賦華蟲詭異密彩珍縟逹蘭林以西通中方池而特立)漢赤蛟歌杳㝠
㝠塞六合澤汪濊輯萬國(錢起李士曹㕔對雨詩春兩暗重城訟庭深更寂終朝人吏少滿院朝)
雲集(栁宗元懲咎賦讒姤結而不戒兮猶斷斷于所執勢危疑而多詐兮逢天地之否隔)
(質物月曷黠屑緝合葉洽十韻通)
此十韻則第四部與第五部也可考者蔡邕述行賦
(唐虞眇其既逺兮常俗生于積習周道鞠為茂草兮哀正路之日淴)魏襄陽歌(譬春之陽)
(如冬之日惟我胡公恩恵難及)張協七命(可以流湎千日可使三軍告捷)吴均贈
朱從事詩(客心已飄蕩相思復非一未得言殷勤先作數行泣)李賀染絲上
春機詩(綵線結茸翠複叠白帢玉郎寄桃葉為君挑鸞作腰綬願君處處宜春雪)
附載(誰謂無羊荷蓑與笠或負其餱三十維物劉向九嘆雪雰雰而薄木兮雲霏霏而隕集)
阜隘隁而幽隠兮石㠁嵯以蔽日(黄庭經長谷元神繞鄉邑天龍散飛惟分别長生至慎房中急)
若十七韻俱通則有叅同契(發號施令順陰陽節藏器待時勿違卦月屯以)
(子甲蒙用寅戌立義設刑當仁施徳二至改度乖錯委曲或以招禍或以致福剛柔斷矣不相涉入)
傅遐皇初頌(歌九功舞八佾鴻澤普皇恩洽民欲得神望塞)韓愈樊宗師
墓銘(惟古于詞必已出降而不能乃剽賊後皆指前公相襲寥寥久哉莫覺屬)
詩賦詞曲總無二韻故詩餘入聲亦十七韻通如孫
光憲謁金門(留不得留得也應無益楊州初去日却羡彩駌三十六)鮮于伯
機念奴嬌(䨇劍千年初合放出羣龍頭角極目春潮濶年年多病如削)類嗟乎
韻類如此猶有無知妄作公然刻詩餘韻者
謝瞻王撫軍庾西陽集别詩有發棹西江隩與逝川
豈復往押似四聲之叶後考復往字是時本刻誤
者原本是往復非復往也註亦云逝川之流豈有
往復之義可見
回互通轉(寘未霽泰卦隊屋沃覺藥陌錫職十三韻通)
此去入合通之例也四聲不全用祇以平上去相通
而不及入聲故謂之三聲此獨以去入相通而不
及平上則又謂之二聲然二聲又不全通祇以去
之無入者十三部與入聲十七部相通使兩界之
不相合者而故為回互以合之謂之兩合又謂之
回互通轉大抵韻有正閏且分經緯五部三聲為
正通兩界回互為閏通五部為正通之經三聲為
正通之緯兩界為閏通之經回互為閏通之緯其
中正變離合兩相叅錯總見元音轉環無不通浹
之妙是韻雖至賾至淆而其一定而不可亂且變
化而不可測有如是也大抵聲音自然之理既以
三聲槩四聲之全復以二聲補三聲之缺既以有
入與無入使三聲截然相分更以有入與無入使
二聲故為錯互初間謂古人用心何以如是深曲
及就字本音約略相按則在倉頡造字之初其字
音字義原即與用韻若合符節雖起聖人于地下
亦若有不自知其然而然者此所謂元韻也說見
後條
寘未六韻通質物月六韻者多而通屋沃七韻者少
御遇八韻則通屋沃七韻者多而通質物六韻者
少即屋沃七韻中其通寘未六韻者則又陌錫職
三韻特多而屋沃覺藥四韻轉少此中原音韻所
為以陌錫職附支思齊微隹灰之後而屈沃覺藥
全不與也然而通例則秩然等一矣故寘未六韻
中字與屋沃覺藥互見者惟在寘韻又在屋韻
牘字從賣徐鍇謂周禮貨賣字借作儥用詩俶載
南畝鄭玄讀作熾菑南畝服匿器名服一作避戲
之為言謔也霽韻繫字則與藥韻約字同釋而其
他寘未霽泰卦隊六部中字可與陌錫職三部比
見者則指不勝詘如債負也周禮作責尚書厥篚
織文或作綕文詩小雅抑之篇國語引作懿儀禮
以髲鬀為被錫尸子以細席為昔席秦始皇之罘
刻石承順帝意以意音億賈誼鵩賦請對以意意
讀作臆詩傳十萬曰億億亦讀作意故月令毋或
差貸貸與忒同史記宋世家衍貸洪範作衍忒周
禮大司馬屬植與左傳宋城華元為植皆有直治
二音成公綏天地賦海岱赤埴協入寘韻周禮塼
埴之工則音直又史阨塞讀賽亦讀簺中庸譬如
作辟如詩孔亟作孔棘尚書明試有作明式者史
無藉無賴也又作籍屬之籍許慎說文讀革作戒
而鹽鐵論引詩以我是用戒作我是用棘鄭箋載
之言則也小雅緜蠻以飲食與車載協故中原音
韻以陌錫職三部分隷支思齊微皆來之後則以
寘未霽六部即支思齊微皆來之去聲也曲韻雖
稍與古韻有别然其暗相脗合處蹤跡具在知音
者自辨之耳
寘未六韻之通屋沃覺藥可考者有詩旱麓(清酒既載騂牡)
(既備以享以祀以介景福)小東(職勞不來粲粲衣服)漢樂章(明徳鄉治本約治本約澤)
(弘大)枚乗七發(原本山川極命草木比物屬事離詞連類)漢書叙傳(欒安褎褎)
(古之文學民具爾瞻困于二司)陸機漢髙祖功臣頌(彤雲晝聚素靈夜哭金精)
(仍頽朱光以潰)太玄度首(積差之貸十年不復)按司本去聲寘部所
收之字來亦去聲即勞來之來與靈臺詩經始勿
亟庶民子來一例
來讀頼與屋沃七韻回互又有太玄遇首(不往來不求得)上
林賦(東西南北馳騖往來)
協音不拘字義如班固東都賦云豈特方軌竝跡紛
綸后辟治近古之所務蹈一聖之險易云爾辟與
易此寘與陌之回互也然皆可彼此互讀假曰辟
君也宜讀璧則險易之易反讀變易之易若曰易
治也宜讀異則后辟之辟反讀作廻避之避協音
之不拘字義如此
嘗讀我行其野之詩(不思舊姻求我新特誠不以富亦祇以異)謂異與特
協不得其例當是葍特一韻富異一韻以寘未御
宥原通轉耳又君子偕老(象之揥也揚且之晳也胡然而天也胡然而帝)
(也)帝與晳無協法或與上文其之翟也隔協帝又
與上文不屑髢也隔協蓋毛詩亦原有隔協者今
得陌錫回互例則異之協特帝之協晳一何快也
他若六韜(動莫大于不意謀莫善于不識)天問(厥萌在初何所意焉璜臺十成何所)
(極焉)高唐(勢薄㟁而相激兮隘交引而郤㑹崪中怒而特髙兮若浮海而望碣石)兩都
(目極四裔獸相枕藉)種種其可指者不止一詞
附載易明夷象獲心意也明不可息也(震象震索索中未得也雖凶無咎畏隣戒也)大有
(象匪其彭無咎明辨晳也厥孚交如信以發志也)詩東門之楊其葉肺肺明星晳晳出車豈不
日戒玁狁孔棘斯干載寢之地載衣之裼(夜如何其庭燎晰晰鸞聲噦噦)楚茨我庾惟億以
饗以祀杕杜期逝不至而多為恤(載芟有實其積萬億及秭)大東尚可載也亦可息也旱
麓以享以祀以介景福(蕩不義從式靡明靡晦)生民不坼不副無菑無害又牛羊腓字之鳥
覆翼之四牡謂之載矣惟其棘矣(思齊古之人無斁譽髦斯士)崧髙王纘三事南國是式
桑柔反予來嚇職凉善背(殷武嵗事來辟稼穡匪懈)左傳鄭子產歌我有田疇子產殖之子產
而死誰其嗣之(屈原離騷路幽昧以險隘恐皇輿之敗績)九章撫情效志兮俛屈自抑刓方以
為圜兮常度未替(又何芳草之早殀兮微霜降而下戒諒不聪明而廱蔽兮使讒諛而自得)惜
(往日寧溘死而流亡兮恐禍殃之有再不畢詞而赴淵兮惜壅君之不識)莊子其欲干飲食之味
耶其寡人亦有社稷之福耶(吴越春秋祝詞去彼吴庭來歸越國觴酒既升請稱萬歳)淮南子
審錯規慮說蔚施伏隠匿其形出于不意(劉向九嘆播規榘以背度兮錯權衡而任意操繩墨而)
放棄兮傾容幸而侍側(太玄礥首將車入虛道不得也出險登丘莫之代也)减首損其恤厲不
至(鋭首銳于時得其適也鋭東㤀西不能廻避也)易林振除禍敗拜受利福又終日卒嵗無
有休息又不生黍稷鬼神乏食(又前頓後躓左跌右逆)張衡思玄賦鼈令殪而尸亡兮取蜀
禪而引世生死錯而不齊兮雖司馬其不晰(楊戲為趙到贊征南祖彊監軍尚篤竝預戎任任自)
封裔(郭璞東海外大壑贊冩溢洞穴映昏龍燭爰有大壑號為無際)秦瑯琊刻石文方伯分職
諸治經易舉錯必當莫不如畫(賈誼弔屈原文讒諛得志方正倒植)崔瑗司隷校尉箴大漢通
變崇弘簡易吞舟之網以濟艱厄(殷臣火浣布賦燎無爍而不焦在兹林而獨眤火焚木而弗枯)
木叶火而無竭(道藏歌飛輪藹太空無形亦無迹蹤路任飛輪蕭蕭起介外)逺夷樂徳歌聞風
向化所見奇異多賜繒帛甘美酒食(江表傳得黄金一笥不如為栁伯騫所識)韓非子而有知
見也人且匿汝而無知見也人且意汝(邉韶塞賦考之古今王伯備焉覽其成敗可法式焉)神
(女賦見一婦人狀甚奇異寐而夢之寤不自識王沈釋時論夫道有安危時有險易才有所應行)
有所適(何遜西州寓直懐郡中游聚詩不見眼中人空想山南寺雙桐傍櫩上長楊夾門植)樂
(府西烏夜飛曲我昨憶歡時攬刀持自刺自刺分應死刀作雜樓僻)顏延年皇太子釋奠詩資此
夙知降従經志逷彼前文規圜矩值(丘希範侍宴樂游苑詩輕黄承玉輦細草藉龍騎風馳山向)
響雨息雲猶積(潘岳懐縣詩小國寡民務終日寂無事白日過庭激緑槐夾門植)馬汧督誄聲
(勢沸騰種落熾旌旗電舒戈矛林立)
又(御遇箇禡嘯效號宥屋沃覺藥陌錫職十五韻通)
屋沃七韻中字多與御遇八部互通如屋部宿字本
夙字也禮記宿離不貸讀作秀離在宥部沃部數
字即促字毛萇曰庶人不數罟是也然曲禮又有
書數方名之數在遇部故穀善也莊子云其以為
于鷇古歌烹伏雌檀弓曰見有覆夏屋者榖鷇伏
覆俱在宥韻魯繆之繆小雅聴之藐藐漢髙紀左
纛蕭相國世家暴衣露蓋繆藐纛暴俱在嘯效號
韻說文曰鞫者究也斆即古學字史記齊世家有
句瀆之山瀆讀如豆即讀亦音豆衛詩瞻彼淇澳
亦作淇奥然奥音育澳亦音奥故史錄囚作慮囚
論語足恭作注恭禮記肉好作受好樂記亷肉節
奏作亷受節奏他如覺部之覺㩁樂字同見效部
藥部之鑿幙度字同見遇部故中庸素隠行怪即
索隠也禮六嘼即六畜漢賦姌嫋作冉弱小雅飲
酒之飫飫讀饇周禮司約註讀司要冬官函人犀
甲七屬讀七注蕩之詩侯作侯祝作即詛也洪範
彞倫攸斁舊作攸蠧解義與壊同漢書食貨志黑
子之著面著為直略切即附麗之義東方朔傳口
無毛者狗竇也竇與瀆通山海經有諸夭之野夭
與沃音義竝同考工記凡陶旊之事髻墾薛暴不
入市暴讀抱亦讀雹漢韓延夀噭咷楚歌服䖍讀
咷為滌故金塗為錯而晁錯又音厝大濩音護而
葛覃是刈是鑊他如國語水涸成梁亦作水沍今
藥有涸字遇亦有涸字喪大記既練居堊室註作
汙室今遇有堊字藥亦有堊字釋義弔者問終也
在嘯韻尚書惟弔兹則在錫韻禮記畏厭溺音匿
在錫韻史記然則溺之音奴弔切又在嘯韻其中
相通蹤蹟實有指不勝詘者况古文通押其可考
據者正多也
箇禡與屋沃七韻回互頗少然考箇韻中字音惟嗾
之讀挫與屋相通做之讀作與藥相通若禡韻則
通見甚多即如禡字是祭名小雅云是類是禡而
周禮肆師有表貉之祭樂書曰詩之言禡與周官
言貉一也又吉日詩曰既伯既禱註伯亦即禡則
禡可通藥又可通陌公然可知至若春秋五霸荀
子作五伯國語亦云若入必伯三國文飛鳴啞啞
讀作阨阨抑詩神假作神格即車駕之駕籀文亦
作格又架有舉閣之義讀格亦讀閣至易繫辭天
下之至賾而不可惡也陸徳明以惡讀於稼切與
亞同音淮南有地名槖臯音作柘臯廣州記交趾
有葑田名駱田隨潮土下然駱又讀架書五流有
宅宅亦讀咤他如嚇之為諕籍之為藉在禡陌二
部均有之其餘炙讀赭唶讀瀉獲讀華與怕讀拍
借讀積射讀石皆彼此互通不可勝數
謝惠連雪賦焦溪涸註涸讀戽與國語水涸成梁讀
水沍一例今遇部有涸字此即回互之通而舊韻
雜收之者又先聴齋司馬說詩謂靈臺次章王在
靈囿與麀鹿攸伏為韻王在靈沼與於牣魚躍為
韻人初笑之聴齋引劉向九歎及顔延之登巴陵
城樓詩為証人始嘆伏(九歎與顏詩俱見後)今舊韻屋部原
載囿字特此字亦究是回互字而雜收之者若躍
之讀要回互固然雖沼是上聲然回互亦原有三
聲間入者要豈無據而漫云然乎
嘯效號諸部中字多與藥部字互見故中原音韻遂
以覺藥二部為蕭肴豪之入正坐此也按史大較
讀作校而孟子獵較詩重較俱讀脚賈誼賦謂跖
蹻亷蹻楚盗名也與矯同音詩四牡蹻蹻又與鉤
膺濯濯協說文削謂之鞞音義皆與鞘同徐曰今
人呼肖而周禮築氏為削即刮割也史相如傳咀
噍芝英漢書作咀嚼禮記少儀執燭抱燋燋或作
爝莊子日月出矣而爝火不息爝亦作燋揚雄傳
散熇蒸詩多將熇熇左思蜀都賦皭若君平屈原
傳皭然泥而不澤皆共有去入二音然則嘯藥之
回互豈偶然者
毛詩匪棘其欲聿追來孝朱註用吴棫說以孝音畜
與欲叶引祭統孝者畜也為証或者非之謂禮記
引詩作匪棘其猶欲是猶之轉與孝字三聲相協
此是正音未聞以祭統釋義為韻凖者信然則祭
統又曰福者備也豈福亦可音備耶其説甚辨今
觀回互之例則寘與屋協效與沃協正是通韻孝
可讀畜欲亦可讀效福可讀費備亦可讀僕兩賢
之阨皆可渙然冰釋矣釋氏云早知燈是火飯熟
已多時為之快然(祭統福者備也福果可音備觀詩旱麓騂牡既備與以介景福)
(協可見辨說非是)
楚詞九辨有竊美申包之盛氣兮恐時世之不固何
時俗之工巧兮滅規榘而改鑿此回互之通也朱
註不曉此例竟將竊美二句分屬上節已為可怪
且註曰固當作同言恐時世不同不為人所信耳
則以不曉韻之故而竟改古人之文恐不可矣按
不固見論語學則不固與重對言輕薄也楚詞亦
習用此字觀離騷恐導言之不固七諫夫何執操
之不固可驗
中原音韻以入聲分附三聲之後與舊韻迥别凡舊
韻有入聲者俱不之附反擇無入聲者附之初亦
甚駴謂曲亦古歌之餘何便矛盾如是及按之回
互通轉則凡所附者與所通無不脗合如以屋沃
附魚模後此即御遇屋沃之通以覺藥附蕭豪後
此即嘯效號覺藥之通以陌錫職附支思齊微佳
灰之後此即寘未霽陌錫職之通是古韻三聲為
經兩界回互為緯經協其常緯通其變在周徳清
倡是韻者極訾韻書為偏音初不知古韻如是而
暗與之合即古人用韻亦未嘗逆料千百世後有
曲韻如是而乃忽有是變通之法此正千古元音
不謀自同者然則今樂猶古樂近人方音亦何嘗
不入古韻而論者必謂三古一韻漢魏一韻唐後
又一韻何見少耶
舊有回互字竟録入本韻中者在藥部最多此由不
識回互一例而竝為錄入今或存或去不能畫一
但其說則不可不曉如七諌涸字(怨靈修之浩蕩兮夫何執操之)
(不固悲太山之為隍兮孰江河之可涸)漢廉范歌作字(廉叔度來何暮不禁火民)
(安作)皆藥部字也今遇部皆有之又九辨有約字(忳惛)
(惛而愁約功不成而無效)竝入效部有鑿字(竊美申包之氣盛兮恐時世之不固)
(何時俗之工巧兮滅規矩而改鑿)竝入號部至陌部之斁字射字
以周頌之在此無斁(在彼無惡在此無斁)大學引詩之在此
無射而遇部遂兼收斁射二字是皆以入作去以
轉音之字作正音者至若屋部有囿字則又以渥
之通宥而遂以去作入如楚詞大招(曲屋歩櫩宜擾畜只騰駕)
(軼遊獵旁囿只)劉向九嘆(莞芎棄于澤州爬瓥蠧于筐麓麒麟奔于九臯熊羆羣而逸囿)
顏延之登巴陵城樓詩(本國周地險河山信重複却倚雲夢林前瞻京臺囿)
類囿固讀欲然何不直取之宥部為簡當也
國風有女仳離(暵其修矣條其歗矣遇人之不淑矣)以脩歗與淑協歗
淑即嘯屋回互字也修是平韻無回互例按詩註
修者乾而縮也故乾脯曰脩然則修原有縮音如
莊子翛然而往翛然而來翛讀作倐此可驗耳
清人之詩(清人在軸駟介陶陶)以軸與陶協陶不讀桃觀下文
抽好二韻則好讀吼陶當讀豆豆吼協軸亦宥屋
回互之例但清人三章惟末章調更而韻亦小變
則第以陶好為韻兩起句無韻此亦從來詩例有
固然者
張衡賦(百禽凌遽騤瞿奔觸喪精亡魂失歸亡趨)趨字讀去聲音趣及與
觸協則音促此回互也接輿歌亦然(已乎已乎臨人以徳殆乎)
(殆乎畫地而趨)莊子有不任其聲而促舉其詩言歌之促
也故樂府前為艶後為趨趨促也
初見回互韻甚以為疑久而耐之又久而豁然今則
觸處皆通矣特所見不廣引據未博祇舉平時所
可記者如屋沃之通八韻則有詩角弓(母教猱升木如塗塗)
(附君子有徽猷小人與屬)離騷(前望舒使先驅兮後飛亷使奔屬鸞凰為予前戒兮雷師告予)
(以未具)揚雄羽獵賦(壯士忼慨殊鄉别趣東西南北騁嗜奔欲)大雅文王
有聲(匪棘其欲聿追來孝)張衡東京賦(輝烈光爥軼五帝之長驟)董仲舒
士不遇賦(不期禄矣庶無過矣)諸詞覺之通八韻則有左傳
(魯人之臯數年不覺使我髙蹈)張協七命(析龍眼之房剖椰子之殻芳㫖方選承意代奏)
傅毅迪志詩(先人有訓我訊我誥訓我嘉務諄我博學)張說和利妃銘
(詩修澣濯嬪風胥效)諸詞藥之通八韻則有抑詩(匪用為戒覆用為虐)
(借曰未知亦聿既髦)漢樂章(雷震震電耀耀明徳鄉治本約)顏延之馬賦(兼飾)
(丹雘縷章霞布)宋玉招魂(秦篝齊縷鄭綿絡些招具該備永嘯呼些)諸詞陌錫
職之通八韻則有小雅頍弁(式燕且譽好爾無射)晉太康童
謡(犁牛耕御路白門種小麥)上林賦(微睇綿邈心愉于側)賈勰齊民要術
(五月及澤父子不相借)諸詞
附載詩小戎文茵暢轂駕我騏馵(六月玁狁匪茹整居焦穫)楊之水素衣朱繡從子于鵠
楚茨樂具入奏以綏後禄(又以妥以侑以介景福)又為豆孔庶為賔為客桑柔作為式穀
征以中垢(有兔爰爰我生之初尚無造尚寐無覺)采薇薇亦作止歳亦暮止杕杜憂心孔疚
而多為恤有杕之杜中心好之曷飲食之(雨無正莫肯夙夜莫肯朝夕)小宛飲酒温克壹醉
日富天命不又抑我生靡樂我心懆懆(又逺猶辰告惟民之則)生民授几有緝御洗爵奠斚
又以祈黃耉以介景福(正月無棄爾輔員于爾輻)蒸民天子是若明命使賦思齊肆成人
有徳小子有造(思文帝命率育陳常于時夏車牽式燕且譽好爾無射)南有嘉魚蒸然罩罩
嘉賔式燕以樂(易象女承筐無實士刲羊無血)太玄經閑瘞塞常因故又割其蠧得我心疾
(又出我入我不可不懼也帶其鉤鞶自約束也素問上之下之摩之浴之)又肖者濯濯孰知其
要(靈樞經皮有部肉有柱血氣有輪骨有屬易林燔我室屈灾及妃后)又玁狁匪度治兵焦
獲又桑葉腐蠧衣弊如絡(又雲作滛雨民無室屋)又無不鑽鑿魯班為輔又有木生蠧還
自尅賊(離騷衆皆競進以貪婪兮慿不厭乎求索羌内恕已以量人兮各興心而嫉妬)又何所
(獨無芳草兮爾何懐乎故宇時幽昧以眩燿兮孰云察予之美惡)天問天命反側何罰何佑又
九天之際安放安屬隅隈多有誰知其數(九辨獨耿介而不隨兮願慕先聖之遺教處濁世而顯)
榮兮非予心之所樂(大招南房小壇觀絶霤只曲屋歩櫩宜擾畜只)荀子強自取拄柔自取束
穢邪在身怨之所搆(鶡冠子主道所髙莫貴約束得地失信聖王勿據)吕氏春秋大匠不斵大
庖不豆(又聴言哀者不若見其哭也聴言怒者不若見其鬬也)淮南子損其有餘而繼其不足
砥礪甲兵時争利于天下(又條修葉貫萬物百族由本至末莫不有序)漢諺鳥窮則啄獸窮則
觸人窮則詐(揚子法言白日以照之江河以濯之)韓非子木之折也必通蠧牆之壊也必通隙
(漢趙王友歌我妃既妬兮誣我以惡讒女亂國兮上曾不寤)後漢桓帝末童謡嚼復嚼今年尚
可後年鐃(桓譚新論人聞長安樂則出門而西向笑知肉味美則對屠門而大嚼)漢書叙傳樂
安褎褎古之文學(東方朔傳口無毛者狗竇也聲嗸嗸者鳥哺鷇也)上林賦振溪通谷蹇產溝
瀆谽谺豁閉阜陵别隖(又盧橘夏熟黄甘橙楱枇杷橪柿楟柰厚朴)班固西都賦收禽㑹衆論
功賜胙陳輕騎以行炰騰酒車以斟酌(又歴長楊之榭觀三軍之校獲)又佐命則垂統輔翼則
成化流大漢之愷悌蕩亡秦之毒螫(揚雄羽獵賦剽禽之紲踰犀兕之抵觸熊羆之拿攫虎豹之)
凌遽(又妄發期中進退屢獲創滛輸夷丘累陵聚)張衡西京賦逹餘萌于暮春昭誠心以逺諭
進明徳而崇業滌饕餮之貪慾(潘岳西征賦賔旅竦而遲御泊恬静以無欲)又丞屬號而守闕
(人百身以納贖豈生命之易投誠恵愛之洽著又考土中于斯邑成建都而營築既定鼎于郟鄏)
遂鑽龜而啟繇(左思魏都賦干戚羽旄之飾好清謳微吟之要妙世業之所日用耳目之所聞覺)
(成公綏嘯賦精性命之至機妙道德之玄奥愍流俗之未悟獨超然而先覺)枚乗七發連廊四注
紛紜玄緑(曹植七啓緄佩綢繆或雕或錯薰以幽蘭若流芳肆)何晏景福殿賦縱横踰延各有
攸注公輸荒其規矩匠石不知其所斵(支遁詩中有冲希子端坐摹太素自強敏天行弱志守無)
欲(蔡邕太傳胡公碑文渉觀憲法契濶文學睹臯陶之闈閫按孔子之房奥)北魏梁州謡蛇利
砲蛇利砲公頭墜地而不覺(馮衍顯志賦坑玄妙之常操實吾心之所樂)傅毅迪志詩先人有
訓我訊我誥訓我嘉務誨我博學(陶潛祭程氏妹文咨爾令妹有徳有操靖共鮮言聞善則樂)
(梁昭明太子七契趙瑟奏鏗鏘之妙子能偕此而為樂乎)李興為諸葛武侯表閭之文遐哉邈矣
厥䂓卓矣凡若吾子難可究矣(沈約梁鼓吹歌於穆君臣君臣和以肅闗王道定天保)韓愈處
(州孔子廟碑惟此廟學鄴侯所作厥初庳下神不以寓)祭張員外文避風太湖七日鹿角鉤登大
鮎怒頰豕豹(李白山中日夕有懐月銜樓間峯泉潄堦下石素心自此得真趣非外借)皮日休
(吴中苦雨百韻詩念澇為之災拜神再三告太陰霍然收天地一澄肅)齊幹長門怨焭焭孤思逼
(寂寂長門夕妾妬亦非深君恩那不借)
二沃(與燭同用)
古韻(見屋部)
回互通轉(見屋部)
廣韻沃部褥字音内沃切初疑内字必肉字之誤後
觀其註曰小兒衣始知果内字也小兒衣即兒藉
俗呼曰衲衲者内音之轉此是方言觀燭部另有
褥字音而屬切可驗
俗呼凍瘡曰凍瘃燭部載其字入斸紐内即漢書趙
充國傳所稱手足皸瘃者皸音軍此亦方言
(二沃)沃(烏酷切灌也潤澤也)鋈(以鐵為質以他金灌沃其外為鋈如詩鋈續鋈錞之類)毒(徒鵠)
(切痛也酷也一曰治也易以此毒天下)纛(羽葆幢也)(上同)蝳(蜘蛛)篤(冬毒切囷也厚也)
督(率也責也催趨也又考工記註中央為督)裻(新衣聲一曰偏衣國語衣之偏裻)(衣背縫也通作)
(裻)鵠(瑚沃切鳥名)䚛(治角也)翯(鳥羽肥澤貌)㿥(鳥白也)礐(山多大石)(灼)
酷(枯沃切極也苛虐也)&KR2968;(禾熟)嚳(帝嚳高辛氏)焅(熱氣)僕(蒲沃切僮僕)告
(古沃切啟告也語也示也)梏(手械)牿(牛馬牢書牿牛馬)䶜(治象牙令白也一曰齒聲)郜(國名)䧊
(大阜)熇(呼酷切熱也)歊(氣出貌)襮(逋沃切刺繡黼文以褗領曰襮詩素衣朱襮)不
(否辭)洬(先篤切雨聲)瑁(莫沃切瑇瑁)&KR2482;(門樞横梁)媢(夫妬婦)褥(内沃切小)
(兒衣)搙(捻搙)(五沃切白牛)
(三燭)燭(之欲切爉炬也)屬(連也付也又屬屬恭貌)矚(視)曯(照也文粹當日而曯之則能延燧興)
(火)爥(上同見東都賦)䌵(綴帶)囑(託)玉(魚欲切石之美者)獄(犴獄所以繫囚)旭
(呼玉切日旦出也又旭旭驕蹇貌)朂(勉)頊(謹敬貌又顓頊髙陽之號)挶(拘玉切持也)
(山行所乗)拲(兩手同械為拲)輂(直轅車一曰大車淮南王傳輂車四十乗)絭(纕臂繩又曲也)(直轅)
(車之縛也又土轝也)梮(輿食器也)鋦(以鐵縛物)局(渠玉切博所以行棊也又部分也)跼
(踡跼不伸)䎤(耕)駶(馬立不定貌)屬(殊玉切附也隷也又眷屬或作属)蜀(郡名又山獨曰)
(蜀)蠋(葵中蟲詩蜎蜎者蠋一曰桑蟲)䙱(玉篇長襦也通作襡晉夏統傳賈充使妓女服袿襡註連腰衣)
襩(上同)鐲(温器)韣(弓衣)襡(說文短衣)欘(木似栁而葉大)觸(尺玉切牴也犯也)觕(上同)
歜(盛氣怒也又戰國顏歜)臅(臆也内則註朖臅膏為餰)蓐(而屬切陳草復生也一曰以茭蒲為)
(薦席謂之蓐韓信傳晨炊蓐食)辱(耻也汚也)溽(濕熱也月令土潤溽暑又儒行飲食不溽註恣滋味為溽)
褥(藉也氊褥也)鄏(郟鄏地名)縟(采色繁也又細也)媷(懈惰也)束(書玉切縛也又五匹)
(為束)欲(余蜀切貪也愛也願也)慾(嗜也媱也)浴(洒身也)鵒(鴝鵒鳥名)鋊(炭鉤也一曰銅)
(屑漢志民盗摩錢質以取鋊)谷(爾雅水注谿曰谷)躅(厨玉切躑躅行不進貌又花名即山石榴)
䠱(上同莊子蹢䠱而屈伸)蠋(蠋蟲名)錄(力玉切記也采也)綠(青黄間色又詩采緑草名)
籙(簏也又圖書通作錄)騄(騄耳駿馬名)醁(&KR0812;醁美酒)淥(水名一曰水綠色)碌(石綵色)逯
(行謹也又逯逯衆也)菉(王芻)䱚(魚名)&KR2990;(謔)曲(丘玉切不直也又樂有曲行軍有部曲)䒼
(𧖟薄也又簟為籧䒼漢周勃織薄曲為生)斸(株木切鋤屬又研也)钃(刺也荀子以狐父之戈钃牛矢)
瘃(寒瘡)欘(斤柄又木枝上曲)足(即玉切股脛也滿也止也)贖(神蜀切貿也又貤取也又)
(納金免罪曰贖)幞(逢玉切帊也一曰裳削幅又幞頭即巾也)襆(上同晉魏舒傳襆被而出)促
(七玉切催也蹙也)趣(上同或作趨)數(細)趗(趢趗謂行歩局促也)俗(似足切風俗)續
(繼)藚(水草)粟(相玉切粟為陸種之首)涑(水名)梀(丑六切梀樗木名)亍(小歩也顏)
(延年赭白馬賦秀騏齊亍一曰左歩為彳右歩為亍彳音斥)
三覺(獨用)
古韻(見屋韻)
回互通轉(見屋部)
角與甪是兩字龣與祿亦是兩字甪祿在屋部角龣
在覺部前人作甪形與角有别必非無謂者今以
詩文角字多協作祿遂欲改甪從角且以甪里書
祿里其既且續龣作祿亦入屋部此皆由不識古
韻押法故致此按魏書江式傳宫商龣徵羽龣即
角也無祿音宋韻收龣入屋部誤
(四覺)覺(古嶽切發也曉也又左傳以覺報宴註大也)角(頭角又宿名又酒器受四升一曰大角軍器又)
(頭髻也禮記男角女羈又芒也觸也校也)龣(東方之音一曰樂器通作角)桷(椽也一曰屋角斜枋)榷
(水上横木所以渡者又漢書榷酤謂如道路設木獨取利者)䡈(車輢上曲銅也通作較)較(通俗文車)
(箱為較又大較大略也又獵較又明也揚子較且易)捔(紲其後曰掎絓其前曰捔)㩁(粗畧而舉之曰揚㩁)
(通作榷揚子為人父而榷其子)珏(二玉相合為一珏)瑴(上同)傕(人名後漢李傕)斠(平斗斛也通作)
(較)梏(直也禮記引詩有梏徳行通作覺)䮤(馬白額)埆(獄也)嶽(五角切詩詁山髙曰嶽又)
(嶽嶽長角貌)涿(州名又姓)鸑(鸑鷟鳯屬)樂(五聲八音之總名)鷟(士角切鸑鷟)浞(濡也)
(又寒浞讒人)灂(瀺灂水小聲)鋜(鎖足)齺(齧也一曰上下相向貌荀子齺然上下相信)汋(激水)
(聲瀱汋井之偶有水者)篧(魚罩或作籗)澩(山夏有水冬無水)捔(攙捔組織)簎(取魚箔也)
捉(側角切搦也捕也)斮(斬)穱(稻田種麥南都賦冬稌夏穱)穛(早取穀也生穫曰穛熟穫曰稰)
朔(所角切月一日也始也又北方也)矟(矛丈八曰矟或作鎙)槊(上同又握槊博塞也)箾(說文)
(以竿擊人也又舞竿也左傳舞象箾曰舞曲名)欶(含吸也)嗽(上同漢鄧通傳文帝病癱通為上嗽吮之)
數(疾也屢也)(橚罘䍐)㮶(木名)斲(竹角切削也)琢(治玉)啄(鳥食也)卓(髙也立也)
桌(上同)倬(大也髙明也)涿(流下滴也又州名)諑(責也訴也又離騷謠諑註毁也讚也)㧻(擊也)
斀(說文去隂之刑)㭬(上同書劓刵椓黥)啅(衆口)噣(鳥生子能自食)剝(北角切裂也刻也割)
(也又卦名)駮(獸如馬食虎豹又木名詩隰有六駮)爆(爇也一曰火聲)駁(馬色不純通作駮)嚗(莊子)
(嚗然而笑)𦢊(皮破)邈(莫角切逺也)藐(紫草又藐藐不經意貌)貌(容也)眊(目少精也)㦝
(美也)毣(好貌)瞀(目不明也)雹(蒲角切雨氷)骲(骨鏃箭)瓟(小瓜)犦(牛名即犎也有力善)
(觸故金吾仗刻犦牛於槊首)鰒(海魚名王莽傳但飲酒啗鰒魚)彴(爾雅奔星為彴)㩧(擊也)𦢊(肉起)
(貌)懪(懪懪煩悶也)&KR2172;(踣也挨也或作撲)跑(秦人言蹴)窇(窖)豰(小豚)璞(疋角切玉)
(未琢者又周人謂䑕未腊者曰璞)朴(藥名厚朴)樸(木素也質也通作朴)墣(塊也淮南子非以一墣塞)
(江)圤(上同)鏷(生鐵)颮(衆多貌一曰飛相擊聲西都賦颮颮紛紛)鞄(攻皮之工)&KR2020;(苦角切皮)
(甲一曰素也或作殻)㲉(鳥卵)確(堅也)碻(上同)埆(地不平又墝埆瘠薄也)愨(謹也又誠也)鷇
(鳥子欲出者)嶨(山多大石也)礐(上同)硞(固也)觳(盛脂器一曰射具所以盛弋又盡也史記雖監)
(門之養不觳於此又無潤也莊子其道大觳)㩁(擊也)塙(髙也)燩(火乾物)濁(直角切不清也)
濯(澣也濯濯大也)鐲(鉦也軍行以節鼓者)擢(拔)(大雨也)(不安貌)握(於角)
(切搤持也)幄(覆帳也)渥(澤也)喔(雞聲一曰喔吚強笑貌)(刑也一曰不殺於市謂之或作剭)
腛(厚脂也周禮革欲其柔滑而腛脂之則濡)箹(小籥)葯(白芷之葉謂之葯淮南子秋葯被風)楃(說文)
(木帳也)媉(好貌)鷽(山鵲赤喙而長尾者又小鳩也莊子蜩與鷽鳩笑之或作雤)逴(敕角切逺)
(也楚辭春秋逴逴一曰驚走貌)趠(上同)晫(明也)踔(跛也一曰&KR1974;踔不常貌)犖(吕角切駁牛也)
(又卓犖超絶也)(啅有才辯也)學(糊覺切受教曰學又法也一曰庠序總名)翯(鳥羽肥澤貌)
确(磽确)澩(涸泉)㿥(鳥白也)觷(治角之工)齪(測角切開孔具)擉(刺取鼈蜃謂之擉莊子冬)
(則擉鼈于江)&KR1029;(齒相近聲)娖(恭謹貌史記娖娖亷謹)齱(酈食其傳註握齱急促貌通作齷齪)
嗀(黒角切心惡未至於歐因嗀出之也左傳君將嗀之)轂(唐書索元禮作鐵籠轂囚首註急束也)謞
(謞謞讒慝)嗃(悅樂也又嚴酷貌易家人嗃嗃)藃(暴木器乾而撓減謂之藃考工記轂雖敝而不藃)豿
(豕聲或作䓼吴都賦封豨䓼)滈(水激聲)搦(眤角切持也又按也)搙(揾也)
古今通韻卷十一
