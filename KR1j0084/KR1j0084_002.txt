古今通韻卷二
翰林院檢討毛竒齡撰
四支(與脂之同用)
古韻(支微齊佳灰支微齊佳灰魚虞歌麻尤)
三聲(支紙寘微尾未齊薺霽佳蟹泰卦灰賄隊魚語御虞麌遇歌哿箇麻馬禡)
(尤有宥)
無入十三部(支微齊佳灰魚虞歌麻尤蕭肴豪)
宋試韻最禁重押有云支枝義異不妨重押籭篩義
同不可重押諸語大抵一字皆有音義同異如支
枝音同而義異此何待言然必支為支持枝為枝
柯則不妨重押萬一既押枝柯又押支葉(晁錯傳支葉茂)
(接)既押支持又押枝梧則在所禁矣籭篩亦然二
字皆下物之器今人所用以釃稻粒者其為音異
義同又何待言則不可重押固也然倘以釃器押
籭以大竹押篩則又何不可者宋韻註中毎見此
語因説有難解故為識此
俗以對扯物裂曰斯初不曉其字今按之正韻中斯
字也説文註斯為析爾雅註斯為離故詩斧以斯
之即析薪之義而史稱厮飬即斯役易旅象初六
斯其所取災王輔嗣註為斯賤之役盖厮亦以斯
得名謂其能析薪為竈下飬也惜後昧此義而但
聞俗音從無行文見此字者亦憾事爾又甕破為
㽄音斯即斯之之義
飢即饑字毛詩饑饉漢詔作飢饉陸韻以飢饑二字
分支微兩部原屬不通舉要註謂飢饑字異而義
同羇機韻異而音同音義並同自當通押夫所謂
通押者謂支可押饑微可押飢也如冬部攻字原
在東部則云舊來塲屋申眀許士子通押庚部清
字不入青部則云若貢舉文字事干條例須俟申
眀至于汎作詩文無妨通押以取諧叶之便是冬
可押攻青可押清但須申眀耳此正通押之例增
韻竟増饑于飢増飢于饑則多事矣又旗旂二字
亦分支微據陸氏之意或以偏傍起見特以其之
傍在支故屬支斤之傍在微故屬微耳若然則飢
几在支饑㡬在微亦是一見但舊注于旗註曰本
作旂于旂註曰俗作旗則周制九旗左傳旗靡國
策七星之旗楚詞乗囘風兮載雲旗皆旗字也豈
皆俗文矣
宋韻舊無居字嘉定間代郡楊伯巖欲増此一字私
作補韻引檀弓何居為証然猶恐科塲定例凡喪
制所出不許録入因與小功不税般請以機封諸
語别列一處乃特著論曰若此者豈可以音義弗
順與喪制所出諸例非程文所宜用一槩屏去則
在當時已求入不得而其後衢州教授俞任禮在
理宗朝尚思上其書使頒行禮部䆒竟不果乃著
論附其後則此一居字乃終宋之世未嘗見録者
而今刻宋韻儼載其字此眀係後人簒入非原本
也(補韻凡百餘字通考廣韻集韻諸書並無收者獨此居字與東部衆字尤部偷字皆錯襍收入)
按韻㑹註云出張氏補遺恐是張貴模韻略一書
然亦未見
陸龜蒙和皮襲美千言詩有雖然苦貧賤未省親嚅
㖇今宋韻俱無㖇字
曾在閩中田觀察座上分韻客有出韻要一書謂支
部中有字引羊士諤和蕭侍御白帝城西村寺
齋沐覽鏡有懐吏部孟員外并見贈詩落句有南
宫有髙歩嵗晏豈磷為証予按宋韻無字即
字書亦不載此必緇字之誤論語磨而不磷湼而
不緇磷緇纂用字也客以磷論語讀吝去聲與嵗
晏句調不合且詠鏡于磷有之于緇何有座皆唯
唯後見李白穎陽别元丹丘之淮陽詩玉顔日緇
磷韓愈北征詩萬世無緇磷俱在真韻平聲至陳
子昂荆玉篇此玉有緇磷南巨川試題賦得沽美
玉緇磷志不移則詠玉亦著緇字始知是訛字
古人用字原不拘義即讀音亦不得過為偏執必
磷衹讀吝皆由不識三聲通轉故也磷庳薄貌去
聲若作水中石解即平聲矣然古人竝不以此分
别磷緇亦有作磷淄者
(五支)支(章施切度也持也通作枝漢書南海獻離支又作栀子虛賦鮮支即栀也又十二辰為支)枝(柯)
肢(體)胑(同上荀子四胑從心)卮(酒器)栀(花名可染)氏(月氏國名閼氏單于后又烏氏姓)榰
(柱也)衼(袛衼尼法衣也)眵(目汁凝也)施(式支切設也又施施自得貌)䙾(䙾伺人貌一曰)
(䙾面柔不能仰者通作施)葹(卷葹草名離騷薋菉葹註宿莽也)鍦(短矛亦作)鉇(上同)釃
(山資切以筐&KR1847;酒猶濾也)廝(上同)籭(竹器可以除粗取細者今作篩)簁(上同)蓰(五倍曰蓰)襹(襳襹)
(羽衣貌)褷(上同)䌳(繒似布者)絁(上同隋史桑土調以絹絁唐志丁嵗輸綾絁)欐(梁欐梁棟之别)
(名)吹(唱追切嘘類)龡(上同)炊(爨也)差(楚思切次也又參差不齊貌)嵯(山不齊曰)
(㠁嵯)䡨(連車也一曰却車而抵于堂謂之䡨)&KR1686;(齒參差也)衰(初追切減也又殺也左傳皆有等衰)
匙(是時切匕也)&KR2878;(飛貌)提(同上詩歸飛提提)禔(安福也)鍉(鑰也)怟(憂也)姼(姼母)
垂(是為切㡬也又自上縋下之稱通作陲漢武詔親視邉陲)陲(上同)腄(東萊縣名漢書飛芻輓粟)
(起於黄腄又祠之罘于腄)倕(重也又人名通作陲)兒(汝移切孩也)唲(嚅唲强笑貌)斯
(息之切此也又語辭又析也詩斧以斯之)廝(同上史記註析薪為廝故竈下飬名廝飬皆賤役之稱)菥
(同上又相如賦葴菥註似燕麥亦作葴斯)凘(流水)澌(水索也)虒(虎之有角者)(小雨)&KR2111;(鸒&KR2111;)
(雅鳥也)禠(福也)螔(守宫别名)雌(七支切鳥母也)貲(即思切財也)訾(毁也又量也史)
(記家亦不訾通作貲漢書以訾為郎)髭(口上須也)觜(宿名)鮆(魚)鄑(城名屬青州)厜(姊知)
(切山巔也)劑(遵支切翦齊也周禮聽買賣以質劑今劵契也長曰質短曰劑)臇(臛臇)疵(疾時)
(切病也黑纇也漢書吹毛求疵)啙(同上)訾(同上禮記非禮之訾通作茈爾雅鳬茈漢書作苻訾)茈(鳬茈)
(草名)骴(殘骨)胔(同上)隨(旬為切從也又卦名國名)隋(順裂肉也又代號)知(珍施切覺)
(也)䝷(以財質也)摛(抽知切布也掞也)螭(蛟屬史記作彲)魑(鬼魅左傳作螭)离(同上說文)
(山神而獸形者)縭(以絲介履也)攡(太玄經有攡萹)馳(直移切驅也)池(沼也又棺上承霤曰)
(池)篪(樂器名)竾(同上月令調笙竽竾簧)謻(門名晉記謻門旦空又臺名即洛陽南宫謻臺前侯)
(王表周有逃責之臺即此責債也)錘(直垂切權也亦作鎚)鎚(同上)槌(蠶簿柱也又擲也楊子槌)
(提仁義)椎(擊也又槌物也張良作鐵椎又終葵椎名以鋭首形似故稱之又鈍也通作鎚)搥(擊也)魋
(尉陀魋結即椎髻通作椎)甀(小口罌)鬌(髪落貌)離(吕移切别也爾雅大琴謂之離)离(眀也)
(通作離)蠡(瓠勺也又外國君長有谷蠡)劙(割也分破也)(同上)黎(同上耿㳟傳黎面流血即)
(𠢐字又黔黎與黧同)(同上)麗(附著也又披麗分散貌又長麗星名通作離)䕻(草木相附麗而生)
褵(婦人褘即帨巾也)縭(上同詩親結其縭)纚(緌也又緇纚韜髪者紼纚筰也)㒿(接㒿白帽也)
攡(睫攡即接㒿以白羽為之)罹(憂也邅也通作離)蘺(江蘺香草)籬(樊也以竹為之名笊籬)㰚
(同上以木為之名柴㰚)漓(澆也又滲漓流貌)灕(淋漓通作漓)璃(瑠璃魏略作流離似玉而眀又)
(玻璃亦西域寶傳作頗黎)鸝(黄鸝亦作鵹)孋(戎國通作驪)穲(苖也又穲穲黍稷行列)醨(薄酒)
驪(馬深黑色)㷰(帷中火也)黐(黏)棃(果名又老也通作黎)黧(黒色通作黎)犂(牛駮者)蔾
(蒺蔾亦作藜)蜊(蛤蜊)&KR4290;(螏&KR4290;蝍蛆也)釐(理也福也又算數十毫曰釐)氂(犛牛尾也又與釐同)
(東方朔傳失之毫氂)嫠(寡婦之稱)犛(牛出西南夷即髦牛也莊子作斄)漦(順流也一曰流涎貌)
(髬髪起貌)梩(鍬也又臿也司馬法周輜輦載梩孟子虆梩)貍(狐屬)羸(倫為切瘦也)
鈹(攀羇切劍如刀者又大鍼名)披(被也開也)被(同上荷衣曰被漢世家甲楯五百被)㱟(割肉也)
翍(張羽)旇(麾也又旗靡貌)耚(耕)陂(班羇切澤障曰陂)羆(獸)藣(草名又筍簴飾)詖
(譣詖)碑(鑿石紀功徳者)襬(裙)卑(賔支切下也)庳(同上)裨(補也益也)錍(斧屬)鈚(同上)
椑(烏椑木)埤(與卑同荀子埤汚庸俗)箄(取魚竹器)鞞(牛鞞縣名)皮(蒲維切肌之表也)
疲(勞也)罷(同上)郫(地名)麋(忙皮切粥名又爛也)&KR1265;(䄞粟)醾(酴醾酒名)縻(繫也又牛引曰)
(縻)靡(同上傅説胥靡謂以鏁相連繫也又散也又月令靡草)劘(分也)蘼(草)蘪(草從水生曰蘪)
(又蘪蕪芷名)&KR2935;(乘輿金飾馬耳)䊳(碎)攠(擊也鳬氏為鐘于上之攠謂撞擊處也)陴(頻彌)
(切城上女墻也)裨(将副曰裨又儀禮註裨衣為衮鷩之屬荀子註六服大喪為上其餘為禆)埤(増土也厚)
(也)脾(土藏)崥(山足也)紕(縁飾邉也喪禮既祥縞冠素紕)彌(民其切益也滿也亦作弥)冞
(深也周布也)䍘(同上又罟也)瀰(渺瀰大水貌)㜷(方言齊人呼母為㜷亦作彌李賀稱母阿彌是)
(也)移(弋宜切易也漢官文書曰移)施(同上衛綰傳以移易為施易)栘(唐棣)匜(盥器又酒)
(器名卮匜)椸(衣架也一曰榻前几也一作柂)扅(門牡謂之扊扅)酏(飲也)暆(暆暆日行貌)蛇(委蛇)
(即逶迤委曲自得之貌蛇虵本一字故莊子又作委虵)佗(同上漢任光邳彤贊又作委佗)迤(同上)䝯
(移與爵賞也)鉹(甑)(氷室也)簃(樓閣邉小屋)䔟(草萎䔟貌)訑(&KR1138;&KR1138;自得貌)衪(衣袖)
祗(巨移切地神又安也大也古作示)祁(徐也大也又衆多貌)岐(山名又二達謂之岐)跂(足多)
(指也)伎(同上詩惟足伎伎)蚑(蟲行貌又長蚑蠨蛸别名)軧(轂之旁出者)怟(愛也)疷(病也詩俾)
(我疷兮)隳(許規切壊也)墮(上同)隋(周禮大祝隋釁註血祭曰隋釁)睢(仰目視貌五行志萬)
(衆睢睢)觽(角錐鋭耑可解結者)䥴(鼎屬又曰傍氣周官眡䘲十煇三曰䥴)倠(仳倠醜貌也淮南子)
(嫫母仳倠)闚(缺規切門中視也)窺(小視)規(居窺切為圓之器又正也求也)&KR2620;(子規鳥也)
摫(抓摫裁制也梁益間裂帛為衣曰摫)瞡(小見貌荀子學者之嵬瞡瞡然)羇(居支切寄也)羈
(馬絡頭也又髻也内則剪髪為鬌男角女羈)竒(不偶也史李廣數竒)畸(殘田)剞(劂)掎(偏引也)
犧(許羇切牲也又伏犧太昊氏)羲(氣也又羲氏官名通作犧)隵(毁也)戲(於戲歎辭)曦(日光)
&KR2714;(蠡也勺也又木名)巇(嶮巇山險貌又罅隙也楊子巇可抵乎)欹(去支切持去也又以箸取)
(物曰欹)觭(角一俯一仰)䗁(長足蟲)徛(舉脛有度也又聚石為渡之名)碕(義見上又曲岸名)
榿(蜀木名可為薪)(不正也)欹(上同)踦(一足也跛也)﨑(﨑嶇)㥓(&KR2223;㥓儉急也)竒
(渠宜切異也詭也又離竒盤戾貌)騎(跨也)錡(三足釡又鑿屬詩又缺我錡)琦(玉名一曰玩也)
漪(於基切水文也通作猗)椅(梓屬)猗(歎詞又長也美也説文犗犬也)禕(美也珍也文選候其禕而)
旖(旗舒曰旖旎)宜(魚竒切適理也又肴也又祭名尚書宜于祖)儀(容也匹也法也又方言來)
(也)轙(車銜載轡者)㕒(厜㕒山險貌)涯(水際)崖(岸)鸃(鵔鸃鷩鳥也漢侍中冠之周禮鷩冕)
(即此)檥(整船向岸曰檥又幹也)為(逺隨切造也又母猴名)麾(許追切旌旗所以指麾也)
(與戲同又通撝詩麾之以肱)撝(手指麾也又裂也)戲(大将之旗曰戲與麾同史稱戲下是也)噅
(口不正言)虧(去雖切缺也)(同上考工記函人註革無)媯(居規切姓也)溈(水名)
逶(於雖切逶迤)委(委委行曲貌)倭(同上詩周道倭遲又順也)萎(草枯也)痿(痺病)䴧
(䍼鹿鹿之美者)蜲(澤鬼即蜲蛇也齊威公田于澤見之)危(魚為切不安也㡬也又宿名)峗(三峗)
(山名通作危)腄(珠追切瘢眡也)箠(節也又扑責之器漢定箠今當笞者笞臀)䪎(山之切鞍)
(鞘一曰垂貌)蠵(悦疑切大龜也)
(六脂)脂(旨之切膏屬)袛(敬)隹(職追切鳥短尾者一曰鳺䲽也詩作鵻)鵻(同上)騅(馬蒼)
(色)錐(鋭也又鑽器名)萑(萒蔚草名)尸(式之切主也陳也通作屍易師或輿尸)屍(死者)鳲
(鳲鳩布榖)蓍(蒿屬可為筮草)師(疏支切衆也範也又卦名又姓)篩(竹名可為船又除粗取細之器)
(本作籭)獅(狻猊也)螄(螺螄)衰(所追切寖徼也)榱(椽)鴟(處脂切鳶屬又怪鳥也一)
(名鵂鶹)胵(鳥藏曰膍胵)推(初䂓切排也擇也尋繹也)蓷(萑也)誰(視為切孰也何也又)
(誰何即譙訶詰問之義漢有大誰卒主譏察者)脽(凥也又地名漢祭厚土于汾隂脽上)蕤(儒追切草)
(木實也又花垂貌本作甤)緌(冠纓之垂者又旄從竿下曰緌)㮃(白㮃木名)䅗(禾四把曰䅗)私
(相咨切不公也又女謂姊妹夫為私)綏(息追切安也又轡也又退軍為綏春秋傳出戰交綏又通緌即)
(旄緌也王制下大綏又綏綏匹行貌)雖(蟲似蜥蜴者又設辭)濉(水名)荽(胡荽今名延荽葷菜名張騫使)
(西域得之)趑(千咨切行不進貌)咨(即思切謀事曰咨又嗟也)諮(上同)資(貨也人所齎持)
(也一曰助也取也又禀受之稱)姿(態也通作資)齎(持也裝也又送也又齎咨歎詞)姕(妓姕婦人貌妓)
(音羇)粢(祭米)齍(黍稷器周禮奉玉齍)齊(綆也裳之下緝者曰齊衰又下衣總名朱雲傳攝齊)澬(涔澬)
(久雨也又水名)䆅(積禾)嗺(遵綏切山髙貌亦作崔)崔(詩南山崔崔)茨(疾時切茅茨盖)
(屋者又蒺藜名)薺(蒺藜通作茨逸詩有采薺)餈(稻餅也周禮糗餌粉餈)瓷(瓦器)&KR2621;(大雨聲)
追(陟雖切逐也逮也)䨨(雷也)絺(丑支切葛之細者)瓻(盛酒缾也出師頌借書一瓻通作鴟)
墀(直宜切階上地也天子以赤塗之曰赤墀)坻(水中坻也又髙地名左傳有肉如坻)泜(水名)遲
(徐行也久也又棲遲息也通作夷荀子陵遲夷易貌)䜄(語諄䜄也荀子衆積䜄䜄乎)菭(水衣也又菭)
(菊名)治(理也)耛(耘)持(執)蚳(螘子也周禮有蚳醢通作貾貝黄質白文曰餘蚳)貾(餘貾貝名)
阺(陵阪為阺)岻(山名)縲(倫為切大索也)纍(向上纍纍聨絡貌又無罪而死曰纍楚辭湘纍)蔂
(盛土籠也通作虆蘲)樏(山行所乘者亦作欙)絫(十黍為絫律厯志不失絫黍)(㟪山貌)儽(弱也)
嫘(黄帝妃亦作)(求子牛也月令作累牛)藟(葛藟亦作虆蔓也)夷(以其切傷也等也平)
(也芟也又四裔名)峓(嵎峓東表之地)洟(鼻洟禮記垂涕洟)恞(悦)姨(妻之姊妹同出為姨)䧅
(隇䧅險也)桋(木名)荑(刈也周禮稻人以水殄草而芟荑之左傳通作夷作芟夷)胰(脂胰脊肉可練)&KR1795;
(行平易也通作夷詩有夷之行)跠(蹲踞曰跠通作夷周書乃夷居)蛦(&KR2209;蛦蟲名)痍(傷也通作夷後漢書)
(謂金鎗曰金夷)侇(尸也通作夷周禮凌人共夷槃注侇尸名)夤(敬也又維也淮南子九州外有八夤)寅
(東方辰名)彞(宗廟器也周禮六彞通作夷眀堂位有雞彞又常也法也)惟(以其切思也謀也獨也又)
(語詞亦作唯)維(綱也繫也凡舟車所皆曰維)遺(失也贈也加也餘也又小便曰小遺)濰(水名在瑯)
(琊)壝(堳埒也又壇也)&KR1414;(蜰&KR1414;神蛇見則天下旱)(旌也)(目病)㕧(喜其切唸㕧呻也亦)
(作屎)屎(同上詩民之方殿屎)咦(笑貌)伊(於箕切因也又姓又語詞)洢(水名禹貢作伊在豫州)
咿(喔吚强笑貌)黟(黒水也又縣名)飢(居竒切餓也)肌(肉)龜(居追切甲蟲)騩
(馬黑色又大騩山名)耆(渠宜切老也又瘡曰瘢耆)愭(恭也)鰭(魚脊骨也羞魚夏右鰭)䰇(馬鬛)
葵(渠為切菜也又花名其種不一又通揆詩天子葵之又終葵椎名)楑(椎也即終揆)鄈(地名)
(通作葵春秋葵丘)眉(旻隨切目上毛也方言謂老曰眉)嵋(峨嵋山名)湄(水草之交又水際也)
(通作麋左傳孟渚之麋)麋(鹿屬通作眉荀子伊尹無須麋)麛(鹿子)郿(扶風地名)楣(門上横梁曰楣)
(又檐也)瑂(石似玉)黴(黴黧垢腐貌)悲(逋追切慼也)紕(攀羇切繒疏也又繆也)
丕(大也)伾(伾伾有力也又衆也)秠(黑黍一稃二米)駓(馬黄白襍色今桃花馬也)豾(貍也)銔(刃戈)
(也又左傳靈姑銔旗名)鉟(同上)怌(慢也揚子柔則怌)批(手擊也)狉(狉狉羣走貌)逵
(渠為切九達道也)馗(同上)䕫(一足獸也又國名又人名又䕫䕫悚懼貌)騤(馬行貌)戣(㦸屬)犪
(牛名山海經云出岷山)頯(而顴也亦作頄)頄(同上易壯于頄)&KR2214;(䑏&KR2214;醜貌)毗(頻夷切厚也輔)
(也又體柔曰夸毗又犀毗胡帶鈎名)比(和也竝也)㮰(檐楣也)膍(厚也詩福禄膍之通作脾)(蒿)
(䠸體柔亦作毗)貔(豹屬)魮(文魮異魚能産玉江賦文魮孕璆)鈚(犂錧别名)琵(樂器名推)
(手為琵)阰(山名在楚南楚詞朝搴阰之木蘭)尼(女夷切猶昵也又女僧名)怩(忸怩心慙貌)
秜(稻自生者)跜(躨跜虬龍動貌)旎(旖旎旂舒貌)蚭(䖡蚭即蜒蚰也)(餌)邳(貧為切下)
(邳縣名)岯(山再成曰岯又大岯山名)伾(地名書至于大伾)帷(有隨切幔也)胝(丁支)
(切趼也疧也禹手足胼胝)婎(許伊切妣婎醜貌)巋(丘追切小山也又丘名)狋(牛隨)
(切犬怒貌)
(七之)之(止思切適也至也又語詞)芝(瑞草名又水芝荷也土芝芋也又五藏之液皆曰芝)菑(側思)
(切田一嵗曰菑又臿也瓠子歌楗石菑)椔(木立死曰椔通作菑荀子身如斷菑)緇(黒紺色考工記七入)
(為緇謂七染也)錙(六銖為錙)輜(軿車載衣物車前後皆蔽以其累重故曰輜重)淄(水名通作菑田單傳)
(有臨菑)鶅(雉名)詩(書之切發言為詩)邿(國名在東平春秋取邿)蚩(赤之切蟲名又)
(妍蚩對美之稱又蚩蚩愚貌)媸(醜也)嗤(笑)時(市慈切候也又是也)旹(上同)塒(雞栖在垣)
(曰塒)蒔(種也)鰣(魚名)而(如池切汝也又頰毛為而又語詞)髵(獸作鬛貌)耏(頰邉毛也輕罪)
(不至髠完其耏鬢曰耏)洏(漣洏流涕貌)陑(地名湯升自陑)胹(煑也爛也左傳胹熊蹯)聏(和也)
(莊子以聏合驩)栭(梁上柱也又小栗曰栭又内則芝栭註無花葉而生者)(燕也荘子鳥莫智于)
鮞(魚子也國語魚禁鯤鮞又魚之美者東海之鮞)輀(喪車)㖇(嚅㖇口吻伺人之貌)思(息兹切念)
(也又助詞)䰄(多鬚貌通作思左傳于思)偲(切責也)颸(風也)罳(罘罳屏也謂織絲之文如罘網然)
緦(十五升布曰緦三月服也)絲(𧖟絲也又十忽為絲)司(主守也又候也)伺(候也灌夫傳作候司)覗
(竊視也)&KR1217;(竹名)兹(子之切此也爾雅蓐謂之兹荀子龍兹註龍鬚席也)孜(處也勤也)孳(生也)
(又孳孳勤貌)仔(克也任也)滋(水名又溉也益也又與孜同孔叢子滋滋汲汲)嵫(崦嵫日入處)鼒
(小鼎)鎡(同上又鎡基鋤之别名)耔(壅禾根也)芓(上同周禮甸師註芸芓)詞(以慈切言辭)
辭(理辠為辭又文名)辤(不受也通作辭楊修傳絶妙好辤)祠(春祭曰祠又祀總名)柌(鎌柄)
慈(疾時切愛也)磁(石可引鐵者)鶿(鸕鷀水鳥亦作鴜)兹(龜兹國名)癡(丑之切不慧也)
笞(擊也)齝(轉噍曰齝亦作)飴(與其切餳也)頥(頷也飬也又卦名又楚謂多言為夥頥)
(室東北隅也又飬也)台(我)貽(遺也)詒(贈言也又莊子誒詒失魂魄貌)圯(楚謂橋為圯)瓵
(甌瓿也)怡(悦)眙(舉目貌又盱眙地名)僖(許基切樂也又諡法小心畏忌曰僖)嬉(戯也又美)
(也)娭(同上樂志神來宴娭)嘻(歎聲)熹(炙也熾也又諡法有功安人曰熹)禧(福)釐(同上漢紀)
(祠官祝釐)熙(興也廣也又熙熙和樂貌)譆(痛聲)熺(火盛也)欺(去兮切謾也陵也)魌(醜也)
(又䫏頭曰魌即方相逐疫者)倛(魌也荀子面如蒙倛)僛(醉舞貌)娸(醜也枚乘賦詆娸)姬
(居台切美也又姓又妾謂之姬)朞(匝嵗也)期(同上又一嵗服為期)其(語辭又祝其地名即夾谷也又)
(不期邑在瑯琊)基(址也始也業也本也)棋(木也律書萬物根棋)箕(簸也又宿名)萁(梁曰薌萁又菜)
(名)錤(鎡錤鋤也)踑(踞也)諆(欺也謀也亦作)醫(於其切療也)噫(歎)譩(恨也又痛)
(聲)懿(痛聲)疑(語其切惑也似也)嶷(九嶷山名)觺(觺觺角利貌)其(渠宜切指物之)
(辭)期(信也㑹也又八達謂之崇期)棊(奕子也亦作棋)棋(左傳不如奕棋)旗(旗常之總名又熊虎)
(為旗)蜝(彭蜝小蟹亦作蜞)淇(水名)&KR0722;(弁飾)祺(吉也)萁(豆莖也)琪(玉屬東方之美有醫無閭)
(之珣玗琪)&KR0722;(弁飾)璂(周禮玉璂象邸)綦(蒼艾色又履飾又極也)鶀(小雁史好射鶀雁)蘄(草名)
(州名又求也又馬銜三都賦結駟方蘄)祈(同上又徐也告也)麒(仁獸)騏(馬青驪色)䀵(式之)
(切眴也)
古韻(支微齊佳灰五韻通)
此合兩部為一部者支微齊佳灰五韻通此一部也
又與魚虞歌麻尤五韻通此又一部也合之總成
一部此即論例所謂徴音有正有變者苐支微齊
之通佳灰之轉人皆知之唯呉棫韻補不識通轉
例有誤以本韻為通者則有資雌斯蛇兹私諸字
誤以轉韻為叶者則有皆喈偕街佳垓陔開娃厓
臺排哉才財諧孩胎來釵儕哀淮諸字
此通轉不煩引據約舉之如漢語毋説詩匡鼎來老
子天下熙熙皆為利來繁欽定情詩何以慰别離
耳後玳瑁釵漢房中歌大海蕩蕩水所歸髙賢愉
愉民所懐類
(支微齊三韻通)
(佳灰二韻通)
(支微齊佳灰魚虞歌麻尤十韻通)
十韻多見之三百及漢魏六朝詩總是無入聲者為
一類此大凡也苐一詩十韻頗有而其間數韻分
通者反多偏枯如支微佳灰竝通魚虞尤而五微
通尤者少亦並通歌麻而佳灰通歌麻者少若八
齊則在諸韻中槩不多見實則微齊佳灰古曽不
分原不必于彼見贏于此見絀耳或謂支微齊佳
灰魚虞是一通支微齊歌麻又是一通魚虞歌麻
不竝見于諸韻之間則左傳伯姬繇(車脱其輻火焚其旂不利)
(行師敗于宗丘六年其逋逃歸其國而棄其家)琴操哀慕歌(先王既徂長霣異都哀喪)
(腹心未寫中懐追念伯仲我季如何梧桐萋萋生于道周)大雅抑詩(用戒不虞敬爾威儀)
(無不柔嘉白圭之玷尚可磨也斯言之玷不可為也)息鄹操(禮樂凌遲吾將焉歸将適唐都)
(悠悠之魚還轅息鄹)黄庭經(藉以紫宫丹城樓俠以日月如眀珠萬嵗照之非有期)招
魂(君無下此幽都些其角嶷嶷些其身若牛些恐自遺災些)魏武精列(莫不有終期何)
(為懐此憂思想崑崙居志意往蓬萊時過時來微)陸雲贈顧尚書(根分來在愛感)
(往思載離載合且懽且憂感彼逺道吝兹延娛)鮑照合歡詩曹子建隴西
行(合歡詩譬如影追軀飲共連理杯寢共無縫裯生作比目魚死為同棺灰)隴西行厯厯種白
(榆問客平安否客言主人持然後持一杯慎莫使稽留齊姜亦不如)其於支魚歌麻
尤諸韻往往竝見特不能遍舉耳
附載(參同契吐正吸外邪晦朔未嘗休不得澄清居自謂必延期腐露其形骸)又玉陽嘉黄
(芽不肖毋與俱對談吐所謀留念深恩惟)又為女所拘不得淫奢進退合時
(支微魚虞四韻通)
漢劉章耕田歌(深耕穊種立苗欲疏非其種者鋤而去之)或云是疏去押
或云是疏之押總無不可疏去為魚虞三聲疏之
即支魚之通也若莊子青青之歌(青青之麥生于陵陂生不布施)
(死何含珠為)陂與珠協為是助詞越采葛歌連協不一
(號絺素兮將獻之弱于羅兮輕霏霏越王悦兮忘罪除羣臣拜舞天顔舒増封益地賜羽竒)雖
未必真春秋時詩然其韻自確其他漢魏六朝如
賈誼惜誓(駕太乙之象與白虎騁而為右騑)魏武秋胡行(飄颻八極與神)
(人俱思得神藥萬嵗為期)徐偉長七喻及室思詩(七喻大宛之犧三江之魚)
(室思詩重新而忘故君子猶所譏寄身雖在逺豈忘君須臾)陸士龍贈顧尚書
詩(惟願我子徳與福俱雖天之佑亦我之私)王襃僮約(結網捕魚繳絲彈鳬登山射鹿)
(入水摶龜)郭璞山海經足訾讚(見人則呼其名足訾)焦仲卿妻(十三)
(學織素十五學裁衣十六彈箜篌十七誦詩書)東門行古詞(行吾去為遲白髪時下難)
(久居)其為通押皆章章者雖此是古韻不是律韻然
偶見王建贈王處士詩白居易代夢得吟(王詩松樹當軒)
(雪滿池青山掩障碧紗㡡白詩人間閒在不如吾局勢雖殊未必遲)在律詩亦曾通
押雖失律例然亦惟支微魚虞諸韻本通故有此
耳然則律韻之謬即遵律時亦尚多藐忽而易代
之後反奉為金科何耶
嘗讀左思魏都賦卷首疑其逐節末句似韻非韻不
能遽定(有云土風之乖也習俗之殊也固非自得之謂也以釋二客競于辯囿也峻危之竅)
(也)及讀其末節末句則毎句必韻(有云吹律暖之也箴規顯之也)
(未若申錫章之為逺也安得齊給守其小辯也哉)然後知乖殊之押正灰
魚之通其謂囿與竅則去聲苐二部之未嘯宥也
或云寘未與宥通與嘯效號不必並通然從宥通
轉則彼此不礙所謂合通則無不通者即不然或
以謂韻屬上二節為灰魚之三聲亦無不可若支
魚灰魚則賦中均有之其又云列宿分其野荒裔
帶其隅巖岡潭淵限蠻隔夷即支魚之通耳
附載(賔之初筵賔既醉止載號載呶亂我邉豆屢舞僛僛)班固靈芝歌因露寢兮産靈芝乗
三德兮瑞應圗配上帝兮象太微(蔡中郎短人賦熟地蝗兮蘆即且繭中蛹兮蠶蠕須請視短人)
兮形若斯(班固東都賦義正乎揚雄事實乎相如匪惟主人之好學盖乃遭遇乎斯時)張衡思
玄賦纚朱鳥以承旗拓若華而躊躇(子虚賦楚王乃駕馴駁之駟乗雕玉之輿靡魚須之精旃曳)
眀月之珠旗(劉楨魯都賦天漢指隅國子水嬉)黄庭經横下三寸神所居中外相距重閉之
(參同契黄中漸通理潤澤逹肌膚初立則終幹幹立未可持)又迭興更遇時功德不相殊阮藉
(詠懐詩昔年十四五志尚好詩書被褐懐珠玉顔閔相與期)魏眀帝白紵篇大雅移風易俗王化
基琴角揮韻白雲舒(韓愈贈侯喜詩我言至切君勿大魚豈肯居沮洳)毛穎傳簡牘是資天
下其同書(李白行行游且獵篇邊城兒生年不讀一字書)劉長卿罷攝官後將還舊居留辭李
(侍御樗散材因棄親交跡已疎獨愁㸔五栁無事掩雙扉)
(佳灰魚虞四韻通)
説見前
附載易林典冊法書藏在蘭臺(又醜女無媒孤困獨居)徐幹七喻三江之魚禽蹯豹胎
(陳孔璋栁賦有孤子之細栁獨么枰而剽殊隨枯木于爨側将並寘于土灰)道藏歌心端情自恢
名入九龍廬(又錬胎返嬰孩南陵拔夜居)
(支尤二韻通)
支尤通毛詩最多隨舉緑衣氓載馳俱是(緑衣女所治兮俾無)
訧兮(氓送子渉淇至于頓丘)載馳無我有尤不如我所之外此則左傳史蘇
占楚詞左傳不利行師敗于宗丘(楚詞寗戚歌而飯牛世孰云而知之)以至漢
魏間亦多用此韻如漢趙王之歌(為王餓死兮誰者憐之吕氏絶)
(理兮託天報仇)魏武詩(何為懐此憂莫不有終期)韋玄成自劾詩(嗟我小子)
(于貳其尤隊彼令聲申此擇辭)賈誼鵩賦(徳人無累知命不憂細故芥蔕何足以疑)班
昭東征賦(貴賤貧富不可求兮正身履道以待時兮)上林賦(拖蜺旌靡雲旗前皮)
(軒後道游)古豔歌何嘗行(但當飲美酒炙肥牛寒苦嘗相隨吾中道與卿共别離)
王粲雜詩俱是(王粲詩舘宅光纒里士女滿荘馗自非聖賢國誰能享斯休)餘
見前
附載易爻渙有丘匪夷所思(賁終無尤也當位疑也)七月取彼狐狸為公子裘小雅何
人斯倚于畆丘作為此詩(管子天之時也地之枝也人之謀也)老子其安易持其未兆易謀
楚詞九章盛氣志而遇之被離謗而見尤(又反離羣而贅肬待眀君其知之)又曼予目以流觀
(兮冀壹反之何時鳥飛返故鄉兮狐死必首丘惜誦恐重患而離尤君罔謂汝何之)逺逰吾將
往乎南娭沛罔象而夷猶(披衣歌不以故自持無心而不可與謀)荀卿成相篇聖知不用愚者
謀前車已覆後未知(易林不見叔姬使伯心憂)又寒燠失時雖耗無憂吳越春秋解憂釋患
使無所疑出不忘命入不被尤(淮南子獻公之賢欺子驪姬叔孫之智欺于堅牛)文子談叢篇
五聖之謀不如逢時(太玄傒首次七與禍期也次八非厥猶也)班彪閒居賦登北嶽以髙游親
釋躬于伯姬西都賦登龍舟建華旂(東都賦誦虞夏之書詠殷周之詩講羲文之易論孔民之)
春秋(梁竦賦熙太清之悠悠指丹海以為期)班偼伃賦託長信之末流永終死以為期又
顧女史而問詩哀褒閻之為郵(馮衍顯志賦來者不可與期願横逝而無由)甘泉賦登鳯皇兮
翳華芝駟蒼螭兮六素虬(羽獵賦張竟埜之置罘曳彗星之飛旗)魏卞蘭太子賦崇先聖之弘
基遵二儀于大猷(賈誼鵬賦天不可與慮道不可與謀遲連有命鳥識其時)嚴忌哀時命懐隠
憂而歴兹衆孰可與深謀(曹植七啟於是蹊填谷塞榛藪平夷縁山置罝彌野張罘)列女傳數
諌獻公得其罪尤聰眀逺識麗于文詞(張衡西京賦摭紫貝搏耆龜搤水豹馽犀牛)魏文帝豔
(歌何常行摴蒱六博對坐彈碁日暮䠞廹殊不久留)古詞讀曲歌朝日光景開從君良燕游願如
(卜者䇿長與千載龜)
(佳灰尤三韻通)
説見前
附載易无妄无妄之災或繫之牛(剥象切近災也終無尤也)詩四月侯栗侯梅莫知其尤
終南有條首梅錦衣狐裘(黍苗我車我牛蓋云歸哉)十月之交不知我謀田卒汙萊易林季
子多才使我不憂(萊人歌景公死乎不與埋三軍之士不與謀)楚詞天問恒秉季徳焉得夫朴
牛何往營班禄不但還來(王逸九思忽風騰兮雲浮從安期兮蓬萊)劉向九歎遭紛逢凶蹇離
尤兮垂文揚采還往來兮(班固幽通賦罹填塞之阨災曾不得乎少留)陳孔璋正欲賦我獨無
此良媒天水混而光流(班倢伃自悼賦仍襁褓而罹災將天命之不可求)參同契上察河圗文
(下察地形流中稽于人心參合考三才)夀陽樂夜相思望不來人樂我獨愁
(支微齊佳灰歌麻七韻通)
十韻無魚虞尤而但有歌麻是為七韻雖支通歌麻
十倍于微齊佳灰然偶一有之即不可謂無其例矣
今但舉微齊佳灰相通者則楚詞九歎(懐蘭芬而挾蕙葩兮)
(佩江蘺之霏霏握申椒與杜若兮冠浮雲之峩峩)馬融廣成頌(鎮以瑶臺純以金隄)
(樹以蒲栁被以緑莎)黄庭經(丹莖紫條翠靈柯七㽔玉籥閑兩扉)淮南子(平而不可)
(阿眀而不可苛覆沾萬物無不槖懐)琴操哀慕歌(見前)南風操(反三山兮商岳)
(嵯峨負圗書兮委羅沙擊石拊石兮淪幽洞微鳥獸蹌蹌兮鳯皇其來儀)皆可引類至
支通歌麻則另是一部具見于後
杜甫柴門詩囘首望兩崖其氣如燔柴二佳韻即接
以麻部一十九韻此正佳灰之通歌麻人不識韻
妄謂首四句另為韻耳至十九韻中有地僻日夕
佳句則雖好講古韻如鄭庠吳棫亦不知之矣何
也以宋韻麻部無佳字也今得此七韻通例則崖
柴合麻部可以瞭然識麻部原有佳字則地僻日
夕佳在佳部亦得在麻部亦得俱可以瞭然矣必
如此始可讀柴門詩亦必如此始可讀古詩
附載(道藏歌乞免五難中制召諸夭魔靈岳不崩陷福地更鍊胎)甘泉賦増宫㠁差駢峩峩
兮岭巆嶙峋洞無厓兮(劉向九歎折芳枝與瓊華兮樹枳棘與薪柴掘荃蕙與射干兮耘藜藿與)
(蘘荷)
(支歌麻三韻通)
支通歌麻多于本韻之自通其字之偏傍諧聲凡从
多从皮从也从可類皆兩韻出入即古釋字家亦
多互註作宛轉音如周禮滹池即滹沱禮記蛾子
時術之音作蟻子史記韓長孺傳褆取辱與多取
辱同論語多見其不知量也正義云多即古祗字
史記貨殖傳千石魚陂漢書作魚波後漢書汪汪
若千頃波世説作千頃陂周禮註犧尊鄭康成讀
娑尊淮南子常娥即呂氏春秋之常儀也他如迤
之為蛇靡之為磨蠡之為蠃㕒之為峨一字兩形
彼此通音者不可勝數即一字一形兩下互讀如
差之讀雌又讀义涯之讀移又讀霞臡之讀泥又
讀挪離之讀俚又讀羅類又指不勝詘則其關通
蹤蹟瞭然可見今取其通用諸字見諸書傳者錯
襍引據雖不必旁搜然亦大槩可睹已詩有羔羊
(羔羊之皮素絲五紽)有兎(雉罹于羅我生之初尚無為)丘中有麻(彼留子嗟将其)
(來施施)左傳驂乘歌(牛則有皮棄甲則那)漢髙戚夫人歌(横絶四海)
(又可奈何雖有矰繳将安所施)莊子(安與之相靡必與之莫多)三略(柔有所設剛有所施)
(弱有所用彊有所加)道德經(聲音之相加前後之相隨)史記叙傳(周公綏之天下)
(和之)天問(殷授天下其位安施反成乃亡其罪伊何)楚詞漁父詞(何不淈其泥而)
(揚其波何不餔其糟而啜其醨)張衡清歌(雎鳩囘和精魂相移)子虚賦(南山峩峩)
(崔崣崛﨑)羽獵賦(以臨珍池隘以江河)盧諶詩(契潤百罹足蹈幽遐)邯鄲淳
曹娥碑(在洽之陽大禮未施嗟喪慈父彼蒼伊何)
附載易革象不可以有為也行有嘉也(儀禮士冠禮字辭爰字孔嘉髦士攸宜)淇澳緑竹
猗猗如切如磋(柏舟實惟我儀之死矢靡他君子偕老副笄六珈如山如河象服是宜)女曰
雞鳴弋言加之與子宜之(東山親結其褵其新孔嘉)節南山有實其猗喪亂弘多憯莫懲嗟
賔筵飲酒孔嘉惟其令儀(小弁析薪柂矣予之他矣)棫樸奉璋峩峩髦士攸宜卷阿既閑且
馳惟以遂歌魯閟宫是饗是宜降福孔多(管子其形安而不移能守一而棄萬苛)又相切相
磋各長其儀老子聲容相和前後相隨(莊子何少何多是謂謝施)又行不知所之居不知所
為與物委蛇而同其波(吳越春秋日已馳矣何不渡為事寖急矣将奈何)黄澤謡黄之池其馬
歕沙(靈樞經隂陽之道孰少孰多隂道偶陽道竒)招魂軒䡼既低歩騎羅些蘭薄户樹瓊木籬
些(又娭光眇視目曾波些被服纎縞麗而不竒些)孔子臨河歎狄水衍兮風揚波舟楫顛倒更
相加歸來歸來胡為斯(列子吾與之虚而猗移不知其誰何)淮南鴻烈解轉化推移得一之道
而以少正多(又炎之若火凌之若波敵之静不知其所守動不知其所為)又好憎煩多禍乃相
隨(史記自序立俗施事無所不宜指約而易操事少而功多)劉向九歎珮江蘺之霏霏冠浮雲
之峩峩太玄爭首陽氣汎施不偏不頗(耎首木衝振其枝三却鈎羅)楚詞九歌衝風起兮水
横波駕兩龍兮驂螭(天問幹維焉繫天極焉加八柱何當東南何虧)又簡狄在臺嚳何宜玄鳥
致貽女何嘉(逺游二女御九韶歌令海若舞馮夷)又舉斗柄以為麾游驚霧之流波揚雄反
騷超旣離乎皇波欽弔楚之湘纍(嚴忌哀時命氣涫鬱而若波操規矩而無所施)又不如下游
乎清波孰侵辱之可為(東方朔七諌㧞搴玄芝兮列樹芊荷橘柚萎枯兮苦李旖旎)王袞九懐
(蹇驢服駕兮無用日多修潔處幽兮貴寵沙劘張衡思玄賦天地絪緼百卉含葩處子懐春精魂)
回移(西京賦炙炰夥清酤多皇恩溥洪澤施甘泉賦樵蒸昆上配黎四施東燭滄海西耀流沙)
子虚賦湧泉凊池芙蓉䔖華(又深林巨木嶄巖參差九嵕嶻嵲南山峩峩)上林賦雙鶬下玄
鶴加怠而後發游于清池(劉卲趙都賦布濩中林緣林延阿從風發曜猗靡雲披)徐幹齊都賦
罛鱣鮷網鯉鯊拾璸珠藉蛟螭(馬融廣成頌魴鱮鱏鯿鰋鯉鯊樂我純徳騰躍相隨)傅玄晋
(饗神歌烝烝永慕感時興思登歌奏舞禮樂其和)漢鐃歌上邪我欲與君相知韓敕孔廟禮器
碑上合紫臺稽之中和下全聖制事得禮儀(孟珠十曲將歡期三更日㝠歡如何走馬放蒼鷹飛)
馳赴郎期(韓愈裴少尹墓銘支分俗離各為大家)李華詠史詩艷質誠可重淫風如禮何周王
惑褒姒城闕成陂池(劉禹錫馬嵬行貴人飲金屑倐忽舜英姿平生服古丹顔色其如何)
三聲(支紙寘微尾未齊薺霽佳蟹泰卦灰賄隊各三韻通)泰卦多一韻
支韻字讀音原多三聲如从竒从卑从義从比从氏
从靡从委从丕从知俱三聲竝讀故釋名義者宜
也裁制事物使合宜也古有義姓亦作宜姓智與
知同音禮記民有血氣心知之性鮮能知味皆讀
作智故六韜以智協疑王叔師九思以義協池他
如嬉戱離罹差次遲滯隳墮皆彼此互讀即古文
讀音如檀弓疑汝于夫子疑即擬字周禮九拜七
曰竒拜竒即倚字書洪範斂時五福馬融改時為
是漢書王貢傳湼而不緇顔師古讀緇為紫况而
之為爾芝之為芷醫之為醷祠之為祀比比皆是
由此推之三聲可知耳餘見論例
三聲他不具論祗舉一事字詩采繁于沼于沚協公
侯之事蔡中郎詞命公三事協式是百司易益象
下不厚事協自外來也韓子令貍執䑕協上乃無
事則一事字而可以讀平可以讀上可以三聲各
通亦可以三聲合通即一字而通轉類俱騐之矣
檀弓曳杖歌泰山其頽與梁木其壊哲人其萎協正
三聲之証而説者又謂萎皆讀平古無讀上聲者
則上聲賄韻儼載其字而無學之人敢于妄言如
此何也苐舊韻萎字下有註云又上賄部今俱刪
去以古讀字寛原無成音既具三聲復載通轉則
何字不可諧押必局局耑註數部陋矣他倣此
韓愈永貞行睒閃跳浪相嫵媚媚本去聲在寘韻此
正以三聲押支韻者而韻㑹不識三聲竟増媚字
于支部中引韓愈此句為証則認客作主矣宋韻
雖不載此字然其中三聲溷列處如此正多説見
東部
淮南泰族訓有四韻而三聲分合皆備者清眀條達
易之義也恭儉尊讓禮之為也此各三聲也寛裕
簡易樂之化也刺㡬辨義春秋之靡也此合三聲
也
附載易无妄固有之也不可試也(繫詞仰則觀象于天俯則觀法于地觀鳥獸之文與地之)
宜尚書洪範無偏無陂遵王之義(六韜将不智則三軍大疑)小雅既醉威儀孔時君子有孝
子何人斯我心易也否難知也(弼風悦懌女美美人之貽)太玄減首減其疾不知危也瀏漣
之減生根毁也(裝首装無攡禍且至也季仲播軌送其死也)莊子其動也天其静也地其鬼不
祟其魂不疲(楚詞忽神奔而鬼怪精皎皎以往來)九章昔君與我成言兮曰黄昏以為期羌中
道而回畔兮反既有此他志(班固西都賦横被六合三成帝畿周以龍興秦以虎視)東都賦宮
室光眀闕庭神麗奢不可踰儉不能侈(陳孔璋大荒賦華盖建杠招搖樹斾攝提運杓文昌承魁)
參同契朝暮敬祭祀夢寐感慨之(又若夫至聖不遇伏羲始畫八卦效法天地)劉向九歎志
升降以髙馳建虹采以昭指(又陳不占戰而赴圍挾人筝而彈緯)上林賦車騎雷起驚天動地
先後陸離離散别追(馮衍賦攢射干雜䕷蕪兮結木蘭與辛夷光扈扈而揚耀兮紛郁郁而暢美)
(王粲七釋不以志易道不以身後時進徳修業與世同理)漢郊祀歌靈禗禗象輿轙楚詞思
郢篇宗鬼神之無次心皇惑而自悲(張華鷦鷯賦提挈萬里飄颻逼畏體大妨物形瓌足瑋)王
逸九思沐浴兮天池靡量兮仁義(四皓歌唐虞世逺吾將安歸富貴之留人不如貧賤之肆志)
東方朔七諌恐犯忌而干諱然怊悵而自悲(班彪北征賦鵾雞鳴以嚌嚌泣漣落而沾衣)蔡邕
(釋誨予惟悼哉害其若是天髙地厚跼而蹐之曹植七啟凌轢諸侯驅馳當世揮袂則九野生風)
慷慨則氣成虹蜺(髙唐賦殊無物類之可儀道互折而層累)左思魏都賦牽膠言而踰侈假倔
彊而攘臂(又日不俱麗世不兩帝天經地緯理有大歸)吳都賦珍木猗猗竒卉萋萋蕙風如薰
甘露如醴(劉向列女頌以為世基必死無避魏皇太子頌眀徳敬忌鍾天之釐)蔡邕彈碁賦
中隠四企易使騁馳(郭景純水馬贊馬實龍精爰出水裔渥洼之駿是勒是蹄)謝莊宣貴妃誄
綢繆史舘容與經緯陳風緝藻臨彖分微(潘岳楊荆州誄孤嗣在疚僚屬含悴赴者同哀路人增)
欷(馬沂督誄戎釋我徒顯誅我師以生易死疇肯不二)懐縣詩春秋代遷逝四運紛可喜寵辱
易不驚戀本難為思(又願言族舊鄉畏此簡書忌袛奉社稷守恪居守職司)晋樂饗神歌作民
之極莫匪資始克昌厥後永言保之(齊北郊歌詔禮崇營敬饗元時靈正丹帷月肅紫墀)沈約
(髙士贊猶玉在泥湼而不緇身棲逺跡名重前紀)荀朂東西廂歌胥子倍密憲兹度楷觀頣飬正
降福孔偕(應場詩毛羽日摧頽凡百敬爾位以副饑渇懐)玉臺新詠音徽空結遲半寢覺如至
(雀勞利歌詞雨雪霏霏雀勞利長嘴飽滿短嘴飢)魏武帝塘上行感結傷心脾夜夜愁不寐
(王建雉將雛曲時時土中鼓兩翅引雛拾蟲不相離)李白大鵬賦入乎汪湟之地逆髙天而下垂
(白居易立部伎詩長令爾輩調宫徵言將此樂感神祇)元稹寄源休境外為偏師進退多欺貳
韓愈病鴟髙風送追隨肯顧鴻鵠志(劉禹錫秋螢引撮紋妖鳥亦夜飛翅如車輪而已矣)
又(同上十六韻通)
説見論例
附載小雅田卒汙萊禮則然矣(易遯有疾憊也無所疑也)无妄不可試也窮之災也繫
詞神而化之使民宜之(國語引周詩天之所支不可壊也)詩將仲子仲可懐也亦可畏也渭
陽悠悠我思瓊瑰玉珮(陟岵夙夜必偕由來無死)屈原九章亦非余心之所至也又衆兆之所
咍也(離騷委厥美而歴滋芬至今猶未沬又騰衆車使徑待指西海以為期)又折瑶枝以
繼佩相下女之可詒(荀卿賦篇一徃一來結尾以為事)宋玉九辨隂陽不可與儷偕眀月銷鑠
而減毁(楚詞傷時篇百貿易兮傳賣才德周兮列施)劉向九歎曽哀悽欷心離離兮還顧髙丘
泣如灑兮(班固幽通賦窮與達其必濟將蛇絶而㒺階)班彪賦鵾雞鳴以嚌嚌心愴悢以傷懐
(束晳閒居釋束子閒居門人並侍下帷深譚隠居而咍)劉向列女贊齊姜公正言行不怠勸勉
晉文返國無疑(佹詩閭娵子奢莫之媒也嫫母刀父是之喜也)張衡東京賦春秋改節四時逓
代蒸蒸之心感物増思(秦東觀刻石文常職既定後嗣循業長承聖治羣臣嘉徳袛頌聖烈請刻)
之罘(讀曲歌古詞歡但且還去遺信相叅伺契兒向髙唐須臾儂自來)皮日休貪官怨下者皆
(尉史毒者如雄虺肉袒受鞭笞治者行仁義)
又(支紙寘微尾未齊薺霽佳蟹泰卦灰賄隊魚語御虞麌遇歌哿箇麻馬禡尤有宥各三韻通)泰卦多一
(韻)
又(同上三十一韻通)
支微五韻與尤通三聲者毛詩最多如大東(熊羆是裘百僚)
(是試)十月之交(亦孔之痗我獨居憂)蕩(匪上帝不時殷不用舊)皆是若召
旻以止茂協苴則正支魚通尤之三聲也(召旻草不潰茂)
(如彼棲苴無不潰止)至歌麻三聲見詩者有蘀兮(風其吹女倡予和女)
車攻(兩驂不猗舍矢如破)諸章而豳風七月流火九月授衣
因不識三聲致吳棫朱子皆不能註殊不知此即
微之通歌而并通歌之上聲者一經道破曠若發
矇然則三聲可少耶他若易鶴鳴子和與爾縻協
六韜知化與知移協(易鶴鳴在隂其子和之我有好爵吾與爾縻之)六韜政
(之所施莫知其化時之所在莫知其移)皆歌麻支微三聲自通唯桑
柔末章則並通支魚歌尤十韻全部(桑柔民之未戾職盗為冦)
(諒曰不可覆背善詈雖曰匪予既作爾歌)而註詩者仍不能押三聲之
關繫如此有謂尚書洪範無偏無頗與遵王之義
協此亦支歌之三聲因明皇不解三聲故改頗為
陂不知陂之與義亦即支三聲也陂為分三聲頗
為合三聲此兩無礙者唐人三聲故明白如是部
有白樂天效陶詩栁子厚道州碑皆可騐(白詩家醖傾已)
盡村中無酒貰坐愁今夜醒其奈秋懐何(栁碑欽惟聖王厥道無涘世有頌辭益疚其多)
附載易鼎象失其義也信如何也(蹇象往蹇來譽宜待也王臣蹇蹇終無尤也)既濟象何
可久也吉大來也繫詞爻之詞也易之序也(詩文王帝命不時在帝左右)裳裳者華左之左之
君子宜之破斧又缺我錡四國是吪(賔之初筵賔載手仇室人入又酌彼康爵以奏爾時)左
傳繇詞為雷為火為嬴敗姬(管子弱子下瓦慈母操箠)屈原九章不清澂其然否虚惑誤又以
欺又翼遥遥其左右伴張弛之佳期(離騷固時俗之流從兮又孰能無變化覧椒蘭其若兹兮)
又况掲車與江離(周語不禋于神而求祝焉神必禍之不親于民而求用焉民必違之)三略天
地神眀與物推移變動無常因敵轉化(張衡西京賦既定且寜焉知傾陁大駕幸乎平樂帳甲乙)
而襲翠被(劉向九歌烏獲戚而驂乘兮燕公操于馬圉蒯聵登于清府兮咎繇棄于埜外)天問
(永遏夫羽山夫何三年不施伯禹腹鯀夫何以變化)又啓棘賔商九辨九歌何勤子屠母而死竟
分地(賈誼弔屈原文彼尋常之汙瀆兮豈容夫吞舟之魚横江海之鱣鯨兮固將制于螻螘)易
林長面大鼻來解已憂(史記叙傳反侵周禾王人是議)荀子成相篇論臣過反其施愚而上同
國必禍太玄周首出我入我吉凶之魁(陳琳大荒賦追玄漠之造化邀卓立而獨竒)韋孟諷
(諌詩正遐由近殆其兹怙嗟嗟我王曷不斯思青驄白馬問君可憐下都去何時見君復西歸)
無入十三部(支微齊佳灰魚虞歌麻尤蕭肴豪十三韻通)
魚虞通蕭肴豪而支微五部不與焉故得分支微十
韻魚虞八韻為兩大部不然則袛一支韻而無入
十三韻皆盡通矣今兩界之中似微齊佳灰與蕭
肴竝通者少要亦偶然不及耳今按柏舟(汎彼柏舟在彼)
(中河髧彼兩髦實惟我儀之死矢靡他)賔筵(載號載呶屢舞僛僛不知其郵側弁之俄)二
詩以及戰國䇿諺(亡羊而補牢未為遲也)王逸九思(欲入兮深谷下)
(有兮雄虺左見兮鳴鵙右睹兮呼梟)同聲歌(同氣好相求譬如影追軀飲共連理杯膠漆未)
(為牢)楊雄荆州牧箴(金玉砥礪象齒元龜貢篚百物世世以饒)李尤辟雍
賦(重譯響應抱珍來朝南金大賂玉象犀龜)劉向列女傳(衛君不聽後果遁逃許不)
(能救女歌載馳)參同契凡七八處(日月相撢持雌隂化黄包凝神以成軀蝡動莫)
不由(又内懐金華外為狂夫母隠子胎子藏母胞乍沈乍浮)又混而相抱巍巍尊髙又閑絶
奸邪難以愁勞莫之能留(又朔旦日受符月晦日相包威光鼎乃嬉)又配合相包雌雄相須各
序元基傾危國家(又五行之初清而無瑕脱出其包肉骨如飴)皆支微十韻全
協然祇肴豪韻初亦疑之及考折楊栁古詞(嘿嘿施行)
(違厥罰隨事來末喜殺龍逢桀放于鳴條)班固幽通賦(媯巢姜于孺筮兮旦算祀于契)
(龜宣曹興敗于下夢兮魯衛名隘于銘謡)則灰蕭竝見雖上聲秦風權
輿及參同契亦祇合巧皓而無篠然亦偶然不足
為據也説見論例
叶民(夏禹襄陵操三顧吾門不入父子道衰嗟嗟不欲煩下民)春(左貴嬪楊后誄縣名日月垂萬春焉)
(嗚呼庶妾感四時焉)辰(參同契是非歴臟法内觀有所思履行步斗宿六甲以日辰)人(荀子成相篇請)
(布基慎聖人愚而自專事不治)釿(黄庭經天庭地關列斧釿靈臺盤固永不衰)敦(弼風北門王事敦我)
(政事一埤遺我)蠲(楊雄太常箴我禮斯袛我粢孔蠲匪僭匪忒君子攸宜)顔(木蘭詞借問復為誰感激)
(彊其顔)羮(古紫騮馬詞中庭生旅穀井上生旅葵舂穀持作飯採葵持作羮)一(參同契白者金精黒)
(者水基水者道樞其數名一)
總是有入無入囘互作叶但自民至蠲皆真殷元刪
先五韻中字以去入寘未霽之通質物月曷黠屑
回互獨多則平韻亦多此皆自然之妙不可强也
一即質部中字若羮則寘未霽與陌錫職囘互之
例以第二部與第一部兩合亦惟陌錫職最多故
然耳
枚叔七發末章一字(使之論天下之精微理萬物之是非孔老覽觀孟子持籌而算)
(之萬不失一)初以為無韻及觀揚子雲甘泉賦(於是欽柴宗祈)
(燎薰皇天臯揺太乙舉洪頤樹靈旗)然後知一字是韻與支韻字協
者參同契特其一也若左思吳都賦一與類協(董蓼)
(非一海苔之類)此正去入回互者在平上為叶在去入為
囘互韻類秩然(一本讀噫似支部中字原不必叶但支部從來未收此字故不敢増)
(入耳)
五微(獨用)
古韻(見支部)
三聲(見支部)
無入十三部(見支部)
(八微)微(無沂切隠也細也無也又賤稱又骭瘍為微詩既微且尰)薇(菜名)溦(浽溦小雨)(懸物鈎也)
霏(芳菲切雰也)菲(芴也又菲菲茂貌)馡(馡馡香氣也)妃(后之次者)騑(兩驂為騑又行)
(貌)非(不是也責也)匪(少儀車馬之美匪匪翼翼通作非)誹(謗)餥(餱也)扉(户扉也)飛
(翥)騛(馬逸)蜚(蟲名)婔(江婔神女名)緋(絳色)裶(曵夜貌相如賦衯衯裶裶)肥(符祈切多)
(肉也)腓(足腨肚也又病也詩百卉具腓)淝(水名在廬江)痱(風病)厞(隠也)婓(婓婓往來貌)
機(居衣切樞機機杼又巧術也通作㡬)㡬(微也殆也庻㡬也通作期左傳易㡬而哭亦作譏禮無關門之)
(征猶㡬)譏(譴也誚也又伺察曰譏)饑(穀不熟也)磯(磧也)鞿(韁在口曰鞿)耭(耕)璣(珠不)
(圎者)蟣(蝨子)禨(祥也)鐖(鈎逆鋩淮南子無鐖之釣不可以得魚)刉(刲也釁禮刲牲曰刉)嘰(食也)
(大人賦嘰瓊華)稀(香衣切疏也)希(望也少也施也)俙(依俙彷彿也)睎(盻謂之睎)欷(歔欷)
唏(上同)晞(乾也一曰明之始升)鵗(雉)豨(豕)歸(居威切還也嫁也又州名)騩(馬黑色)
暉(呼歸切日光)煇(光也)輝(上同)揮(奮也指揮也)徽(美也又徽纒繩名又琴節曰徽)幑
(幟也)褘(蔽膝也巾也祓也又祭服禮記夫人副褘)翬(&KR2620;名又飛也)楎(杙在墻曰楎又内則楎椸架衣)
(器植曰楎横曰椸)&KR0968;(山&KR0968;猩屬)(旗動也)韋(雨巍切革之柔者詩如脂如韋又依韋諧和貌)
違(離也背也去之也又奔放曰違)幃(囊也又單帳也)闈(宫中之門)圍(守也遶也通作韋漢成紀拔木)
(十韋)湋(水名)褘(褵也即香纓也)䙟(重衣)潿(濁而不流曰潿)衣(於希切服也)依(慿也附也)
譩(痛聲)威(於歸切威儀)蝛(蛜蝛䑕婦也)沂(魚旂切水名周禮其浸沂)溰(溰溰霜雪)
(貌)巍(語韋切髙也)犩(犪牛肉重數千斤)祈(渠肥切求福而叫告之稱)肵(敬也又尸)
(之食爼曰肵)頎(長貌)旂(交龍為旂)畿(王畿也又封十為畿又門限名通作圻)圻(同上)﨑(曲岸)
(亦作碕)㡬(器之圻堮也禮記車不雕㡬謂不雕飾為圻堮)&KR2304;(釁禮涂祭之稱與刉同)蘬(區歸)
(切馬蓼也)巋(山貌)
毛韻于微部末盛詬支微分韻為不當且曰隋以前
支微魚虞曾未嘗分用也因而遍推飢饑祛驅青
清名銘苹萍函含區别之謬似在宋時亦並不以
其韻為可遵者至今日而貿然矣又毛晃子居正
稱故尚書謝諤作先臣(謂晃也)增韻題云常于臨江
孔氏舊書中見嘉祐以前禮部韻與今本又異同
用獨用改併不一是宋韻雜亂其在當時且有前
後互異不可考識者况易代以後也
古今通韻卷二
