古今通韻卷七
翰林院檢討毛奇齡撰
上聲
一董一董二腫(二腫)
三講三講四紙四紙(五㫖六止)
五尾七尾六語(八語)
七麌(九麌十姥)八薺(十一薺)
九蟹(十二蟹十三駭)十賄(十四賄十五海)
十一軫十六軫(十七準)附十九隠
十二吻十八吻十三阮(二十阮二十一混)
(二十二狠)十四旱(二十三旱二十四緩)
十五潸(二十五潸二十六産)十六銑(二十七銑二十八獮)
十七篠(二十九篠三十小)十八巧(三十一巧)
十九皓(三十二皓)二十哿(三十三哿三十四果)
二十一馬(三十五馬)二十二養(三十六養三十七蕩)
二十三梗三十八梗(三十九耿四十静)
二十四迥(四十一迥)二十五拯(四十二拯四十三等)
二十六有四十四有(四十五厚四十六黝)
二十七寢(四十七寢)二十八感(四十八感四十九敢)
二十九琰五十琰(五十一忝五十二儼)
三十豏五十三豏(五十四檻五十五范)
一董(獨用)
古韻(董腫講養梗迥拯)
三聲(見東部)
有入十七部(董腫講養梗迥拯軫吻阮旱澘銑)董腫講養梗迥拯寢
(感琰豏)
韻中三聲字如蒙矇濛鴻倥悾蓯嵸鬷&KR3763;&KR2943;猣熜類
不宜複列此仍未刪者從舊耳
(一董)董(多動切正也督也)懂(懵懂心亂也)蕫(薡蕫草名)(鐘鼓鳴曰)蝀(螮蝀)箽(竹器)
(又姓)蠓(莫孔切蠛蠓蟲名相如賦作蔑蒙)曚(暡曚日未明貌)幪(覆也又幪幪茂盛貌)懵(闇也)
(心亂也或作懜)濛(微雨又鴻濛大水)朦(大貌)鸏(水鳥)孔(康董切通也甚也又穴也)空(竅)
悾(悾愡不得志貌)㪌(先孔切搏擊也)䉥(箸桶)總(作孔切聚束也統也又魏都賦縑總註絹)
(也)摠(上同)傯(倥傯困也又不暇給也)憁(悾憁)&KR1469;(禾聚束也或作總書百里賦納總)𩮰(馬鬛)
(又𩮰角之𩮰詩作總角)嵸(巃嵸山貌)縱(趨事貌禮記喪事欲其縱縱爾)翪(鳥飛竦翅上下也)&KR3763;
(屋階中㑹)蓯(爾雅草名又菶蓯草貌)&KR2943;(車輪)熜(煴也)鬷(軌鬷草名)㢔(衆立)猣(犬生三子)䁓
(方言南人以窺視為䁓)汞(湖孔切丹砂所化為水銀曰汞)澒(上同又濛澒大水貌)(蟲名甲類)
桶(他孔切木器)捅(進前也引也)統(總也撫御也)侗(直也長大也一曰未成器之人)曈
(曈曨日欲明貌)蓊(烏孔切蓊鬱草木盛貌一曰草名)滃(雲起於水曰滃又大水貌)翁(翁翁葱白)
(色又釀也周禮酒正註盎猶翁也又擁也莊子磨翁而旋入)塕(埲塕塵起貌)暡(氣盛)勜(勜劜屈強)
(貌劜音軋)(然烟氣)䈵(竹盛)䐥(臭)(奴動切郺多貌)琫(補孔切佩刀飾)鞛
(上同)玤(石次玉)&KR2835;(小兒皮履)嗊(呼孔切囉嗊歌也)籠(力董切竹器)攏(持也掠也)
(又抅攏酒籌也)鸗(小鳥史記楚世家鄒費郯邳者羅鸗也)竉(孔竉穴也又州名)襱(袴)𢤱(𢤱悷)
(不調)龓(乘馬又牽也説文兼有也)動(徒總切作也搖也)洞(恭貌禮記洞洞乎又澒洞相通貌揚)
(雄賦作鴻絧)挏(推引也漢有挏馬官以馬乳撞挏作酒)眮(瞋目顧視也)酮(酒酢壊也)姛(項直)
(貌)調(&KR2237;詷急也一曰訂詷)硐(安硐鍯硐見馬融長笛賦)菶(蒲孔切草盛貌)唪(大笑也又詩瓜)
(瓞唪唪言瓜實也)埲(塕埲)
古韻(董腫講養梗迥拯七韻通)
此東冬江陽庚青蒸七韻之轉聲也為上之第一部
説見東韻
附載老子慈故能勇儉故能廣(東方朔七諫故叩宫而宫應兮叩角而角動虎嘯而谷風至)
兮龍舉而景雲往(郭璞嘔絲野贊女子鮫人體近蠶蚌吐珠非甲吐絲非蛹)張平子西京賦鮪
鯢鱨鯋修額短項大口折鼻詭類殊種(潘岳射雉賦望黶合而翳皛雉脥肩而旋踵欣余志之精)
鋭擬青顱而㸃項(烏夜啼古詞籠牕牕不開蕩户户不動歡下葳㽔鑰交儂那得住)
有入十七部(董腫講養梗迥拯軫吻阮旱潸銑十三韻通)
兩界通轉平入多而上去少要是偶然耳今據所見
者在此部有陸機詩(軌跡未及安長轡忽已整道遐覺日短憂深使心褊)應
貞從武帝華林園宴詩(游心至虚同觀易簡六府孔修九有斯靖)
(董腫講養梗迥拯寢感琰豏十一韻通)
在董寢十一韻有古今樂録詩(為憶所歡時縁山被芿荏山神感儂意盤)
(石鋭峰動)張翰詩(東隣有一樹三紀纔可拱無花復無實亭亭雲中竦璅禽不為巢短翮莫)
(肯任)其三聲有淮南子(乃以明物類之感同氣之應隂陽之合形埒之朕)
二腫(獨用)
古韻(見董部)
三聲(見東部)
有入十七部(見董部)
茸䢇冢塚壟隴皆同音同義舊韻祇各收一字及讀
韓愈㑹合聨句六字並見(峨冠慙闒䢇誰與薙荒茸角飯餌沉塚寒色拔)
(山冢説楚波堆壟我志蕩卭隴)則知字不厭複出矣宋韻忌重押
一槩刪去但増損不拘有識者當自推類耳
(二腫)腫(之隴切癰也脹也)種(類也種種猶物物也若左傳余髪種種註髮短貌又荀子龍種而退註遺)
(失貌)踵(足跟又追也繼也)寵(丑隴切愛也又尊榮也或作龍詩何天之龍)(小兒行貌)
隴(隆勇切大坂也)壟(丘壟一曰田埒又塚也列子作攏孟子作龍)擁(於隴切抱也衛也持也或)
(作雍)壅(塞也又培也或作廱五行志廱河三日不流王莽傳作邕周禮雍氏註隄防止水者)宂(而隴)
(切雜也散也)氄(毛盛也)茸(草生貌又相如傳蘢茸注聚貌)䢇(傝䢇劣也通作茸賈誼傳闒茸尊顯)
(注下材也或作㲩)(拒也)軵(反推車也一曰輊車漢馮奉世傳再三發軵或作)穁(稻穁)(水牛)
(䑕)搑(推擣貎)重(直隴切輕之對)襱(袴)&KR1720;(遲也)鮦(魚名)冢(知隴切大也高)
(墳也)塚(上同平曰墓封曰塚)奉(扶隴切事也獻也禄也)唪(大笑又埤蒼云口高貌)捧
(芳奉切掬也藺相如傳身所捧飯)覂(方勇切覆也顔延之賦馬無覂駕之軼一作泛駕)勇
(伊壟切果敢也)湧(水上溢)涌(上同天文志水泉涌又水名)踊(跳也又刖者屨左傳屨賤踊貴)踴
(上同)(上同)甬(草木花欲發貌又鐘舞上為甬謂鍾鼻也又斛也禮記月令角斗甬又巷道曰甬又甬東)
(地名)俑(送葬木偶人)慂(慫慂勸也漢書衡山王傳作縱㬰史記作從容)蛹(𧖟化為蜎蛹化為蛾)悀
(心喜也又凡以器盛而滿謂之悀)(巷道通作甬)埇(地名在淮泗又道上加土曰埇)筩(箭室)桶
(斛也史記商君平斗桶通作甬)溶(水盛貌又竦踴貌相如賦紛鴻溶而上厲)傛(説文不安也)恐
(丘勇切懼)跫(行聲又悚也)尰(豎勇切脛氣腫也)瘇(上同漢賈誼傳方病大瘇)拱(居竦)
(切兩手合持曰拱又竦手貌又州名或作共)珙(璧也或作拱老子拱璧)栱(大杙也)蛬(蟋蟀)鞏
(韋束也易鞏用黄牛之革又地名)拲(兩手同械周禮上罪梏拲而桎)䂬(水邊大石)輁(輁軸所以支棺)
䱋(鯤魚子也)㼦(缻)㤨(戰慄)䡗(輞)巩(抱也)竦(息拱切恭也竦動也)悚(懼也)&KR0719;(上同)
(漢刑法志&KR0719;之以行)聳(高也勸也)&KR1143;(執也竦也)傱(走貌揚雄賦風傱傱以扶轄)慫(驚也)蓯(衝蓯)
(相入貌相如賦騷擾衝蓯)駷(馬摇銜走也)嵷(山峰貌漢甘泉賦陵高衍之嵱嵷)&KR1128;(上同)䙕(禪衣)
(也)(絆前兩足曰)洶(詡拱切水涌)詾(衆言也嚇也一曰喧戾之聲與漢高紀天下匈匈荀)
(子哅哅又翟方進傳兇兇俱同)兇(擾而恐也左傳曹人兇懼)湩(睹勇切乳汁也晉載記飱羶飲潼一)
(曰水濁也或作重漢匈奴傳不如重酪之便美)&KR2301;(莫腫切䲭鳥)䏵(豐大也)䅃(渠隴切穫)
(也)(充隴切小鳥飛也)喠(氣急之貌)幒(職勇切㡓也)捧(房奉切兩手拱承也)
(或作奉)
三講(獨用)
古韻(見董部)
三聲(見東部)
有入十七部(見董部)
(三講)講(古項切論也究也和解也)港(水道)耩(耕也)傋(傋不媚貌)棒(歩項切木杖也打也)
(或作捧)棓(上同魏志曹操為五色棓又天棓星名)蚌(蛤)蜯(上同班固答賔戲藏於蜯蛤)玤
(石之次玉者又地名左傳虢公為王宫于玤)䎧(耜屬埤蒼云䥯器)項(湖講切頸)缿(受錢器形)
(如瓶可入而不能出又投書匱也酷吏傳惡少年投缿)慃(烏項切&KR3617;慃狼戾)&KR2835;(巴講切枲)
(履一曰小兒皮履又玉堂閑始云以肩揖人曰&KR2835;輕脱貌)&KR2301;(武項切鴟鳥)
四紙(與㫖止同用)
古韻紙尾薺蠏賄(紙尾薺蠏賄語麌哿馬有)
三聲(見支部)
無入十三部(紙尾薺蠏賄語麌哿馬有篠巧皓)
元祐新制謂詩未知臧否釋文音鄙若全用此詩句
則可讀鄙與紙部字押倘單用臧否字便當讀孚
九切押入有部其條約甚嚴殊不知古文讀字有
何定準左傳師出臧否易師出以律否臧凶皆有
兩讀一讀鄙一讀孚九誰謂單臧否字便不宜入
紙部也毛晃于否字下註頗明白然猶限數處通
押仍無專見宋人于字形字音柅格不通一至于
此宜其日講韻而不識韻也
(四紙)紙(諸氏切楮)帋(上同)抵(側手擊也史記抵掌而談又至也漢郊祀歌抵冬降霜)只(語辭)咫
(八寸曰咫)砥(平也直也又礪石也或作底)疻(毆傷也)枳(考工記橘踰淮化為枳)軹(轂木之小)
(穿納輻者名軹周禮大馭祭兩軹一曰車輪所穿為道漢書絏子嬰於軹途是也又地名)坻(水中地也又坂)
(也)&KR3044;(水名出枸扶山)泜(水名)恀(怙也)枳(開也)䳅(山海經䳅䳜鳥如烏可禦火)是(上紙)
(切非之對也)諟(正也審也)氏(左傳因生賜姓胙土命氏)媞(妍黠也又江淮間呼母曰媞)褆(衣服)
(端正貌)䟗(尌也蹟也)(㟁旁欲堕貌揚雄解嘲響若阺隤)靡(母彼切偃也順也左傳旗靡又)
(師延作靡靡之樂註順從之意又輕刑曰胥靡又施靡連延貌又草名月令靡草死)&KR2935;(乘輿金飾馬耳)
(行貌)骳(骩骳屈曲也)蘼(薔蘼藥名)(猶遲遲也)彼(補委切對此之稱)㗗(相分解也)
(停)佊(邪也)柀(木名)被(皮彼切覃及也覆也又寢衣)罷(弱也又散也漢高五王傳諸子)
(罷軍一曰遣有罪曰罷)毁(許委切壊)燬(火焚)毇(米一斛舂八斗曰毇)檓(大椒)䃣(敗也列子)
(事有破䃣而後有舞仁義者)譭(謗也譖也通作毁)烜(取火於日也周禮有司烜氏)㩓(手擊傷也)
委(於詭切曲也屬也棄也任也又端委禮衣左傳弁冕端委以治民又委積註少曰委多曰積)骩
(屈曲曰骩唐鄭注傳撓骩朝法)䍴(羊相䍴)跪(去委切兩足隱地曰跪)詭(過委切異也詐)
(也)垝(毁垣)陒(上同)傀(怪異也周禮大傀異烖)佹(戾也又依也)祪(祗也一曰毁廟之主)䤥
(臿屬一曰瑩鐵揚雄傳鶗鴂一名買䤥)桅(短矛又黄木可染)庪(祭山之名爾雅祭山曰庪縣或庪或)
(縣置之於山)恑(莊子恢恑譎怪)洈(水名)觤(羊角不齊貌)蛫(蟹也)姽(體行姽姽也神女賦既姽)
(嫿於幽静)蟡(蛇屬)(布穀)攱(枕也)髓(息委切骨中脂)瀡(滑也禮記滫瀡以滑之)嶲(越嶲)
(郡名)靃(靃靡草弱貌又靃靃細貌)靃(草木華敷貌)䭉(餅)累(力委切増也叠也本作絫十黍)
(之重曰絫)垒(垒墼)樏(山行所乘又器似盤中有槅曰樏一曰水實)厽(絫版上為墻)䉂(盛土籠也)
技(渠綺切巧也藝也又方術也通作伎漢桓譚傳小才伎數之人)妓(女樂也)伎(侣也又能也陸)
(機文賦程才效伎)錡(釜屬有足曰錡一曰蘭錡藏兵之所)猗(立也)䗁(蟬)倚(於綺切依倚又)
(姓楚左史倚相)旖(旌旗從風貌)輢(車旁也考工記註殳戈㦸矛皆挿車輢)椅(木名又椅柅絡絲柎)
(也又坐櫈曰椅)猗(猗狔猶窈窕也又詩猗彼女桑謂取葉存條也)掎(舉綺切偏引也又掎角罥其首)
(曰角掎其足曰掎)踦(脛也)剞(劂也曲刀也)庋(板為閣以藏物唐書牛仙客傳前後錫與緘庋不敢)
(用又士昬禮註作庪以楣前接簷為庪)㞆(蹇也一曰一足行也)敧(持去也)綺(去紀切文繒)
觭(牛角又角一俯一仰謂之觭)㥓(減也)婍(貌好曰婍)䞚(行貌)㾨(瘞也喪也)螘(魚倚切蚍)
(蜉之小者)蟻(上同亦作蛾禮記蛾子時術之)艤(整舟向岸曰艤)檥(上同)轙(車衡載轡者漢郊祀歌象)
(輿轙)礒(山峻貌劉安招隱士嶔崯碕礒)齮(齧也漢書田儋傳齮齕首用事者)嶬(岌㠖山高貌)䰙
(釜也一曰滌米器或作鈘)蔿(魚委切姓又草名)薳(上同)蘤(華榮也)䦱(門半闔也國語䦱門)
(與之言)儰(不安也)鄬(地名)觜(即委切鴟奮頭上角也一曰喙也又星名或作胔)此
(雌氏切彼之對)泚(水清)佌(小也詩佌佌彼有屋一曰小舞貌)玼(玉色鮮潔)(直大也)跐(蹈也)
(淺渡貌)䳄(鳥名)(小貌)蘂(如累切華外曰蕚華内曰蘂或作橤)繠(垂也左傳佩玉繠兮)
(或作橤選詩橤橤芬華落)蕊(草木叢生貌一曰香草根也)𬎼(草木實𬎼𬎼然)豸(池爾切有足曰)
(蟲無足曰豸又解也止也左傳庶有豸乎又東京賦増蟬蜎以此豸謂姿態妖蠱也又相如賦陂池貍豸註旁)
(頽貌)廌(解廌似羊能觸邪見張敞傳通作豸後漢輿服志獬豸)傂(佌傂不齊貌或作虒揚雄傳柴虒參)
(差)杝(析薪也)阤(崩也吳都賦崩巒阤岑一曰崖際也)陊(落也小摧也亦作阤)褫(奪衣也易以訟)
(受服終朝三褫之)搋(拆也又拽也)&KR1694;(角端不正)䊓(黏也)踶(用心力貌莊子踶跂為義)褆(好衣)
徥(行貌)徙(斯氏切移)璽(王者印也蔡邕獨斷皇帝有六璽)迆(演爾切邐迤連接也又衺)
(行也或作迤)崺(山卑長貌揚子觀東嶽而知衆山之峛崺也)酏(黍酒)肔(刳腸也莊子萇弘肔註裂)
(也)衪(衣縁一曰衣袖)(自得之語)匜(杯匜有柄可以注水)孈(多態)扡(加也離也)㥴(不憂事也)
邐(力紙切邐邐行貌又迤邐因循也或作麗相如賦駕應龍象輿之蠖略委麗兮註行歩進止貌)
屣(所徙切履不躡跟也)蹝(上同曽子曳蹝而歌)蓰(五倍曰蓰)釃(&KR1847;酒也以筐曰釃以藪曰湑)&KR2572;
(鞮屬謂革履也或作)纚(緇帛韜髮者漢書江充傳冠禪纚歩摇冠又纚纚好貌颯纚長紳貌)縰(上同)
(禮記内則櫛縰)灑(灑掃又爾雅大瑟謂之灑)躧(徐行貌又舞履也通作屣)(上同)漇(流貌招隱士淒)
(淒兮漇漇)曬(視)簁(籮也)俾(并弭切使也益也)鞞(刀劍削)髀(股骨)箄(簁箄竹器)崥
(山足曰崥)&KR2356;(郭璞云莞屬似龍須可為席)(黍屬)(扶持也)爾(兒氏切汝也又語辭又揖)
(也禮記註君降自阼階南鄉爾卿卿西面爾大夫)邇(近)弭(綿婢切弓末也一曰弓不以骨飾兩)
(頭曰弭通作彌)彌(止也息也)敉(撫也安也)侎(上同)芈(羊鳴又楚姓)瀰(水盛貌)蝆(米穀中小)
(黒蟲)濔(水流)葞(香草)㥝(止也)婢(便俾切女奴)庳(屋低小曰庳或作埤)埤(田百畝謂之埤)
䠋(形下大也周禮註鐘形下當䠋或作卑考工記上欲尊而宇欲卑)侈(尺氏切張大也奢也或作)
(奓)哆(大貌又張口貌)姼(美女也又姑姼輕薄貌)(上同)鉹(方言凉州呼甑曰鉹一曰小刀也)
袳(衣長貌又地名春秋㑹于袳或作移禮記服以移之註廣大也)袲(上同)㢋(廣也)㢁(上同唐王忠嗣)
(傳軍㢁翼掩之)懘(音不和也)誃(别也爾雅堂樓邊别出小屋謂之誃周景王作誃臺或作謻陸雲書曹公)
(所為屋折其謻)㶴(火盛)恀(恃也)䏧(肉物肥美也詩為豆孔庶註䏧也)弛(施是切釋也弓解也)
豕(豬)阤(壊也)紫(將此切青赤色)啙(史記啙窳偷生註啙短也窳弱也)訾(毁也譏也)訿
(上同)呰(口毁也又苛也漢傳衛文生買物苛呰減價乃售也)㧗(捽也)跐(行貌一曰足踐也)(木名)
茈(薑又草名)捶(之累切擊也或作棰)箠(馬䇿又杖也漢景帝定箠令通作棰)錘(鍛器)(小卮)
䮔(馬小也)揣(初委切量度也)㪜(試也上同)&KR1851;(神紙切舌餂或作咶荀子伏而咶天又作)
(狧漢書吳王濞傳狧糠及米)舐(上同)&KR2579;(獸名似狐出則有兵)庀(普弭切治也又具也左傳官庀)
(其司)疕(痂也又頭瘡曰疕)諀(訾毁也)仳(别也)䚹(具也)吡(訾也莊子吡其所不為也)批(手擊)
(也唐史批逆鱗)㱟(匹美切折也)披(開也)紴(水波錦紋)䔺(羊捶切草木華初出貌)䓈
(雞頭)䝐(小豬)芛(草之皇榮者也)撱(棄也撞也)狔(女氏切猗狔猶窈窕也)旎(旖旎)柅(椅柅)
(木弱貌)惢(才捶切疑也)跬(丘蘂切牛歩也司馬法一舉足曰跬)頍(弁貌又舉頭貌)頯
(面頯也莊子其顙頯然註大朴之貎)企(遣弭切舉踵望也)跂(上同又山海經有跂踵國)硊
(魚毁切磈硊石貌)頠(閑習容止也又人名)㨖(陟侈切刺也)(興倚切去涕)菙
(時蘂切周禮有菙氏共菙以灼龜謂燋荆也)㜇(不悦也)
(五㫖)旨(職雉切美也甘也又意也)指(手指又示也通作㫖荀子物則指也)恉(意也通作㫖孝經序五經)
(之㫖趣又作指孔光傳希指)底(平也致也又柔石也與砥同)茋(茋蒻小苹也)視(善指切觀)
(也比也)眎(上同)美(母鄙切甘也善也好色也)媺(上同)渼(渼陂在京兆)媄(字様云顔色姝)
(好也)鄙(補圯切都鄙也邊也陋也)否(惡也不善也)兕(徐姊切似牛而青一角)几
(居履切案屬)机(上同左傳設析而不倚又木名)麂(大麋)㲹(水涯)㞦(女㞦山名)匕(卑履切匙)
(也所以取飯者又匕首劍屬)比(相與周密也又並也校也)秕(不成粟也漢安帝贊秕我王度註穢也)
粃(上同莊子塵垢粃糠)䃾(以豚祀司命也)妣(母歿曰妣)枇(禮記註所以載牲體一作朼通作匕詩有)
(捄棘匕謂以棘載肉出鼎也)沘(水名出廬江)軌(居洧切轍也法度也又循也賈誼傳諸侯軌道)
簋(盛黍稷器)晷(日景也)匭(匣也包匭也又唐武后置四匭令上表者投之通作簋李斯傳飯上匭)
宄(盗也姦也)氿(泉從旁出曰氿)厬(水醮曰厬謂水醮盡也)矢(式視切箭名又誓也直也陳也)
(又與屎同亷頗傳一飯三遺矢)屎(糞)洧(榮美切水名)鮪(鱣屬)痏(律以毆傷者為疻痏又顔)
(真卿傳瘡痏未平)雉(直几切鳥名又檀弓申生雉經註牛鼻繩也又城五堵曰雉又博采名)薙
(芟草又辛薙辛夷别名)&KR1267;(水名在襄陽杜預引以浸田)死(息姊切殞)履(力几切屨又踐)
(也禄也)水(式軌切五行之一又準也考工記輈注則利準準音水)壘(力軌切軍壁)礧
(碨&KR1235;山貌一作㟪&KR1394;)礨(小穴)藟(葛蔓也)蘽(蘡薁即萬嵗藤也)櫐(上同爾雅有山櫐虎櫐)讄
(禱也與誄同)&KR1702;(飛&KR1702;獸名)誄(累美功徳以哀之曰誄)蜼(獸名周禮司尊彛有蜼彛)轠(轠轤車屬)
鸓(飛鼠)耒(田器)㶟(水出雁門)揆(求癸切度也)楑(木名)癸(居委切干名)湀(通流)
否(部鄙切塞也又卦名)痞(病結也)圮(岸毁曰屺又敗也)岯(山一成也)(方言器破而未)
(離曰)(㡜裂)嚭(普鄙切大也又春秋吳太宰名)秠(黑黍一稃二米)唯(愈水切應聲也)
壝(埒也)㨊(棄也)巋(丘軌切巋然高峻貎又山小而衆曰巋)蘬(馬蓼)峗(五委切峻峗山)
(貌)㠑(徂累切𡻭㠑)㰻(於几切㰻㰳驢鳴也)黹(豬几切鍼刺也郭璞曰今人呼縫紩)
(為黹)跽(暨几切䠆跽)姊(將几切女兄也)秭(千億曰秭)
(六止)止(諸以切已也又作趾漢志斬左右止)沚(小渚)趾(足也)芷(蘼蕪)茝(上同)阯(交阯郡名)址
(基也)畤(土高曰畤漢有五畤好畤鄜畤皆祭地名)徵(陟里切五音之一)(言也)㨖(指也)
市(士止切買賣之所周禮有司市又論語市脯註買也)恃(倚也賴也)喜(虚里切樂)嬉(妺嬉夏美)
(婦名)憙(悦也周紀無不欣憙)蟢(蟢子)紀(居里切絲縷之數又理也㑹也編著也又國名)已(干名)
(又對物之稱)已(羊巳切止也訖也又語辭)苢(芣苢)苡(上同又馬援載薏苡一車)以(用也左傳)
(能左右之曰以)似(詳里切嗣也類也象也)佀(上同)耜(臿也)汜(水名)姒(夏姓長婦曰姒幼婦)
(曰娣)巳(支名)祀(祭也年也亦作䙫)&KR1892;(鹿二嵗)史(疎士切吏籍也府史也又史官掌記載者)
使(令也役也)駛(疾也)耳(而止切耳主聽又語已辭通作䋙詩六轡耳耳)䋙(䋙䋙轡盛貌)珥
(耳璫)駬(騄駬駿馬名)洱(水名)餌(粉餅)柅(女履切木名一曰止輪木)鑈(篗柄也即絡絲柎也)
里(良已切五鄰為里通作悝詩云如何里註憂也)理(治也條理也又治獄曰理通作李國語行理以)
(節逆之)裏(内)李(果名又行槖也左傳行李之往來又姓)俚(鄙)鯉(魚)悝(憂也)娌(妯娌)
枲(胥里切麻有子者)葸(質慤貌又懼也)䈚(竹萌也)諰(思也莊子諰諰然)禗(不安貌郊)
(祀歌靈禗禗)萆(胡萆)始(詩止切初也)峙(丈里切峻峙也具也)偫(待也漢書設儲偫物)
(以待需索)庤(儲置屋下也詩庤乃錢鎛)痔(後病也)跱(跱䠧不前也又晉書三國鼎跱義與峙同)秲
(稻名)起(墟里切興也作也)芑(白梁粟也詩維穈維芑又采芑菜也豐芑草也)杞(枸杞又國名)
玘(珮玉)屺(山有草木曰屺)士(鉏史切四民之首又周官名)仕(仕宦)柿(果名)戺(砌也階也)
俟(牀史切大也待也)竢(上同)涘(水涯)騃(趨行貌西京賦羣獸駓騃)子(祖似切支名又)
(男通稱又爵名)梓(楸也)耔(壅禾本也)仔(克也任也)虸(虸蚄蟲名)杍(治木器又木工也)齒
(昌里切口齗骨也又齡也録也列也左傳何敢與諸任齒)䊼(績苧一紕謂之䊼)矣(于紀切語辭)
擬(偶起切度也議也通作儀漢外戚傳皆心儀霍將軍女)儗(僭也比也食貨志逺方之能疑者並)
(舉而争起謂與天子相比僭也疑儗同)薿(詩黍稷薿薿苖盛貌)孴(盛也)譺(欺也調也)㓼(初紫)
(切割聲也)耻(敕始切辱也慙也)祉(福也)滓(阻史切渣滓)笫(牀簀也)胏(食有餘也)
(又脯有骨曰胏易噬乾胏)緇(黑紺色)譩(於擬切恨也又噟辭也)醷(梅漿)你(乃里切秦)
(人呼傍人之稱)聻(指物貌)
古韻(紙尾薺蠏賄五韻通)
附載召南不我以其後也悔(禮記孔子閒居施及四海施于孫子)離騷易初本迪兮君子
所鄙章畫志墨兮前圗未改(九章忠不見用兮賢不必以伍子逢殃兮比干菹醢)天問女岐縫
裳而館同厥止何顛易厥首而親以逢殆(吳子戢其耳目無令震駭習其馳逐閑其進止)楚人
歌薪乎菜乎無諸御已訖無子乎(易林將戌繫亥陽藏不起)又獺洿其尾捕魚遇蟹淮南子
勿驚勿駭萬物將自止(漢高帝鴻鵠歌一舉千里横絶四海)後漢八俊謡天下模楷李元禮
(陳琳瑪瑙勒賦督以鈎繩䂓模度擬琱琢其章爰發絢綵)張衡思玄賦思繽紛而不理雖貧窮而
不改(古詩著以長相思縁以結不解以膠投漆中誰能别離此)江陵樂暫出後園看見花多憶
(子烏鳥雙雙飛儂歡今何在)
又(紙尾薺蟹賄語麌哿馬有十韻通)
此與支微十韻寘未十韻前後相等為上之第二部
大抵通轉一例三聲並同假使三聲之中有一扞
格便非通例如此十韻前五韻自通可無論已若
後五韻則皆從前五韻通入如詩七月(嗟我婦子入此室處)
大田(無害我田穉秉畀炎火)尚書帝命驗(蒼曰靈府赤曰文祖黄曰神斗白曰)
(顯紀)荀子成相篇(世之禍惡賢士)韓非子語(慈母有敗子嚴家無格鹵)漢
天馬歌(體容與迣萬里今安匹龍為友)沈約梁明堂歌(齊醍在堂笙鏞在下)
(匪惟七百無絶終始)上林賦(出乎椒丘之闕行乎洲淤之浦經乎桂林之中過乎泱漭之埜)
古樂府歌詞(登山而逺望谿谷何所有華葉耀人目五色難可紀)屈子天問
(雄虺九首儵忽焉在何所不死長人何守)僧皎然題毗沙天王像(憶昔吳兵)
(圍未解感得此神天之下)類皆從紙蟹五韻作通轉者若班固
西都賦則紙蟹語麌哿馬有十韻皆見(封圻之内厥土千里)
(卓犖諸夏䈴其所有離宫别館三十六所神池靈沼往往而在其中乃有九真之麟大宛之馬黄支)
(之犀條枝之鳥)至若語麌五部自相通例則槩見語韻第
三部内茲不具列
附載禮記曽孫侯氏四正具舉(詩常武王命卿士太師皇父)夏書關石和鈞王府則有荒
墜厥緒覆宗絶祀(大舜祠田歌荷此長耜耕彼南畝四海俱有)易林哀乎仲父虎亂滋起又
積隂不已雲作霪雨(又從風吹火牽騏骥尾老子獨立而不改周行而不殆可以為天下母)
戰國䇿廢文任武厚養死士(招魂牽于俗而蕪穢長罹殃而愁苦)懐沙文質䟽内兮衆不知余
之異采材朴委積兮莫知余之所有(論語䜟殷惑妲己玉馬走)王逸九思逢流星兮問路顧止
我兮縱左徑娵觜兮直馳馭者迷兮失軌(劉向九嘆背玉門以奔騖兮蹇離尤而干詬若龍逄之)
沈首兮王子比干之逢醢(説苑君子得時如水小人得時如火)淮南子巫山之上順風縱火膏
夏紫芝與蕭艾同死(又夫飛鳥之摰也俛其首猛獸之攫也匿其爪)漢書敘傳遭成之逸政自
諸舅陽平作威誅加卿宰(齊義繼母頌親假有罪相讓不已吏不能決王以問母)晉文明王皇
(后哀䇿文永錫祚胤篤生文母誕膺純和淑慎容止質直不渝體茲孝友)梁明堂登歌齊醍在堂
笙鏞在下匪惟七百無絶終始(枚乘七發通望乎東海極慮乎涯涘流攬無窮歸神日母)又四
(支委隨筋骨挺解血脈淫濯手足惰窳越女侍前齊姬奉後)揚雄解嘲人綱人紀不生則已生則
上尊人君下榮父母(反離騷固時命之所有吾恐靈修之不纍改)張衡西京賦商賈百族稗販
夫婦鬻良雜楛蚩眩邊鄙(張超誚青衣賦畢公喟然深思古道感彼關雎性不雙侣孔氏大之列)
冠篇首(莋都夷歌寒温時適部人多有渉危歴險不逺萬里)班固西都賦士食舊徳之名氏農
(服先疇之畎畝商循族世之所鬻工用高曽之䂓矩粲乎隠隠各得其所徒觀跡乎舊墟聞之乎故)
老(左思吳都賦象耕鳥耘此之自與穱秀菰穗於是乎在)徐幹齊都賦五齊維醹炰鼈鱠鯉
又鄉黨集聚爵位以齒(陸機凌霄賦省倦游而投軌豈時俗之所阻)又半天歩而無旅永終焉
而勿悔陸丞相誄匪寧匪處滂沱淮海(漢高功臣頌二州肅清四邦咸舉乃眷北燕遂表東海)
(陳琳飲馬長城窟行長城何連連連連三千里邊城多健少内舎多寡婦作書與内舎便嫁莫留)
住(韓子因而任之使自事之因而予之使自舉之)參同契天位加喜世為類母戰徳于野為道
規矩升降上下(又水流潤下使其然也不可後改)又肺白為母離赤為女子五行始夀陽樂
辭家逺行去明知嵗月駛(又夀陽去必還當幾載)王仲宣贈士孫文始詩在漳之湄亦尅晏處
和通篪塤比徳車軌(陸雲詩永嘆潛滸仰結飛晷)韓翊贈别王侍御赴上都逺遇三峰臨八水
(幽尋佳賞偏如此殘花片片楊栁風落日疎鐘小槐雨)孟郊暮秋感思優哉遵渚鴻自得養身者
不啄太倉粟不飲方塘水(李紳贈毛仙翁憶昔我祖神仙主玄元皇帝周柱史曾師軒黄友堯湯)
(混迹和光佐周武)
(紙有二韻通)
十韻中隨意通轉已見前説此獨于紙有二韻通轉
較多如詩吉日(儦儦俟俟或羣或友)信南山(我疆我理南東其畝)魚麗
(鰋鯉多且有)木瓜(投我以木李報之以瓊玖)離騷(又樹蕙之百畝襍杜衡與芳芷)宋
玉招魂(増冰峩峩飛雪千里些魂兮歸來不可以久些)淮南鴻烈解(以天為父)
(以地為母隂陽為經四時為紀)司馬相如敘傳(文豔用寡子虛烏有寓言淫麗託風)
(終始)
附載甫田饁彼南畝田畯至喜(匏有苦葉濟盈不濡軌雉嗚求其牡)六月炰鼈鱠鯉張仲
孝友小雅蜾蠃負之式穀似之(周頌終三十里十千維耦)老子絶巧棄利盗賊無有素問
以左治左以右治右以我知彼以表知裏(越絶書佞諂之臣將至不乆安危之兆各有明紀)孫
子晝風久夜風止(宋玉釣賦投之于瀆視諸海澨漫漫羣生孰非吾有)笛賦延長頸奮玉手摛
朱脣曜皓齒(賈子新書夫民者惟君有之為人臣者共君理之)司馬遷悲士不遇賦没世無聞
古人惟恥朝聞夕死孰云其否(班固奕㫖成敗臧否為仁由己)淮南子解門以為薪塞井以為
臼人之從事或時相似(説苑懼終于始乃能長久)石鼓文其徒旴來或羣或友悉率左右燕于
天子參同契剛柔有表裏至暮蒙當受(天問水濵之木得彼小子夫何惡之媵有莘之婦)史
(龜筴傳王若遣之宋必有咎後雖悔之亦無及已)漢書敘傳有可觀采賦頌之首又侯王之祉
祚及孫子公族蕃滋枝葉碩茂(張衡東京賦躬三推于天田修帝籍之千畝修禘郊之粢盛必教)
思于勤己(西京賦豫章珍館揭焉中峙牽牛立其左織女處其右)又彈射臧否擘肌分理徐
(幹齊都賦羽族盛興毛羣盡起上蔽雲逵下被阜藪)馬融長笛賦於是放臣逐子棄妻離友彭胥
伯奇哀姜孝己(魏武碣石篇水何澹澹山島竦峙樹木藂生百草豐茂)張華游獵篇日㝠徒御
勞賞勤課能否野饗㑹衆賓玄酒甘且㫖(劉邵趙都賦逺人紛其燕喜羡我邦之殷阜)蔡邕崔
(夫人誄昔在敬姜陪臣之母勞謙紡績仲尼是紀)太玄隂作首也擅無已也荀卿賦篇簡然易
(知而致有理者與君子所敬而小人所否者與王延夀靈光殿賦礧碨瓌瑋含光晷兮棟宇以來)
未之有兮(温庭筠罩魚歌持罩入深水金鱗大如手)
三聲(補)
采芑方叔蒞止師干之試(生民胡臭亶時后稷肇祀庶無罪悔)離騷吾獨窮困乎此時也余不
忍為此態也(九辨老冉冉而愈弛然惆悵而無冀)九章君戚戚而不解氣繚轉而自諦郭璞
(精衛贊炎帝之女化為精衛乃銜木石以填彼海)劉楨魯都賦蘋藻漂乎陽候芙蕖出乎渚際奮
紅葩之熩熩逸景燭于崖水(荀朂東西廂歌登儐台叟亦有兄弟觀頥養正降福孔偕)顔延年
(楊給事誄䟽爵記庸恤孤表嗣嗟爾義士沒有餘喜)王建曉思曉氣生渌水春條露霏霏林間棲
(鳥散逺念征夫起)
又(補)
易既濟吉大來也何可久也(繫詞有親則可乆有功則可大)楚茨以饗以祀以妥以侑贍卭
草不潰茂如彼棲苴無不潰止(裳裳者華左之左之君子宜之)召旻日闢國百里不尚有舊
蕩匪上帝不時殷不用舊(生民種之黄茂實方實苞)接輿歌福輕乎羽莫之知載楚詞悲囬
(風飄翩翩其上下兮翼遥遥其左右汜潏潏其前後兮伴張弛之信期)漢書敘傳隆持官守並有
立志(司馬長卿頌般般之獸樂我君囿白質黑章其儀可喜)劉琨傳古語山有猛獸藜藿為之
不採易林逢禹巡狩拜受福祉(天問驚女採薇鹿河祐北至囬水萃何喜)漢樂章治本約澤
弘大加被寵咸相保施徳溥世曼夀(晉樂章樹木藂生百草豐茂秋風蕭瑟洪波涌起)韋玄成
詩天子我鑒登我三事顧我傷墜爵復我舊(郭璞山海圖讚白鶴竦斯厥狀如雉見人則跳頭文)
如繡(皮日休貪官怨詩肉袒受鞭箠天下無遺士治者皆仁義上位何如矣)
抑之詩以苟字與逝字協(無易由言無曰苟矣莫捫朕舌言不可逝矣)此
正霽有三聲之轉朱註不知協法遂以無曰苟矣
二句不立韻而以逝與舌協雖霽屑十二韻亦囬
互之轉然舎三聲而虚一韻以就回互不可也總
是通轉諸法自有一定世豈無因端以見末者實
望之矣
無入十三部(紙尾薺蟹賄語麌哿馬有篠巧皓十三韻通)
十三韻之通已見平聲雖上聲祇巧皓二韻而不及
篠韻如詩秦風每食不飽(於我乎每食四簋今也每食不飽)小雅
於粲洒埽(於粲洒埽陳饋八簋既有肥牡以速諸舅)史記龜䇿傳得此
大寳(聖人得之以為大寳大寳所在乃為天子)並止巧皓兩韻中字然
不必求備若參同契諸章其於紙尾十韻前後周
通以示無入一界全身顯騐之跡此用韻之最有
意者今按龍西一章其所押者有紙(相見歡喜)有麌(更厯)
(分部)有有(建緯夘酉)有巧(魁臨于夘)元溝一章其所押者有紙
薺(元溝數萬里食如大黍米)有蟹賄(人民皆驚駴水流注于海)有語麌(壓之不得)
(舉徘徊子與午)有馬有(出入復于下九年被凶咎)有巧皓(春華震東夘非有邪偽道)
(昭然自可考非種難為巧)
附載太玄季仲播軌泣之于道(楚詞遭厄篇霄霓紛兮晻翳參辰向兮顛倒逢流星兮問路)
顧指我兮從左(王逸九思御者迷兮失軌遂踼逹兮邪造)參同契鼎新革故開舒布寳統化綱
紀吉凶外起(又存亡之緒亢滿違道行不順軌乖變凶咎)又優游任下國無害道又宜以同
類者覆難用其卵事乖不成寳(又揆物終始更為父母金石不巧得為成道)
叶敏(甫田田晙至喜農夫克敏)牝(老子谷神不死是謂玄牝)近(潘岳射雉賦算分銖商逺近揆懸刀)
(騁絶伎)晚(㕘同契終則復更始動静有早晚從子到辰巳)先(招魂與君趨夢兮課後先君王親發兮憚)
(青兕)鮮(新臺河水濔濔籧篨不鮮)
寘未與質物六韻囬互敏近牝晚鮮正軫吻阮銑中
字皆質物六韻之上聲也先雖平韻然三聲無不
通者向非囬互何以六韻三聲周遍如是此可識
矣
近之叶奇上聲在小雅亦有㑹言近止征夫邇止
紙韻有牝紐原讀作尾薛君采讀作妣然軫韻亦有
牝紐讀作頻上聲故世謂諸叶字皆本韻正音非
無謂也牝叶紙韻自老子外又有淮南子(後生而前死左)
(牡而右牝)大戴禮記(高者為生下者為死丘陵為牡谿谷為牝)
敏字讀米有謂字音如是者如生民詩(履帝武敏歆攸介攸止)
亦以敏協止然此敏字即拇字今人呼大足指竟
呼大拇讀作米是讀音非協音也但歴考叶音皆
可作正音讀者儻驟増諸字于各韻中即馬腫背
矣按敏之讀米亦不止二詩有漢書敘傳(宣之四子淮陽)
(聰敏舅氏籧篨幾陷大理)何晏景福殿賦(其祚伊何宜爾孫子克明克哲克聰克敏)
嵇叔夜琴賦(于是氣冷絃調心閒手敏觸&KR1290;如志惟意所擬)蔡邕濟北相
崔君夫人誄(淑慎其止在子斯敏)
釋名癬徙也癬善徙青徐人呼癬為徙且先讀洗西
亦讀癬劉子正楚詞有水波逺以㝠㝠兮測不知
其東西順風波以南北兮霧宵晦以紛闇以西音
先上聲入銑部闇者十七部之通也
五尾(獨用)
古韻(見紙部)
三聲(見支部)
無入十七部(見紙部)
(七尾)尾(無匪切首尾又星名又書鳥獸孳尾注交接曰尾又詩瑣尾註少好貌一曰流離貌又姓)亹(爾雅)
(亹亹勉也一曰猶役役也)娓(順也美也)浘(水流貌)䅏(饘也)䬿(㣲也)扆(於豈切禮疏扆如屏)
(風絳質而繡斧文通作依)依(譬喻也禮記不學博依註廣喻也)偯(哭餘聲也孝經哭不偯)庡(隱翳)
豈(祛尾切非然之辭又樂也詩飲酒樂豈)䔇(菜名生水中吕氏春秋菜之美者有雲夢之䔇)
幾(居匪切問多少之辭)蟣(蝨子)穖(禾穖也)斐(敷尾切文章貌通作匪周禮匪色註采貌)朏
(月三日明生之名)誹(謗)菲(薄也又菜名)篚(箱屬又車笭也)匪(菲也又分也周禮匪頒之式)
悱(口欲言而未能之貌)棐(輔也弓檠也通作榧)榧(即文木其實可食)蜚(蟲名即負蠜也見春秋又)
(山海經獸名白首蛇尾)蜰(蠦蜰臭蟲也)餥(餱也)奜(大也)韙(于鬼切是也左傳犯五不韙又)
(美之之意)韡(華盛貌)偉(大)煒(盛赤也詩彤管有煒)暐(光盛貌)葦(葭屬)瑋(美玉名)颹
(大風貌江賦長風颹以増扇)鍏(臿)椲(木名可屈為盂)媁(醜也)愇(恨)(逆追也)鬼
(居偉切鬼神又星名)豨(虚豈切豨豨豕走聲又楚人呼豬曰豨)唏(哀而不泣曰唏又説文笑也)
霼(雲貌海賦靉霼註不明貌)俙(僾俙仿佛也)虺(許偉切蛇屬一曰蜴類又人名)&KR1754;(火也)卉
(草之總名)蘬(荀子其在中蘬之言也註與仲虺同)虫(羽毛臝介之總名)(震雷也)螘(魚豈)
(切蚍蜉之小者)顗(靖也樂也又謹莊貌又人名)磈(於鬼切山險貌劉安招隱士碅磈磳硊)
陫(浮鬼切陋也楚辭隱思君兮陫惻)膹(&KR0796;多汁也)蟦(螬别名)
六語(獨用)
古韻(語麌哿馬篠巧皓有)又見紙部
三聲(見支魚二部)
無入十三部(見紙部)
(八語)語(魚巨切言)圉(邊陲也又馬有圉謂養馬者又詩鞉磬柷圉圉敔同)圄(囹圄周獄名又月令註止)
(也)禦(守也禁也拒也通作圉王莽傳引詩不畏强圉)齬(齟齬齒不相值也)(禁也又樂器戛之以)
(止樂者)籞(禁苑也後漢章紀註折竹連繩禁人往來曰籞又漢書注有魚鳥籞)篽(上同)鋙(物不相當)
(曰鉏鋙宋玉九辯圓枘而方鑿兮吾固知鉏鋙而難入)峿(山貌又岨峿不安貌)衙(行貌楚辭道飛亷之)
(衙衙又縣名在馮翊)吕(力舉切陰律又姓)侣(徒也)旅(羇旅也又百人為旅又卦名又山川祭名)
(通作穭後漢光武紀野糓旅生)穭(禾不因播種而生曰穭唐馬燧傳稆生于境稆穭同)膂(脊骨又與旅同)
(書旅力既愆)梠(楣也一曰桷端連綿木也)絽(綨也)&KR1930;(飯器)祣(祭名通作旅)儢(儢儢不欲為也)
(荀子儢儢然)㭚(木名可為箭笴)紵(直吕切綿絮裝衣又檾屬)宁(門屏之間禮記天子當宁而立)
著(詩俟我於著乎而著宁同)佇(久立也)竚(上同)杼(機之持緯者)羜(羔)苧(麻屬亦作紵)
泞(澄也澹也)坾(積塵)眝(張目貌)與(余吕切黨也許也施也又如也晁錯傳中國之人弗與也)
(又與與威儀中適也)予(推予)(安行貌)藇(蕃蕪)渚(章與切小洲曰渚)煑(烹也)陼(丘如)
(渚者)汝(人渚切爾也亦水名)女(上同)茹(食也受也又蔬曰茹)暑(舒吕切熱)䑕(穴蟲)黍
(五穀之一)癙(憂病也)杵(昌與切舂杵)處(居也息也區處也)楮(丑吕切榖木也蔡倫)
(用楮膚為紙)褚(藏也衣槖也左傳取我衣冠而褚之又姓)醑(私吕切&KR1847;酒也)諝(知也周禮註有)
(才智之稱)胥(上同又相也皆也)㥠(上同)湑(露貌)稰(熟穫曰稰)貯(展吕切居也積也通作著)
(貨殖傳積著之理)褚(絮衣曰褚漢文帝遺南越王上中下褚衣即此)䘢(敝衣)(棺衣也)女
(碾與切女子又星名)籹(粔籹蜜餌)許(虛吕切可也與也語助也又國名)巨(其吕切大也又)
(姓通作鉅)拒(格也禦也通作距汲黯傳智足以距諫)距(雞距也凡刀鋒倒刺者皆曰距)&KR1993;(上同相如)
(賦雄㦸註㦸胡之有&KR1993;者)歫(上同書傳至也説文止也郭璞曰去也)怇(慢也梁鴻傳嗟怇怇兮誰留註)
(恐也)簴(鐘鼓之柎也横曰筍縱曰簴)鐻(上同)鉅(大剛也商子論兵曰怨如鉅鐵)詎(豈)蚷(蟲名)
(淮南子商蚷馳河)駏(駏驉獸名又馬名)秬(黑黍)苣(苣蕂草名即胡麻也皇甫嵩傳束苣乘城謂束)
(而燃之又苦苣菜名)炬(火炬)&KR1767;(苦&KR1767;菜也亦作苦賈)所(疎阻切處所也詩伐木所所註聲也又語)
(辭)糈(饊也又祭神米也)䝪(齎財卜問曰䝪詩握粟出卜是也司馬季主曰卜而不中不見奪糈糈䝪)
(同)齭(齒傷醋也)楚(創舉切叢木也楚楚鮮整貌又國名)濋(水名爾雅濟為濋)礎(柱下石)
憷(痛楚也通作楚)(繪五采鮮色也詩衣裳今作楚)䙘(鮮也一曰美好貌)阻(側吕切隔)
(也險也或作岨高唐賦高丘之岨)俎(祭器似机)齟(齟齬)詛(咒)沮(慈吕切止也壊也鬲也一)
(日丘名)咀(咀嚼)怚(憍也)跙(跙跙行不進貌)(於許切擊也)舉(居許切擎也立也稱)
(也周禮膳夫王日一舉註殺牲盛饌也又三兩為一舉)莒(草名又國名)筥(筲也又禾四秉曰筥)櫸
(櫸栁)柜(上同)弆(藏也陳遵善書與人尺牘皆藏弆以為榮註弆亦藏也)&KR1952;(飲牛筐)敘(徐吕)
(切次也述也)序(堂東西廡也又商學名又與敘同)緒(絲耑)鱮(魚)漵(浦漵又水名)藇(美也)
(詩釃酒有藇亦作)嶼(山在水中曰嶼)芧(芧栗莊子狙公賦芧)(履屬)去(羌舉切徹也除也)
麮(煑麥曰麮)胠(腋下脇也)墅(神與切田廬又圃墅也)紓(神吕切緩也)杼(栩也橡也)
(即芧栗也)抒(除也左傳難必抒矣又引而泄之也兩都賦序或抒下情而通諷諭亦作杼)(七與)
(切皴皮裂)苴(子與切藉履草)疽(癰疽)且(七序切多貌詩籩豆有且又恭順貌詩有萋有)
(且)
古韻(語麌哿馬篠巧皓有八韻通)
第三韻與第二韻表裏直是十三部無入聲者互相
通轉之例其或鉏鋙惟哿馬與篠巧皓耳然合通
則無不通矣如易乾象(陽在下也徳施普也反復道也進無咎也)琴操
猗蘭八公(猗蘭操習習谷風以陰以雨之子于歸逺送于野時人闇蔽不知賢者年紀逝)
邁一身將老(八公操煌煌上天照下土兮知我好道公來下兮觀見瑶光過北斗兮含精吐氣嚼)
(芝草兮)八韻俱見而禮記禮運(諸侯以禮相與大夫以法相序士以信相)
(考百姓以睦相守)老子(揣而鋭之不可長保金玉滿堂莫之能守富貴而驕自遺其咎)越
語(凡陣之道設右以為牝益左以為牡早晏無失必順天道周旋無究)光武赤伏符
(劉秀發兵誅不道四夷雲集龍鬬野四七之際火為主)亦馬皓有附通不相
違礙况諸韻錯出彼此自通者如小雅吉日(吉日惟戊)
(既伯既禱)王莽傳(乘乾車駕坤馬左蒼龍右白虎左杖威節右負威斗)正考父鼎
銘(三命而俯循墻而走)易林(高林無柱顛僵不乆紂失三仁身死牧野)魏武短歌
(齊桓之功為伯之首九合諸侯一匡天下)漢莋都夷歌(歸日出主與人富厚)嚴忌
哀時命(不獲世之塵垢願退身而窮處)類詘指皆有則謂語麌哿
馬與篠巧皓有絶然不通又何可也
篠巧皓為語麌有三聲通接如老字鄭風宜言飲酒
與子偕老西都賦聞之乎故老故不能遍舉鳥字
史記敘傳悼豪之旅詩歌黄鳥漢書敘傳義過黄
鳥北面奉首保字易林東南其户父子相保唐風
他人是保隰有杻道字易乾象反覆道也徳施普
也胡廣侍中箴越興周道克慎左右隨一字皆上
下通接如此
韓退之元和聖徳詩是語麌哿馬有五韻通轉而去
篠巧皓三韻者如皇帝即位物無違拒是語韻維
是元年有盗在夏是馬韻欲覆其洲以强近武是
麌韻皇帝曰嘻豈不在我是哿韻韋臯去鎮劉闢
守後是有韻此五韻並見者至又曰瀆鬼濛鴻嶽
祗嶪峩則直以語之通哿而并通哿之平聲所謂
三聲通轉者亦具是矣唐人用韻之精每至如此
而盲者又謂唐韻非古韻此不可解
宋人詞話載閩人林外題垂虹橋詞初不知誰氏作
流傳入宫禁孝宗讀之笑曰鎖與老押則鎖當讀
埽此閩音也及訪之果然殊不知鎖在哿韻埽在
皓韻此正哿馬篠皓八韻之通從來詩詞無二韻
故詞韻與詩韻正同而宋人不識韻致從來所相
傳無誤之韻反疑為鄉音遂造為詞話小説而恬
然不知愧怍千秋睡夢誰為喚醒可不畏耶
(語麌哿馬四韻通)
附載易雜卦傳小畜寡也履不處也(隨象係小子勿兼與也係丈夫志舎下也)井象井無
禽時舎也井谷射鮒無與也(素問定候引鍼呼盡乃去大氣皆出故命曰寫)又若春無秋若冬
無夏因而和之是謂聖度(三畧世能祖祖鮮能下下)樂記始奏之以文後亂之以武治亂以相
訊疾以雅蓼蕭零露湑兮我心寫兮(擊鼓爰居爰處爰喪其馬)燕燕差池其羽逺送于野
采苓采苦采苦首陽之下(裳裳者華我心寫兮是以有譽處兮)鳴雁肅肅其羽哀此鰥寡左
傳成季之占間于兩社為公室輔(介子推歌四蛇從之得其露雨一蛇羞之死于中野)九歌將
以遺兮逺者聊逍遥以容與(又雲容容兮而在下東風飄兮神靈雨)又天時懟兮威靈怒嚴殺
盡兮棄原野國語彼來從我固守勿與(吳子料敵篇軍資既竭薪芻既寡天多隂雨欲掠無所)
(張衡西京賦收禽舉胔數課衆寡置互擺牲頒賜獲鹵)鮑徳誄業業學徒童䝉求我濟濟京河
是為西魯(崔駰安封侯詩被光甲兮跨良馬揮長㦸兮彀強弩)漢鐃歌曲不之吐將以問諌者
(嚴忌哀時命夕淫淫而淋雨悵逺望此曠野荀卿成相篇舜授禹以天下)古孤兒行父母在
時乘堅車駕駟馬父母已去兄㛮令我行賈(衛皇后歌生女無怒獨不見衛子夫覇天下)穆天
(子謡詞予歸東土和治諸夏萬民平均吾顧見汝)左傳魯國童謡鸜鵒之羽公在外野史記敘
傳親屬既寡實鎮東土(漢書敘傳身釁胡土每生作旤)又叔亦相魯或金或社元君詩倐忽
適下土至感不容冶(王逸九思逢流星兮問路願指我兮從左)班固幽通賦卒隕身乎世禍雖
覆醢其何補(潘岳西征賦野蒲變而成脯苑鹿化以為馬鉗衆口而寄坐)離合詩意守淳樸音
應律呂桑梓被源卉木在野(王仲初神樹詞願神不離神處所男不着丁女在舎事官上下無言)
語(揚雄趙充國頌昔周之宣有方有虎詩人歌功乃列于雅)黄庭經至道不煩不旁迕靈臺通
天臨中野(漢綏氏校尉熊君碑辭累葉休隆君胤其緒克明盛徳字牧城社)王褒責髯如詞豈
若子髯既亂且赭枯槁秃瘁劬勞辛苦(班固東都賦順時節而蒐狩簡車徒而講武則必臨之以)
王制考之以風雅(漢城門校尉箴昔在先世有殷有夏癸辛不徳而設夫險阻)後漢書黄瓊傳
陽春之曲和者必寡盛名之下其實難副(晉鼓吹曲允文允武蒐田表禡)漢樂章靈之下若風
馬左蒼龍右白虎(韋昭鼓吹曲攄武師軒黄祖攘夷凶族革平兩夏)東漢謡時無赭澆黄土
泰山梁父行寄身于草野行止依林阻(齊武帝估客樂昔經樊鄧役阻潮梅根冶深懐悵往事意)
滿詞不敘(李賀蘇小小歌西陵下風吹雨)
(語麌篠巧皓五韻通)
附載崧高莫如南土以作爾寳(屈原思美人擥大薄之芳茝兮搴長洲之宿莽惜吾不及古)
人兮吾誰與玩此芳草(易林蝗齧我稻驅不可去)又行中規矩延命夀考漢書五行志咎徴
是舉王事之表(楚元王敘傳游宅于楚平陸乃紹)王逸九思衆穢盛兮杳杳涕汎瀾兮如雨
(徐幹齊都賦㷊梗林燎圃草驅禽翼獸十千唯旅)又駕鵝鶬鳻鴻雁鷺鴇連軒翬霍覆水掩渚
李尤平樂觀賦覆車顛倒千鈞若羽(班固西都賦若臣者徒觀跡于舊墟聞之于故老十分未得)
其一端故不能備舉也(史記敘傳穆公思義悼豪之旅以人為殉詩歌黄鳥)崔駰逹㫖包胥單
詞而存楚甘羅童牙而報趙(陳琳馬腦勒賦帝道匪康皇鑒元輔顧以多福康以碩寳)張載七
(哀詩䝉蘢荆棘生蹊徑登童豎狐兔窟其中蕪穢不可埽)
(語麌有三韻通)
附載易繫詞斷木為杵掘地為臼(詩角弓不顧其後如酌孔取)素問離絶菀結憂恐喜怒
五藏空虚血氣難守(老子受國之垢是謂社稷主)靈樞經不知根結五藏六府折關敗樞開闔
而走(列子瞻之在前忽焉在後用之彌滿六虚廢之莫知其所)尉繚子前如雷霆動如風雨莫
敢當其前莫敢躡其後(三畧彊弱相擄莫適禁禦延及君子國受其咎)漢溝洫志且溉且糞長
我禾黍衣食京師億萬之口宋書五行志(雨毛羽貴人出走)易林相與為友升擢薦舉楚
詞哀時命白虎為之前後騎白鹿而容與(王逸九思言逝邁兮北徂叫我友兮配耦日陰曀兮未)
光閴䆗窱兮靡暏(揚雄趙充國頌在漢中興充國作武赳赳桓桓亦紹厥後)反離騷更思瑤臺
之逸女何百離而曽不一耦(漢光武賜侯霸書崇山幽都何可隅黄鉞一下無處所)吳越春秋
天有厯數徳有薄厚(崔瑗東觀箴夏終殷摯周耼晉黍或哭或泣抱籍遁走)胡廣侍中箴籍閎
飾顔穢我神武鄧通擅鑄不終厥後(漢高帝盛徳頌既係秦后乃清帝宇)班固幽通賦伯徂歸
于龍虎重醉行而自耦(左思魏都賦磴流十二同流異口蓄為屯雲泄為行雨)魏文帝校獵賦
千乘亂擾萬乘奔走經營原隰騰越險阻(張衡思玄賦䜿亂叔而幽主閹謁賊而寧后)漢益州
(太守碑文失明哲兮入坤户名不滅兮功留後崔駰慰志賦彼幽牧之我舉豈云賁乎鄙耇)上
林賦掩薄水渚咀嚼菱藕(鄭白渠歌舉臿如雲決渠為雨涇水一石其泥數斗)十二月折楊栁
歌折楊栁陰陽催我行那得有定主(韋孟諷諌詩享國漸世垂烈于後迺及夷王克奉厥緒)蔡
(中郎短人賦是以陳賦引譬比偶皆得形象誠如所語)陸機漢高功臣頌舞陽道迎延帝幽藪宣
力王室匪惟厥武(蕭何引周書天子不取反受其咎)漢高敘傳朱旗乃舉嬰來稽首繁欽征
天山賦渾齊邊㝢費薄功厚(張超誚青衣賦接狎歡酒邪僻無主)陸雲陸丞相誄入作内輔在
帝左右徐幹齊都賦期盡所有五齊維醹(蔡中郎述行賦登高斯賦義有取兮則善戒惡豈云)
苟兮胡黄二公贊生申及甫誕育二后(郭璞神嘘贊人而無手重黎所處)陳孔璋大荒賦乃
貧尼而富虎豈云行之臧否(又布辰機而結紐隂氣服于地户)又雖獨存兮何補唯徳音兮為
不朽(陸士衡宣猷堂詩篤生我后克明克秀體輝重光承規景數)愍懐太子誄當究遐年登茲
胡耉緝熙有晉克構帝宇(曹植髑髏説曹子游乎陂塘之濵歩乎蓁穢之藪蕭條潛虚經幽踐阻)
(張敏碩責子羽文且儗人其倫諭子儕偶曽不如太原温顒潁川荀禹)繁欽逺戍勸戒詩郁郁
桓桓有規有矩務在和光同塵共垢(楊苕華贈僧䖍大道自無窮天地長且乆巨石故叵消芥子)
亦難數(蘇拯織婦詞伊余盡少女一種飾帳首徒能事機杼與之作歌舞)元結系樂府詞巡迴
(宫闕旁其意無由吐一朝哭都市淚盡歸南畝温庭筠江南曲前年學歌舞定得郎相許連娟眉)
繞山依約腰如栁(白居易夏旱焦枯我田畝况茲禾與黍)
三聲(補)
車攻東有甫草駕言行狩(遵大路摻執子之手兮無我魏兮不寁好也)斯干如竹苞矣如松茂
矣蕩式號式呼俾晝作夜(俟充耳以素乎而尚之以瓊華乎而)離騷忍而不能舎也夫惟靈
修之故也(班固西都賦籠山絡野星羅雲布史龜筴傳周流天下還復其所上至蒼天下薄泥)
塗(東方朔答客難譬猶鼱鼩之襲狗狐豚之咋虎)楊泉蠶賦切若細縷燥濕是候潘岳馬汧
(督誄彼邊奚危城小粟富子以眇身而裁其守左思吳都賦邑屋隆夸飛薨舛互)易林衣裳顛
倒為王來呼又欲有望候與喜相扶(又枝葉盛茂召伯游署)班固燕然山銘然後四校横徂
(星流彗埽蕭條萬里野無遺冦)
叶功(魯頌敦商之旅克咸厥功)
此即御遇屋沃之囬互也餘説見前
七麌(與姥同用)
古韻(見紙語二部)
三聲(見支魚二部)
無入十三部(見紙部)
舊有増乙字入麌韻者謂乙與&KR1677;同即丶字也但廣
韻集韻祇載丶字而不及乙字按東方朔傳止輒
乙其處謂截止處&KR1677;而勾之曰乙又文有遺落勾
其傍而添之亦曰乙唐試士式有塗幾字乙幾字
今試士作塗抹添註要即丶&KR1677;之遺也但麌部無
乙字而質部乙字又無添註之解則僅録&KR1677;字而
去乙字可矣若竟載丶字則驚人聽睹縱軒黄復
出亦不便以結繩橅像誣斯世耳
古母讀姥莫補切詩蝃蝀次章崇朝其雨與逺兄弟
父母押易繫詞八章云其出入以度外内使知懼
又明于憂患與故無有師保如臨父母以度懼故
母相押是也顧亭林不知通韻祇認母讀米在紙
韻以為不當在有韻至繫詞則曰鄉音而已天下
有鄉音詩易而可以定韻者乎
唐人母字亦讀姥入姥紐白居易新樂府(母别子子别母白日)
(無光哭聲苦)李商隠燒香曲(獸焰微紅隔雲母金虎含秋向東吐)是也即
畝字亦然皮日休茶塢(種荈已成林栽葭寧記畝好是夏初時白花滿烟雨)
張籍野老歌(耕種山田三四畝輸入官倉化為土)諸詩可見或謂廣
韻即唐韻何以廣韻都無此二字耶又古韻如莊
子子桑户歌(父耶母耶)枚乘七發(外有傅父内有保母)魏伯陽參
同契(易者乾坤之門户衆卦之父母)亦讀母作姥若婦之讀附説
見去聲遇部下(此等字増損任意以在麌部與有部無不可也但通讀麌部必非無)
(謂故特識之以見原有是讀耳遇部倣此)
増韻増下字以詩宗室牗下讀户為據此即陳季立
古無叶音之説所本也信然則凡馬部字多協麌
部將不止一下字矣且據如所註亦引陸徳明如
字與協韻二音則瞭然非本部字且非讀户不讀
夏邪説居然可知説見論例十八條
(九麌)麌(虞矩切牡鹿也又麋鹿羣聚曰麌麌)俁(大也詩碩人俁俁註容貌)噳(笑貌)羽(玉矩切鳥)
(毛又五音之一又山名)雨(水從雲下)瑀(石似玉)宇(尸子天地四方曰宇又屋四垂也又大也又鐘)
(形以隤之下為宇考工記上欲尊而宇欲卑)㝢(上同荀子充盈乎大㝢)禹(舒也又夏王號又蟲名)
鄅(妘姓國)偊(偊偊行貌)萭(草)䨞(雨貌)祤(祋祤縣名在馮翊)頨(頭妍也)䣁(亭名)聥
(張耳有所聞)楀(木名)聚(慈庾切衆也㑹也)鄹(亭名)甫(方矩切男子美稱又始也大也)
(我也通作父)脯(腊肉)黼(以絳質繡斧形而黑白相次謂之黼或作黼)簠(盛黍稷器)父(男子美稱)
斧(斫也)府(百官之所居曰府又周禮註府掌官契以治藏者一曰聚也書惟府辜功)俯(頭低曰俯通作)
(府列子府而視之)頫(上同太史卜書頫仰字如此)俛(上同鼂錯傳在俛仰之間耳)腑(六腑)莆
(箑莆堯時瑞草名)俌(輔也)郙(亭名)㕮(㕮咀)武(文甫切止戈為武又威也斷也角力也又冠卷)
(曰武又跡也禮記布武接武又樂名)舞(足蹈手舞又變弄也張湯舞知以御人)儛(上同)憮(傲也悵也)
㒇(上同)甒(罌)鵡(鸚鵡)碔(碔砆)珷(上同)膴(美也厚也)侮(慢也侵也戲弄也或作娒張良傳嫚)
(娒又五行志作慢㑄)廡(堂下周廊又蕃廡豐貌)嫵(媚也通作憮張敞傳京兆眉憮)堥(禮記註敦堥黍)
(稷器也)䍙(雉網)橆(蕃滋生長貌)嘸(陽應也韓信傳諸將嘸然註不精明也)瞴(微視貌)敄
(彊也)娬(好)(牕中網也)(長艇也)&KR2359;(愛也)父(扶雨切父母)輔(車兩旁木曰輔又助)
(也弼也)腐(爛也朽也宫刑也)鬴(鍑屬漢傳鬴鍑薪炭鬴釜同)釜(上同小爾雅區四為釜)秿
(禾穳積也)(牡馬)滏(水名在鄴又山海經神菌之山釜水出焉)䩉(頰骨易咸其䩉今作輔)㾈(俛病)
(也)蚥(蟾蜍别名)䪔(尻衣)撫(斐武切安也按也慰勉也)弣(弓把中也禮記左手承弣)拊(擊也)
(又拍也)柎(搏柎樂器所以節樂者)䌗(絲也)䯽(髮貌)殕(食上生白毛)剖(判也)柱(直主)
(切楹)跓(勇足)詡(况羽切大言也和也誇也)喣(呈示也吹也唐魏徴傳䕶民之勞喣之若子)冔
(殷冠名)栩(柞木一曰杼也栗屬又栩栩忻暢貌)咻(噢咻痛聲又讙也)訏(大也)珝(玉名)姁(嫗也)
(又佚樂謂之姁呂氏春秋姁姁然相樂也又漢高后字娥姁)煦(烝也一曰温潤)膴(脯也少儀祭膴注大)
(臠謂刳魚腹也)欨(吹也一曰笑意或作呴)豎(立也又童僕之未冠者)竪(上同)裋(豎褐也亦)
(名裋褐貢禹傳裋褐不完)樹(植)庾(以栩切露積曰庾又姓又量名)斞(十六斗曰斞)愈(勝也)
(過也又詩註愈愈益甚之意)瘉(病瘳通作愈)楰(楸屬)瘐(漢宣詔瘐死獄中註囚病曰瘐)貐(䝟貐)
(獸名)窳(缺也史記器不苦窳又呰窳偷生言惰不能自立貌或作窳)㥚(懼也)萸(百萸草)主
(腫庾切君也守也賔之對也)麈(鹿屬用其尾拂塵曰塵尾)炷(燈中火炷即膏鐙也)枓(斟水器也喪大)
(記沃水用枓)拄(知庾切撐也漢朱雲連拄五鹿君註距也)柱(草名一名摇車又通拄漢章紀支柱)
(橋道)&KR1677;(凡書義止處&KR1677;而識之謂之&KR1677;衛恒書勢&KR2298;&KR1677;點&KR1709;是也)傴(於武切僂也)嫗(禮記註以)
(氣曰煦以體曰嫗又老婦之稱)噢(噢咻)齲(驅雨切齒蠧也漢梁冀妻能為齲齒咲折腰步)乳
(而主切潼也)醹(酒厚也)擩(取物也)寠(郡羽切貧)數(所矩切計也責也)籔(聘禮)
(十六斗曰藪通作藪)藪(寠藪藉戴器者即宛童草也)矩(俱雨切為方之器或作句莊子履句屨者)
(知地形謂知方也)榘(上同)萭(上同考工記可規可萭)枸(木名)蒟(蒟醬出蜀)踽(獨行貌)椇
(枳也婦人之摯椇榛脯修棗栗)&KR2574;(曲羽)拒(方陣也酈商傳攻其前拒)取(七庾切獲也收也凡克邑)
(不用師徒曰取)縷(力主切綫也)婁(卷婁猶拘攣也繫馬曰維繫牛曰婁左傳牛馬維婁一曰空也)
僂(僂傴俯也)漊(漊漊小雨不絶貌一曰汝南人謂飲酒不醉為漊)嶁(岣嶁衡山别名)褸(袵也又藍)
(褸敝衣也通作縷)簍(小筐)蔞(草名一曰以正輪者考工記為萬蔞)謱(吳都賦嗟難得而覼謱注悉數)
(也)㜢(女人惡稱)(相庾切絆前兩足也)(雛禹切小母豬)
(十姥)姥(莫補切女老稱或作姆)莽(草深平曰莽揚雄賦拔鹵莽)姆(女師也)䥈(鈷䥈温器)媽
(母)土(他魯切土地)稌(稻)吐(寫也)杜(徒古切甘棠又塞也)肚(腹肚)荰(荰蘅香草)
土(桑根也)&KR1423;(閉也塞也漢王陵傳&KR1423;門今作杜)魯(郎古切鈍也又國名)艣(槳屬通作櫓)
虜(獲也生得曰虜又服也凡臣伏者皆稱臣虜又敵國謂之虜史虜在吾目中矣虜中吾指皆以對敵言令)
(稱外國為虜非也又掠也通作鹵漢記毋得鹵掠)鹵(西方鹹地又地不生物曰鹵晉有大鹵之地通作滷)
滷(鹹滷)櫓(大盾也又城上望樓曰櫓通作鹵漢書鹵簿謂之大盾領一部衆也)擄(掠)鐪(釜屬)鏀
(以木為刀柄)樐(摇動)覩(當古切見也)睹(上同)堵(垣也又鐘磬編挂一簴謂之堵)賭(博)
暏(旦欲明也)帾(幡也摽記物之處也)肚(胃也)古(公户切今古)鼓(革音之器也又鼓之也又)
(量器曲禮獻米者操量鼓又國名)估(論價也)盬(河東鹽池曰盬又不堅固也詩王事靡盬又啑也左)
(傳晉侯夢楚子盬其腦)詁(訓詁)牯(牯牛)瞽(無目者)股(脛本曰股)蠱(蟲也卦名又毒也又師巫)
(左道曰蠱謂惑也)賈(坐販曰賈)罟(網)羖(牡羊一作&KR1489;)沽(賣也又略也禮記以為沽也)
五(疑古切歎也)伍(周禮五人為伍又聚也又姓)午(支名又縱横曰旁午又馬屬晉司馬氏謂之典)
(午又蠭午猶雜㳫也)仵(偶也)旿(明也)迕(逆也違也通作午劉向傳朝臣舛午)簿(裴古切籍也領)
(也)部(分也總也)蔀(&KR2783;蔀草名易豐其蔀註覆曖鄣光明之物)駔(徂古切考工記駔琮謂以組繫)
(琮又駿馬名)粗(麤也)伹(淺也)祖(則古切王父曰祖又始也法也又祭道而餞之謂之祖)珇
(珪琮之瑑凸起者又美好也通作駔)組(印紱也綫也織也又草名似組者)靻(勒名)蒩(茅籍也)
虎(呼古切獸)琥(發兵符也左傳賜子家雙琥又周禮以白琥禮西方)滸(水厓)許(柹貌詩伐木許許)
戽(戽斗舟中渫水器)萀(豆名)塢(安古切鄣也小阿也通俗文營居為塢)隖(上同)鄔(太原)
(縣名)(頭巾)瑦(石似玉)䛩(相毁貌)(走輕貌)䃖(小障)溩(水溩)弩(奴古切弓有臂)
(者)怒(恚也恨也)砮(石鏃)努(用力也)苦(康土切菜名又炎上之味又辛楚也又國語辨其功)
(苦謂良楛也)楛(器物濫惡謂之楛通作苦)䇢(竹名)戸(侯古切門户)祜(福)扈(國名又披)
(也楚詞扈江蘺與薜芷又尾也後從曰扈又跋扈强梁也又左傳屈蕩扈之謂止之)楛(木可為矢幹書荆州)
(貢惟箘簬楛)岵(山多草木曰岵)&KR2046;(九&KR2046;農桑候鳥也通作扈)雇(上同)怙(恃)鄠(縣名)芐(地黄)
(也禮記鉶芼有牛藿羊芐今作苦)&KR2515;(山卑而大曰&KR2515;)酤(一宿酒)嫮(好也亦作嫭)橭(山榆也周)
(禮除水蟲以牡橭沈之其神死)昈(文彩貌又明也揚雄傳昈分殊事)(貪也)簄(海中取魚竹名)滬
(靈龜負書出滬水)洿(深貌)戽(抒也)普(頗五切大也周徧也)浦(水濵也又姓)溥(廣也徧也)
誧(人相助也一曰謀也又大也)烳(火行貌)補(博古切補綴又裨也填也一曰數也十垓曰補)
圃(園圃)譜(籍録也又世系曰譜)
叶廣(樂記進旅退旅和正以廣弦匏笙簧㑹守拊鼓)蚌(戰國䇿今日不雨明日不雨則有死蚌)蕩
(王逸九思踵九陽兮戲蕩秣余馬兮河鼓)藥(枚乘七發娥眉皓齒命曰伐性之斧甘脆肥膿命曰腐腸之藥)
廣蚌蕩之叶雨鼓猶莽坱之讀母塢也在去入御遇
覺藥之例餘見前
平聲魚虞及去聲御遇諸部皆叶兵情娘迎稱懲諸
字而陽部所叶又為虚車殊字在魚虞部中則此
叶蚌蕩廣不亦宜乎况藥又陽之入乎
八薺(獨用)
古韻(見紙部)
三聲(見支部)
無入十三部(見紙部)
(十一薺)薺(徂禮切菜名)鮆(刀魚漢貨殖傳鮐鮆千斤)鱭(上同)癠(病也方言生而不長也)齊
(玉藻廟中齊齊註恭慤貌)啙(弱也)禮(蘆啓切敘也)醴(甘酒一宿熟者)澧(水名)蠡(蚌屬説文)
(蟲齧木中也又人名)鱧(黑鯉魚)劙(刀刺又直破也)欐(小舟一曰屋檼又車名或作麗莊子梁麗可以)
(衝城)盠(瓢也)豊(禮器)(布也説也)欚(大船名)(竹名)體(他禮切身也質也)涕(泣)
醍(酒赤色禮記粢醍通作緹周禮酒正四曰緹齊)緹(帛丹黄色也周禮緹衣註古兵服之遺色)䪆(䪆)
(輭貌)挮(去淚)濟(子禮切水名又濟濟盛貌)泲(沇水書作濟又莤泲釃酒也)㧗(殺也)䍤(手溺)
(酒一作擠)擠(排也)邸(都禮切漢置郡國朝宿之舎在京師者率名邸今人謂逆旅為邸又皇邸屏風)
(也又至也與抵同河渠書西邸瓠口)氐(星名又至也)柢(木根也通作氐詩維周之氐)疷(病也)詆
(呰也訐也)底(器臀也止也至也列子林類底春被裘又廣陵王傳封以方底謂盛書之囊又凡公文中書謂)
(之草樞宻院謂之底又底事何事也)牴(觸也又角牴戲也)觝(上同)抵(擠也至也大抵也漢律抵罪謂)
(各當其罪)提(擲也吳王濞傳引博局提吳太子殺之又絶也禮記牛羊之肺離而不提心)軧(車後)弤
(舜弓名)阺(隴阪又揚雄解嘲響若阺隤註山旁堆曰阺)坻(上同)堤(塞也)弟(徒禮切)悌
(愷悌)娣(女弟)逓(更迭也)媞(婦人安詳之貌)䑯(船)禰(奴禮切父廟曰禰)&KR2089;(&KR2089;&KR2089;濃露)
(貌或作泥)濔(滿也又衆也詩垂轡濔濔)瀰(水流貌)苨(薺苨)(轡垂貌)薾(草茂也或作爾詩彼)
(爾維何註華盛彌漫也)嬭(楚人呼母)檷(絡絲柎)鑈(上同)(髮貌)洗(先禮切滌)
(也)洒(上同)泚(千禮切水清也又孟子其顙有泚謂汗出泚泚然)玼(玉色鮮)緀(帛文貌詩)
(緀兮斐兮)皉(白色)啓(康禮切開也詩不遑啓處啓跽也)棨(兵欄也漢傳有衣之㦸曰棨㦸一曰)
(刻木為傳以過關者通作綮)稽(下拜首至地也)綮(㨖繒也又肯綮)卟(問卜)徯(湖禮切待也望)
(也)謑(恥辱也莊子謑髁無任一曰謑詬小人怒也)(目動)米(莫禮切)眯(物蔽目也莊子)
(簸糠眯目)䋛(繡紋如聚米今文尚書作粉米)洣(水名)䱊(魚子)陛(傍禮切階也又尊者之階曰納)
(陛)髀(股骨或作䏶唐李甘傳嚙疽瓠䏶)䯗(上同)狴(狴犴獄名)梐(行馬也周禮王㑹同之舎設梐)
(枑)&KR2356;(䑕莞)(牛馬行)㙄(下也)(烏弟切可也爾也)䚷(噟聲)堄(研啓切埤)
(堄女墻也)䘽(梳䘽袿衣飾也)睨(明也)掜(擬也捉也莊子終日握而手不掜)觬(角曲)皉
(補米切明白也)
九蟹(與駭同用)
古韻(見紙部)
三聲(見支部)
無入十三部(見紙部)
(十二蟹)蟹(下買切介蟲)獬(獬豸)澥(渤澥海名)解(脱也曉也又卦名)嶰(谷名)買(莫解)
(切售物曰買)嘪(羊聲)蕒(吳人呼苦&KR1767;)&KR1760;(苦蟹切戾也)(瘦貌)廌(宅買切解廌)
豸(上同)罷(薄解切止也休也)猈(犬短頸)(疲劣)䥯(大鐵杖)解(佳買切散之也)
(判也説也)檞(松樠)灑(所買切汛也爾雅大瑟謂之灑)&KR2572;(履屬)躧(徐行貌又履不躡跟曰躧一作)
(蹝)纚(韜髮也)嬭(奴解切母也乳也)妳(上同)矮(倚買切矬也)㢊(坐倚貌)
擺(比買切撥也開也)捭(上同鬼谷子有捭闔篇謂開閉也又兩手擊曰捭)跐(阻買切蹈也又)
(行貌)&KR1586;(乖買切&KR1586;&KR1586;羊角開貌)拐(老人拄杖)夥(懐&KR1586;切多也見陳勝傳)扮(花夥)
(切亂也)
(十三駭)駭(下楷切驚)&KR1595;(豕白蹢者)絯(大絲又掛也束也)侅(無侅人名)駴(疾雷擊鼔曰駴周禮)
(大司馬鼔皆駴)楷(苦駭切木名又模也端也書法也上谷王次仲始作楷法)鍇(鐵之精者曰鍇)
挨(於駭切打也)唉(飽聲)騃(五駭切癡也)娾(喜樂也)(病)
十賄(與海同用)
古韻(見紙部)
三聲(見支部)
無入十三部(見紙部)
禮韻海部無等紐嘗讀管子(視其不可使因以為民等)韓非子(主妾)
(無等必易嫡子)疑等字為紙部叶字後見廣韻録此字且
作一紐此或果海部中字未可知也要之叶字皆
古人讀音故各有成數皆非汎押此部等字有左
思吳都賦(畛啜無數膏腴兼倍原隰殊品窊隆異等)何平叔晏福殿賦
(落帶金缸此焉二等明珠翠羽往往而在)韓愈許國公神道碑(上之宅憂公譲)
(太宰養安蒲坂萬邦絶等)
韓退之鬭雞聫句有鐓字(復以距為鐓)禮韻有之而廣韻
反無有宋韻之不能劃一乃爾
(十四賄)賄(呼猥切財也贈送也)悔(恨也吝也)煨(火)蛕(土蛕毒蟲)猥(烏賄切鄙也)椳
(門樞)萎(耎弱也馬援傳萎腇咋舌)(角曲中)腲(腲脮肥貌)磊(魯猥切衆石也)磥(上同或作)
(礧礌)櫑(櫑具劒上鹿盧飾漢雋不疑傳帶櫑具劍)壘(魁壘壯貌又畏壘山名)儡(傀儡木偶戲樂書作)
(窟蠝)蕾(蓓蕾花綻貌)鑘(鍡鑘)癗(痱癗皮外小起)礨(陵阜貌)頛(頭不正貌)&KR1041;(峞&KR1041;山貌)㵽
(水名)罪(徂賄切愆也)辠(上同)㠑(&KR2750;㠑山貌)鐓(杜罪切矛㦸之趾鋭曰鐏平曰鐓本作錞)
憝(怨恨)&KR2302;(鍊&KR2302;車轄)隊(羣也)瀢(瀢沱水泛沙動貌)浼(母罪切汙也又水流平貌)痗(病)
每(頻也各也)挴(貪也通作每賈誼傳衆庶每生)燘(爛也)䜸(豆碎萁也)腿(吐賄切股也)骽
(上同)㞂(㞇㞂行病)僓(長好貌)㱣(㱱㱣不知人也)脮(腲脮)瘣(湖罪切病也木瘤也)匯(水囘)
(合也)廆(廦廆也晉有慕容廆)輠(車轉之貌)䜋(列也譯也説文中止也)餒(奴賄切饑也)餧
(上同漢魏相傳振乏餧)鮾(魚敗)腇(上同又萎腇耎弱貌)娞(㛱娞好貌)(風動貌)㼏(傷瓜曰㼏)
(都賄切腫貌)䇏(木實垂貌)隗(五猥切陮隗高也又人名郭隗)嵬(&KR1041;嵬山貎又為)
(狂險之行者荀子何世而無嵬或作峞)頠(頭也又人名)䃬(石多貌)䫥(頭大貌一曰頭不正也)
璀(七猥切璀璨玉光一曰玉名)皠(白也)漼(水深貌)綷(綷䌨衣聲班婕妤賦紛綷䌨兮綺素)
(聲)洒(高峻貌詩新臺有洒)鏙(鏙鍇鱗甲)(物粗也)䊫(赤米)琲(部浼切吳都賦註珠十貫)
(為一琲)痱(風病)嶊(子罪切山林叢積貌)㚍(口猥切㚍㚍多貌)磈(磈礧石也)
(陟賄切假髪髻也)
(十五海)海(呼改切四海)醢(肉醬)橀(榽橀木名)愷(苦亥切樂也慷也又軍勝之樂又元愷舜)
(十六相)凱(上同)皚(美也)闓(開也解也相如傳昆蟲闓懌史記作凱澤)鎧(甲也)塏(高燥也左傳更)
(諸爽塏)颽(南風通作凱)宰(作亥切主也治也屠也又官名)載(年)䏁(半聾曰䏁)縡(事也)
(唐杜黄裳等贊穆天縡通作載)待(徒改切俟也)逮(遣也通作迨)迨(及也)䈚(竹萌或作箈周)
(禮醢人箈菹雁醢)殆(危也將也)詒(欺也誑詐也通作紿)紿(絲縈難理曰紿)怠(懈)靆(靉靆雲貌)
(或作霴)駘(駑駘)軩(輆軩不平也)(言不正)乃(奴改切語辭)迺(上同)鼐(鼎大者)
改(古亥切更也)頦(頰下曰頦或作胲一曰足大指)亥(下改切支名)侅(奇侅非常也)
劾(鞫也法有罪也)㧡(動也)(堅神人)采(此宰切事也書若予采又王制千里之外曰采又采)
(官也)彩(文色)採(取)寀(爾雅寀寮官也註同地為寀)綵(繪繒)棌(木名司馬遷傳棌椽不斵註柞)
(木也)(髻也又髮美曰)㥒(恨)茝(昌亥切香草)䆀(莫亥切禾傷雨也)(貪)
等(多改切齊也)在(昨宰切所也存也)倍(薄亥切物相二曰倍)菩(草)蓓(黄蓓)
(草)靉(於改切雲盛貌)欸(噟也亦作欵欵乃棹船相噟聲)靄(氛也)娭(戲也一曰卑賤者)毐
(士之無行者曰嫪毐又摎毐秦時人名)藹(多貌草木叢雜貌)挨(擊也)㘆(他改切㘆言不止)
(也)俖(普乃切不肯也)朏(月未盛之明)䑂(與改切肥也)佁(栘在切癡也)
唻(來改切囉唻歌聲)啡(匹愷切出唾聲)疓(如亥切病也見尸子)
(奇齡與同館質難皆就已成之書言之若附載諸條多有從同學張逺考録者至于註字則自)
(上聲後以史館事賾悉門人楊臥所纂而奇齡訂定之其詳慎較倍于平韻此係上聲分卷故)
(特識此張逺字邇可楊臥字曰旦皆蕭山人)
古今通韻卷七
