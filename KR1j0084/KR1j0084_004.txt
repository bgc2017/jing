古今通韻卷四
翰林院檢討毛竒齡撰
十一真(與諄臻同用今附二十一殷)
古韻(真文元寒刪先)
三聲(真軫震文吻問元阮願寒旱翰刪澘諫先銑霰)
有入十七部(真文元寒刪先侵覃鹽咸)又見東部
宋韻真與諄臻同用文與殷同用其又稱與欣同用
者以殷為宋廟諱故禮韻改殷為欣其實一也但
按唐詩則殷部中韻往往用入真部中而文部不
及嘗考唐五七律如杜甫贈王侍御詩(稍稍息勞筋)李
白對雪奉餞任城六父(惜别空殷勤)韋應物送劉評事
(一醉且歡欣)顔真卿送耿湋拾遺聨句(臨水最慇懃)薛能寄
吉給諌(謬著千萹斲斧斤)齊彦謙七夕(世間烏鵲漫殷殷)陸龜蒙
奉和寄懐南陽潤卿(惟種南塘一畝芹)以至劉長卿從軍
戴叔倫江干杜牧寄崔鈞王建贈崔渾二曹長張
籍寄李湖州白居易郡齋旬假命宴李山甫秋馬
異醉中贈李于諸詩凡真殷相通隨舉而有而文
之通殷者百中一見則宋韻誤併又何待言特其
誤又不始自平水即舊禮韻已然且其併用之例
必就近相併子母分合皆順次第今殷列文後則
真殷之通必隔文一部而後可與真部協想唐韻
次第亦必不如是者然則宋韻之荒唐即此可見
而猶曰廣韻即唐韻何也又真部銀紐與殷部垠
紐其字皆十九相同此亦併用之可騐者若廣韻
註文獨用殷亦獨用則既非唐韻然與禮韻又不
合尤不可解
唐詩韻滙以杜甫東山草堂詩(高秋爽氣相鮮新飯煮青泥坊底芹)陸
龜蒙和襲美懐潤卿博士(暑天偏稱白綸巾乞取朱兒十二斤)為出
韻皆由不曉文殷誤併故也後輯杜律者有去東
山草堂一律以為與李白鸚鵡洲詩正等總礙此
韻耳
元稹代曲江老人百韻詩有䖜字(暴卒已䖜䖜)李商隠代
辰㑹静中出貽同志有兟字(絳節何兟兟)皆禮韻所刪
者
宋韻俱無震字增韻補入引漢書及衛恒字勢為証
(漢書叙傳電擊雷震衛恒字勢鷹峙馬震)此是三聲字原不必補及讀
唐宗答張説扈從雀䑕谷詩有此字(背陜関山險横汾鼓吹震)
(草依陽谷變花待北巖春)則直是唐人律韻中字而諸韻本刪
震存振誤矣又畛字為真之上聲亦三聲字而增
韻補入今亦從之以唐律韻原有此字如孫逖奉
和李右相賞㑹昌林亭詩(地勝林亭好時清宴嘗頻百泉縈草木萬井布)
(郊畛)類
唐律多複韻真韻尤甚崔峒贈元祕書第四句與落
句兩人字(四句淮隂徒笑市中人落句更將心事問誰人)許渾與鄭秀才
叔姪仝送楊秀才昆仲西歸第二句落句亦兩人
字(二句異鄉仍送故鄉人落句誰是長楊諫獵人)世但知王維七律有兩
馬字(暮雲空磧時驅馬玉靶角弓珠勒馬)而不知有此然則唐律之
不認真亦于此可見矣
禮部増韻註廵字下載禮部㸔詳一段謂連緜字可
以兩押或可倒押者許令收入所謂兩押如瞳曨
漣洏兩字一義鵔鸃鶬鶊兩字一物然去下字而
上字猶可别押則收之瞳漣鵔鶬是也又或玲瓏
可押瓏玲璠璵可押璵璠則兩字俱録至踟蹰契
詬閼氏螮蝀之類既無别押又難倒押則斥去而
已其説頗近理至誾垠二字下皆註云元祐新制
許與下韻通押于欣韻(即殷韻)誾垠二字下皆註云
元祐新制許與上韻通押則不可解矣宋人韻學
專為試事而設然好増古讀别音字與唐人皮陸
韓盧元白搜列僻韻爭尚生撰者風氣又别即一
押類而唐宋兩時各隨時圜轉如此
(十七真)真(之因切偽之反也)振(振振盛也又羣飛貌又舉也)桭(屋梠世兩楹間謂之桭)侲
(飬馬人也)帪(飲馬槖今之馬兜囊也)䟴(動也)籈(所以鼔敔)磌(柱下石也)畛(田舍也)震(恕也)
(動也)禎(以貞受福)稹(穜穊也)甄(匋窯也又察也又姓)因(於真切就也一曰仍也縁也)湮
(沒也)茵(車重席也又著褥也又文茵虎皮也)裀(上同)堙(塞也)陻(上同)諲(敬也)禋(精意以享為禋)
姻(婿家也女之所因)婣(上同)闉(城内重門也)駰(馬隂白雜毛黒)歅(九方歅善相馬者)
辛(息真切苦辛又千名)新(對舊之稱)薪(柴也又漢律取薪給宗廟曰鬼薪)辰(植隣切支名又)
(日月星為三辰五行為五辰)晨(早昧爽也)鷐(鸇也一名晨風)宸(天子之居)臣(事人曰臣又主臣惶)
(懼也)麎(牝麋也)人(如隣切)仁(親也又果核中實曰仁)神(食隣切靈也三神謂地祗)
(天神山嶽)親(七人切眷也又愛也躬也姻也)申(失人切支名又重也眀也)娠(姙也通作身)
身(體)(革帶也)伸(舒也又直也通作申)柛(木自斃者)呻(吟也)紳(大帶)賔(必因切客)
(也恭也)鑌(鑯名)濵(水厓也)儐(導也)彬(丈質備也)斌(上同)豳(國名)邠(上同)攽(分也減也)
彪(虎文)玢(玉名)霦(玉有光色曰璘霦)鄰(力秦切五家為鄰)麟(牡曰麒牝曰麟)鱗(魚甲)
(也)驎(馬青驪色)燐(鬼火也兵死及牛馬之血為燐)𥻘(水生厓石間𥻘𥻘也)磷(上同)轔(轔轔衆車)
(聲)璘(㻞璘文貌)嶙(嶙峋深峻貌)潾(水名又水清曰潾潾)甐(敝也)壣(菜畦)疄(上同)獜(犬健)
(曰獜獜)瞵(視貌)珍(陟因切寳也又貴也重也)陳(直銀切布也故也又階除曰陳又州名)
塵(揚土也)填(久也)津(將新切水渡也又液也又津津溢貌)璡(石似玉者)嗔(昌真切恚)
(也)瞋(張目也)秦(匠鄰切國名又姓)螓(似蟬而小一名蜻又大蠅曰胡螓)繽(匹賔)
(切繽紛雜亂之貌)(爭也)夤(翼臣切恭也又維也淮南子九州之外有八夤)寅(東方辰)螾
(寒螿又蛭螾與蚓同)(塲也)&KR1569;(夾脊肉也)紉(泥鄰切繟繩也楚謂繴為糿一曰以綫貫針為紉)
頻(毗寅切數也又急也又頻頻之黨言黨比之人)蠙(珠也出淮水中)顰(眉蹙也)矉(上同莊子)
(西施矉里又張目曰矉)姿嚬(笑貌)瀕(水厓也)嬪(婦也又九嬪婦官)蘋(薸也)銀
(語寅切金品也)珢(石似玉者)縜(繩組)&KR2284;(大箎也)誾(和悦而諍又中正之貌)齗(齒根肉齗齗辯)
(爭貌劉向傳朝臣齗齗)齦(上同)垠(岸也界也)狺(犬吠聲)鄞(縣名)釿(器之釿鍔)嚚(口不道忠)
(信之言為嚚)筠(為綸切竹名)荺(茭也)縜(持綱紐也)巾(居因切紛帨一曰首餙又羃也)
(又車衣曰巾)麇(麞也又縳也)麕(上同詩野有死麕)麏(上同)蜠(貝也)頵(大頭也)龜(手凍)
(坼)囷(去因切廩之圓者又輪囷屈曲盤戾貌)箘(竹)箟(上同)輑(車軸相連曰輑三都賦隄)
(塍相輑)民(彌隣切衆萌也萌而無識曰民)泯(滅也又泯泯猶茫茫也)旼(旼旼和也)罠(兎網)
緡(釣魚繫也又錢貫曰緡)旻(秋天也又仁閔覆下則稱旻天)珉(石美似玉者)玟(上同禮記士佩)
(瓀玟)䃉(上同君子貴玉而賤䃉)岷(山名在梁州江水所出)&KR2188;(病也詩多我遘&KR2188;)笢(竹膚)䁕
(視貎)(鳥似翠者)閩(東越即七閩也)忞(自强也傳千里之忞忞)貧(皮民切無財曰貧)
奫(紆辛切水深廣)蝹(蝹蝹龍起貌)
(十八諄)諄(章春切至也誠懇貌)肫(面頯也又鳥藏曰肫)惇(厚)&KR3995;(鈍目也)屯(難也屯象草木)
(之初生又厚也吝也)迍(難行貌)窀(厚也窀穸長埋曰窀長夜曰穸)淳(漬也禮淳熬周禮淳尸考工記)
(淳而漬之又兵車之耦曰淳左傳淳十五乘)春(昌真切嵗之始也)椿(橓也一曰木槿又大椿)
鶞(春鳸鳻鶞)瑃(玉名)杶(木似樗中車轅)櫄(上同)輴(下棺車也)荀(相勻切草也又姓)珣
(東方所貢之玉)眴(眩也)詢(咨也左傳咨親為詢)洵(水名又揮涕也)郇(國名)恂(信心也一曰樂也又)
(温恭貌)峋(峋嶙山貌)純(如倫切説文絲也又粹也不雜也)蒓(水葵也)蓴(上同晉書千里)
(蓴羮)醇(醲也)鶉(䳺鶉善鬭)淳(質也又深也)錞(金錞以和鼓形如鐘有舌謂之錞釪亦作淳于)唇
(口耑也)滣(水厓也)焞(明也又灼龜炬也)瞤(目動也漢書目瞤得酒肉)犉(常倫切黄牛黑)
(脣詩九千其犉)淪(力臣切小波一曰沒也人渾淪未相離貌)倫(輩也理也又等也)綸(青絲綬又)
(草名)論(書有理也又議也)輪(車輪也又東西曰廣南北曰輪)掄(擇也)蜦(蛇類潜于神泉能興雲雨)
(或作蜧)逡(七臻切復也退也又有次第也)皴(皮細起也)踆(止也退也又行走貌)捘(推也擠也)
(左傳捘衛侯之手)竣(己事也)㕙(束郭狡兎)䞭(䞭䞭連貌)悛(改也又止也)蹲(蹲蹲舞貌)墫
(上同)遵(將蹲切循也又率也鄉射禮大夫席尊東謂之遵)僎(輔主人者)嶟(山貌)跧(蹴也)
鷷(昨遵切西方雉名)勻(俞倫切少也均也又遍也)畇(墾田也)旬(詳勻切徧十日為旬)
(又均也詩來旬内則旬而見註讀為均)巡(視行貌又逡巡却退貌又作循)遁(上同)徇(使也畧也一曰)
(徧示也)循(行順也又依也摩也又循循次序貌)楯(欄檻也)絢(縫也)揗(以手相安慰也)馴(馬順)
(也擾也從也又以漸而致曰順)紃(圈絲猶今絛也)鈞(居遵切三十斤又陶鈞陶家以轉者為鈞亦作)
(均)㽦(墾田也亦作畇)均(平徧也又樂器名制長七尺繫之以絲以均樂音又成均通作鈞)袀(戎衣)
(通作均均服振振)䣩(直倫切美酒也)
(十九臻)臻(側詵切至也及也)轃(上同漢書百蠻並轃人車簀曰轃)榛(小栗)蓁(草盛貌)溱
(水名)莘(所臻切太姒國也又長貌)詵(致言也又衆也)侁(行貌)姺(女字)甡(衆生並立貌)㜪
(有㜪氏)(往來之貌)兟(進也)駪(馬衆多貌)㺦(癡莘切犬走草也又㺦猭猿狖縁木貌)
墐(渠人切黏土也)&KR1689;(矛柄也)礥(下臣切難也)(鉏秦切木叢生也)
(二十舊誤列十二文一殷後今改附于此)殷(於今切説文作樂之盛稱殷一曰中也又大也衆也)慇(痛也)
蒑(菜名一曰草色青也)磤(砏磤雷聲通作殷)(水出頴川陽城少室山或作㶏)㥯(憂也)勤
(巨垠切勞也)&KR1689;(矛柄)慬(憂也又勇也)芹(楚葵也)懃(慇懃)蘄(草名)瘽(病)斤(舉欣)
(切斫木斧也又十六兩為斤)筋(筋骨説文肉之力也)釿(劑㫁也)欣(許斤切喜也通作忻)昕
(旦明也日將出也)炘(熱也又炘炘光盛貌)訢(與欣同又恭謹貌石奮傳僮僕訢訢)垠(魚芹切)
齦(齒本也)听(笑貌)圻(圻堮又岸也)齗&KR2284;狺誾鄞䴦(獸似貉者此一紐統見真部)
殷部中&KR1689;齦齗垠&KR2284;䴦鄞誾狺諸字皆真部所有則
明是合用者今兩存不刪以示左驗(今真部刪䴦字)
古韻(真文元寒刪先六韻通)
真文元寒刪先六韻通為一部人鮮有曉者吳棫曉
真通庚青寒刪先通覃鹽咸以旁通為正通而他
皆不曉且其所引據全未的確如屈原九歌(幽蘭兮青)
(青綠葉兮紫莖)班固東都賦(薦三犧效五牲禮神祇懷百靈)數處仍是庚
青之自通與真文何涉至寒刪先之通覃鹽咸則
欲實引一語亦不得矣若六韻通轉明明可考如
毛詩嵩髙首章(維嶽降神真韻惟周之翰寒韻四固于蕃元韻四方于宣先韻)古
詞雁門太守行(洛陽令王君文韻廣漢蜀民真韻歴世衣冠寒韻同罪對門元韻捕)
(輕薄少年先韻)類其可引據者不下千百即古文音義亦
多六韻相通蹤跡如禮記圈豚註豚之言若有所
循又終始相巡註讀相宣樂記敦和註讀純和莊
子悦夫啍啍之意猶諄諄也淮南子形子連謱連
讀如麟劉向編荀卿子以漢宣名詢改荀為孫春
秋世子商臣弑其君髠左氏傳作君頵禮大路鞶
纓一作樊纓後周書以徒瞞為土門漢碑以班斕
為班連九方烟即九方歅也身毒國即世稱天竺
國者况真先二首尤多通字如白虎通曰天者身
也周官禋祀註禋之為言烟也説文闐以真為得
聲鄭氏詩註云古者填塵同音凢先韻字義皆入
真韻故禮統云天之為言神言陳言珍而顔師古
急就章註云古者田陳聲近故陳後為田則是註
解轉音無一非相通蹤跡而自宋迄今極尚考索
凡經史讀例往往刻覈而獨于韻義茫然不曉此
何故也
嘗集益都(大學士馮太傅溥也近代相公皆以縣為字)門下與坐客論詩
客有疑杜甫石壕吏詩失韻者(暮投石壕村有吏夜捉人老翁踰墻)
(走老婦出門看)一謂起四句原可無韻引毛詩南有喬木
為証一謂不然看字是守字之誤村與人恊走與
守協是轆轤押法坐客嘆伏殊不知村人看三韻
正真元寒刪之通今人不識韻遂致妄改古人詩
而莫之敢辨韻學之遭阨如此
綸之讀闗正六韻相通蹤跡楊慎不解通韻改綸巾
作&KR2182;巾且曰綸自綸&KR2182;自&KR2182;豈可混用考字書並
無&KR2182;字即載籍亦並不一見徒以綸在真韻斷不
應與刪韻之闗音相通遂偽造一刪紐偏旁之字
以欺世夫祗不識韻而改文造字千態萬狀其禍
烈一至於此猶曰韻學祗細故則不知之矣
六韻並見者有董逃行吾欲上謁從髙山刪也遥望五
嶽端寒也黄金為闕㻞璘真也但見芝草落葉紛紛文
也勅教凡吏受言元也服此藥可得神仙先也有髙彪清
誡詩天長而地乆人生則不然先也美色伐我命利欲亂我
真真也神明無聊賴愁毒於衆煩元也中年棄我逝忽
若風過山刪也恍惚中有物希㣲無形端寒也有焦仲卿
妻媒人去數日尋遣丞請還刪也説有蘭家子承藉有守
官寒也云是第五郎嬌逸未有婚元也直説太守
家有此令郎君文也處分適兄意那得自任専先也
登即相許和便可作婚姻真也有韓愈剥啄行有
客至門元也客去而嗔真也叢書於間刪也其墉
甚完寒也汝無復云文也來不有年先也
附載氓乗彼垝垣以望復闗涕泗漣漣(鳬鷖鳬鷖在亹公尸來止熏熏㫖酒欣欣無有後艱)
篤公劉于胥斯原乃順乃宣而無永嘆(㕘同契化跡隠淪通徳三元筋骨緻堅指畫古文核實)
可觀(又亡失若神歸乎坤元承天布宣莫知其端後為主君)揚雄甘泉賦忽坱圠而亡垠璧馬
(犀之瞵㻞垂炎景之炘炘浮蠛蠓而撇天前熛闕而後應門)魏文帝燕歌行别日何易㑹日難鬱
(陶思君未敢言寄書浮雲往不還耿耿伏枕不能眠)當墻欲髙行東登首陽山嗟哉夷叔仲尼稱
賢日月不居誰得乆存(班固東都賦雨師泛灑風伯清塵千乗雷起萬騎紛紜羽旄掃霓旌旗拂)
天吐爓生風欱野歕山(琴曲拘幽操殷道溷溷浸濁煩兮朱紫相合不别分兮炎炎之虐使我愆)
兮遘我四人憂且勤兮(陶潜襍詩結廬在人境而無車馬諠問君何能爾心逺地自偏采菊東籬)
下悠然望南山(張恊襍詩述職投邉城覊束戎旅間下車如昨日望舒四五圓借問此何時蝴蝶)
飛南園(謝靈運順東西門行問九九傷牛山宿心載違徒昔言競落運務頽年招命游好相追牽)
(曹植怨詩為臣良獨難金縢功不刋二叔反流言涕泣當淪連)贈徐幹詩驚風飄白日忽然歸
(西山圓景光未滿衆星燦以繁文昌鬰雲興迎風髙中天)王仲宣誄既有令徳才技廣宣强記洽
聞幽讃微言翕然鳯舉遂竄荆蠻(送應氏詩遥望洛陽山宮室盡燒焚荆棘上參天氣結不能言)
(吁嗟篇居世何獨然夙夜無休閒忽亡而復存誰知吾苦艱)盧諶覽古詩天下無不傳厥價徒
空言伏軾竟入闗二主克交歡(嵇康贈秀才詩息徒蘭圃秣馬華山流磻平原垂綸長川郢人逝)
矣誰與盡言(秋胡行好勝者殘獨有無愆忠信可乆安)宋鐃歌上林者篇王公第通衢端髙甍
(華屋列朱軒生必死亦何然取樂今日展情歡傳玄惟漢行沛公㡬不還亞夫見此權髙祖變龍)
顔臨急吐竒言功業信不原(董逃行歴九秋篇上遊飛閣雲間穆若鴛鳯雙燕幸保蘭房自安娛)
心樂意難原(折楊柳詞悠悠安可原于今竟不還愚夫好妄傳聖道我所觀)古善哉行經歴名
(山芝草翻翻仙人王喬奉藥一丸自惜袖短内手知寒慚無靈輒以報趙宣)陸機挽歌元廬竄其
間卧觀天井懸大暮可安晨(鞠歌行時希值年夙愆循已雖易人知難嗟千載豈虚言邈矣逺懷)
情愾然(弔魏武文夫何往而不臻擠為宇于九天實大命之所艱)魏武陌上桑濟天漢至崑崙
(見西王母謁東君交赤松及羡門受要祕道愛精精神食芝英飲醴泉拄杖桂枝佩秋蘭)荀昶長
(安有狹斜行暮宿井陘間車馬不得旋﨑嶇交一言)豫章行古辭乃在豫章山下根通黄衆山客
持斧斤鋸墨齊兩端(古詞豔歌何嘗行氣結不能言逺道還歸難開門下重闗亡者㑹黄泉)顔
(延年北使洛詩途出梁父郊道由周鄭間前登陽城路日夕望山川隠憫徒御悲威迤良馬煩)楊
(方襍詩仰過九層山秋草生兩邉白花如散銀絳葩象赤雲)劉琨扶風歌莫宿丹水山右手揮顔
淵俯仰御飛軒涙下如流泉(李賀巫山髙瑶姬一去一千載丁香笻竹啼老猿古祠近月蟾桂寒)
椒花墜紅濕雲間(瑶華樂江澄海静神母顔施紅㸃翠照虞泉張葢如輪矗如雲屯瓊鐘瑶席甘)
露文(白居易歸朝書寄元八退就廊下飡人卧馬歇鞍起坐心浩然墻上終南山難為動者言)
(元稹觀早朝詩尚聴清漏傳司閽啟晨闗雲路相追攀)韓愈孟東野失子詩問天主下人厚薄胡
不均天曰天地人由來不相闗(王維祠漁山神女碑來不言兮意不傳作暮雨兮愁空山倐雲收)
兮雨歇山青青兮水潺湲(儲光羲採菱曲清水菱葉鮮志士多苦言暮迎南風還又從休山樊)
(柳宗元懲咎賦溯湘流之沄沄舟摧抑而迴邅聴嗷嗷之哀猿沸湘渚以連山束洶洶之崩湍)行
(路難虞衡斧斤羅千山工命採斫杙與椽百牛連鞅摧雙轅宊兀&KR1895;豁空嵓巒)僧于蘭飲馬長城
(窟行豈不是流泉終不成潺湲洗盡骨上土不洗骨中寃骨若不流水四海有還魂)皮日休哀隴
(氏詩戎戍亦不閒直到金堂前彼舌不自言奉此懷好端)
(真文元寒刪五韻通)
附載(詩何人斯其心孔艱不入我門維暴之云北門終窶且貧莫知我艱)敝笱其魚魴鰥
其從如雲載馳出宿于干飲餞于言(古詩四座且莫諠願聴歌一言請説銅罏器崔嵬象南山)
天問何所夜寒何獸能言(又舜閏在家父何以鰥堯不姚告二女何親)九辨願託志于素餐
汨莽莽而無垠(九章孤子吟而抆淚兮放子出而不還孰能思而不隠兮昭彭咸之所聞)王褒
(九懐河伯兮開門迎予兮歡欣顧念兮舊都懷恨兮艱難)張恊七命布飛羉張修罠陵黄岑挂青
巒畫長隄以為限帶流谿以為闗(班固東都賦受四國之圖籍膺萬方之貢珍内撫九夏外綏百)
蠻相如封禪頌不必諄諄諭以封巒(魏伯陽參同契依託丘山與鬼為隣)揚雄甘泉賦懿懿
(芬芬熛訛碩麟儐暗藹兮降清壇瑞穰穰兮安如山)崔瑗竇大將軍鼎銘禹鏤其鼎商刻其盤紀
功申戒貽則後人(陸機文賦眇衆慮而為言挫萬物于筆端)秋胡行吉凶紛藉休咎之源人鮮
知命命未易觀生亦何惜功名所勤(日出東南隅行婉媚巧笑言粲粲綺與紈濯足洛水瀾恵心)
清且閒(曹植襍詩遥望周千里朝夕見平原烈士多悲心小人媮自閒)崔亭伯大理箴昔在仲
尼哀矜辜人子罕禮刑衛人釋艱(張紘枕箴惟淑惟珍式彼弁冠)馬融廣成頌宿麒麟于西園
受王母之白環(髙義方詩枉道依合復無所觀先公髙節越可永遵)曹大家東征賦聊遊目而
遨魂遭鞏洛之多艱(王粲七哀詩何能兩相完不忍聴此言)楊公回襍詩愁有數千端哀涕應
苦言但見飛鳥還夕宿自作羣(傳玄董逃行歴九秋篇坐咸醉兮沾歡引罇促席臨軒進爵獻夀)
翩翻願愛不遺若山(柳宗元閔生賦望九疑之垠垠蒼梧鬱其蜚雲世莫得其偽真矧吾生之藐)
艱(戎昱苦哉行漢月割妾心胡風凋妾顔去去斷絶魂呌天天不聞)李賀馬詩怱憶周天子驅
車上玉山鳴騶辭鳯苑赤驥㝡承恩(白居易歸朝寄元八難為動者言早晩作郎官)
(真文元三韻通)
附載詩生民厥初生民時惟姜嫄(甘泉賦選巫咸兮呌帝閽開大庭兮延羣神)三畧軍䜟
侵侮下民國内譁諠(史記叙傳蘭咎屈原楚并于秦)史語刺繡紋不如倚市門漢髙彪詩即
戎忘身尚其桓桓(晉獻公時僮謡龍尾伏辰鶉之奔奔天䇿焞焞火中成軍)荀卿賦篇長幼待
之為而後存名號不美與暴為鄰(崔瑗七依命夷羿作虞人騁韓盧以逐奔)薛瑩詩父子
(兄弟累世䝉恩死惟結草生誓殺身雖則灰韻無報萬分)楊雄元后誄夏撫鄠杜冬恤涇樊緩宥
耆幼不拘婦人(班固西都賦疆場綺紛原隰龍鱗)班昭東征賦忘日夕而將昏察農野之居民
(漢上郡歌大馮君小馮君兄弟繼踵相因循蔡中郎碑俾用二蕃永遺令勲)桓君山仙賦呼
則出故翕則納新夭矯輕引積氣闗元(陳琳大暑賦祇累熱而增煩將損性而傷神)馬季長東
(巡頌圭璋峩峩犧牲潔純鬱鬯宗彜明水玄罇道蔵歌黄庭戌已無流源徹通五藏十二綸)陸士
龍夏府君誄鸞驥憑軒捉髪躬勤(吳大帝誄克聖克仁克配乾坤)黄庭經赤帝黄老與我魂三
真扶胥共房津(王粲從軍行朝發鄴都橋暮濟白馬津逍遥河隄上左右望我軍)傳玄放歌行
(曠野何蕭條顧望無生人但見狐狸跡虎豹自成羣)豫章行苦相篇長大逃深屋蔵頭羞見人無
淚適他鄉忽如雨絶雲(鄭曼季贈陸雲詩徘徊翩翻命侣鳴羣)謝靈運述祖徳詩兼抱濟物性
而不嬰垢氛段生留魏國展季救魯人(劉楨贈五官中郎將詩追問何時㑹要我以陽春望慕結)
不解貽爾新詩文(韓愈王弘中墓銘有事其末而忘其源切近昧陋道由是湮)孟東野失子詩
(東野夜得夢有夫玄衣巾闖然入其室三申天上言)李賀神弦曲西山日沒東山昏旋風吹馬馬
踏雲花裙綷䌨步秋塵(皮日休誚虚器詩戎心安足云却得呼韓臣)柳宗元祭從兄詩吾姓嬋
(嫣由古而蕃聫事尚書才有八人)
(真先二韻)
真先二韻竟若一韻較之文元寒刪之通且加十倍
第其音則兩韻俱收宋儒各自是其説必謂真皆
讀先先皆讀真則拘墟矣今據其可據者詩叔于
田(叔于田巷無居人)雷義傳中語(膠漆自謂堅不如雷與陳)武王盤銘
(與其溺于人也寧溺于淵)漢童謡(讒口害善人黄雀巢其顛)老子(治大國如烹小鮮以)
(道蒞下其鬼不神)趙元叔刺世疾邪賦(路絶險而靡縁又羣犬之狺狺)魏
文帝思親賦(悲瓜瓞之緜緜常含瘁而履辛)皇甫謐釋勸(忘青紫之班瞵)
(抱弊褐以終年)參同契(必得長生強己益身為此道者重加意焉)類
附載詩何人斯不見其身不畏于天(易姤象柔道牽也義不及賔也)莊子天乎人乎文
子上求楫而下致船上言若絲下言若綸(劉向列女賛齊女徐吾㑹績獨貧夜託明燭季吾絶焉)
(班固西都賦櫂女謳鼔吹震聲激越謍厲天東都賦恥纎靡而不服賤竒麗而不珍捐金于山)
沉珠于淵(又攻有横而當天討有逆而順民屈原九歌髙馳兮冲天羌愈思兮愁人)馬融廣
成頌闕槃虞之佃昬不聞雷霆之震(易林邪徑賊田惡政傷民)班叔皮北征賦飲予馬于洹泉
衣晻暍而䝉塵(晉樂章天命篇羣凶受誅殛百禄咸來臻黄華應福始王陵為禍先)李尤東觀
銘房闥内布䟽綺外陳是謂東觀書籍林泉(陽徳殿賦稽古作先抗徳以遵)陳琳車渠椀賦玉
爵不揮欽厥珍兮豈如陶梓為用便兮(馬腦勒賦遭時顯價冠世珍兮君子窮達亦時然兮)崔
(亭伯襪銘長履景福至于億年皇靈既祐祉禄來臻)七依弓彈交錯把&KR1249;控絃彎繁弱鼓千鈞
(陸機吊蔡中郎文豈一簣之所堙智必愚而後賢)大暮賦墓草根陳飛鳥兮翩翩羽扇賦夫創
(始者恒樸而飭終者必妍是故烹餁起于熱石玉輅基於椎輪)挽我行無歸年今託萬鬼鄰
陸丞相誄天嘏之純旋㡬授銓(陸雲贈奚世都詩芳餌可捐萬物自賔)贈顧尚書詩餘光難延
哀以紹欣又靡曠不遵靡妙不妍(大將軍讌㑹詩絶輝照淵福曜來臻)鄭曼季蘭林詩匪詩
不宣斯恩斯勤(焦仲卿妻千萬不復全勿復怨鬼神)道蔵歌肆觀善因縁皆是聖皇臣馬融
東巡頌越翼良辰烈火燔然(劉孟陽碑銘有父子然後有君臣理財正詞束帛戔戔)邯鄲淳受
(命述昧旦孜孜夕惕乾乾惟在諧萬國叙彛倫髙彪詩乃俾俊臣董此不䖍)晉天地郊明堂歌
祗事上皇百福是臻巍巍祖考克配彼天(漢成帝歌謡邪徑敗良田䜛口亂善人桂樹花不實黄)
雀巢其顛(紫騮馬歌詞野火燒野田野鴨飛上天童男娶寡婦壯女笑煞人)魏文帝秋胡行正
而不譎詞賦依因經傳所過西來所傳(緑珠懊儂歌絲布澁難縫令儂十指穿黄牛細犢車遊戯)
出孟津(聖主曲詞廣徳齊七政敷教騰三辰聖皇應福始昌徳洞祐先)楊方合歡詩陽燧下炎
烟心同自相親(柳宗元閏生賦忝代徳之元醇竊有繼乎古先)祭從兄文涉月彌旬畫凌風烟
(韓愈詩指摘相告語雖還今誰憐翩然下大荒披髪騎麒麟)孟東野失子詩吾繫星與辰星辰
踣且顛(李白江夏寄漢陽輔録事報國有壯心龍顔不回春西飛精衛鳥東海何由填)
(文元先三韻通)
附載楚茨式禮莫愆徂賚孝孫(九歌旌蔽日兮敵若雲矢交墜兮士争先)逺游無為之先
此徳之門(崔亭伯七依柳下忽而更婚揚雄失其太玄)曹植名都篇美酒斗十千炰鱉炙熊蹯
豫章行管蔡則流言季札慕其賢(三畧無位而尊葛藟相連)箕山歌髙山肅兮相錯連居此
之處傲堯君(孫楚雪賦交錯繽紛普潤中田急就章盗賊繫囚搒笞臀朋黨謀敗相引牽)人
菰荻起居課後先斬伐材木傷株根(嵇康琴賦更唱迭奏聲若自然流楚窈窕懲懆雪煩)劉邵
趙都賦出雲中渉居延經林胡過樓煩(劉公幹贈徐幹詩誰謂相去逺隔此西掖垣拘限清切禁)
中情無由宣(左思賜妹詩才麗漢班明朗楚樊黙識若記下筆成篇)張衡西京賦建戯車樹修
旃侲僮逞材上下翩翻(古採桑度曲採桑盛陽月緑葉何翩翩攀條上樹表牽壞紫羅衣)參同
契還歸本根晝夜始分陽升而前(晉江左宗廟歌亹亹心化日用不言易而有親簡而可傳)黄
(淡思歌辭心中不能言復作車輪旋與郎相知時但恐旁人聞)謝靈運詩桂宫耀北泉朝日照閨
軒懷蘭秀瑶璠淑徳春景暄(李尤席銘世無過賢何必羊豚)馬融廣成頌前後有屯戊巳為堅
左貴嬪楊后誄克昌克繁育聖育賢(桓君山仙賦隨天轉旋夀極乾坤)趙元叔窮鳥賦天乎
祚賢子子孫孫又猶識宻思外用告天(靈寳經劫劫長存與天齊年)黄庭經腦髪相扶亦俱
鮮九色錦衣緑華裙(髙彪詩吕尚七十氣冠三軍詩人作歌如鷹如鸇)蔡洪棊賦白質朱文方
而不圓魏文帝誄能志所存天禄永延(短歌行俯察几筵其人不存)列女頌宣王悟馬為中
興君(潘尼贈陸士衡詩今子徂東何以贈旃寸晷惟寳豈無與璠)韓愈胡評事墓銘宜斯久肖
後昆五十七不足年(白樂天中隠詩大隠住朝市小隠入丘樊不如作中隠隨月有俸錢)李白
(長歌行桃李得日開容華照當年東風動百物草木盡欲言)
三聲(真軫震文吻問元阮願寒旱翰刪潸諫先銑霰各三韻通)
增韻增信字于辛紐内引漢武賦(申以信兮)班固賦(苟無實其)
(孰信)答賔戯(匪言詞之所信)張良叙傳(敺致越信)謂彭越韓信也
又金日磾傳(䖍恭忠信)韓愈衛元之墓誌銘(惟君篤所信)以
為信俱讀新入真韻為証不知此正三聲也毛晃
不識三聲因以三聲相通字溷亂攙入然則三聲
之妙即一信字而歴可據如此
附載詩桑柔具禍以燼國步斯頻(鴟鴞恩斯勤斯鬻子之閔斯)易襍卦傳需不進也訟不
親也(屈原九章願遥起而横奔兮質民尤以自鎮結微情以陳詞兮矯以遺夫美人)太玄陽引
而進物出溱溱又東案軔圭璧陳(急就章變鬭殺傷捕五鄰亭長游徼共襍診)蔡中郎筆賦
表八百之肆覲建皇極而叙彛倫(王濬平吳詩馬怠其銜車曳其輪飛龍既駕天命有晉)陸機
(歎逝賦彌年時其詎幾夫何往而不殘或宜邈而既盡或廖廓而僅半)挽歌昔為七尺軀今為灰
與塵金玉素所佩鴻毛今不振(張衡思玄賦患衆偽之冒真啟金縢而乃信)
又(同上十八韻通)
附載詩甫田婉兮孌兮總角丱兮(小弁尚或先之尚或墐之)大雅旟旐有翩靡國不冺
易繫詞言出乎身加乎民行發乎邇見乎逺(又天地變化草木蕃天地閉賢人隠)又易之為書
(不可逺其為道也屢遷人之所助者信也履信思乎順又以尚賢也)戰國䇿瘍而殫悶旄不知人
三畧同位相訕是謂亂源(左傳袀服振振鶉之賁賁)荀卿佹記暴人衍矣䜛人般矣九章
鸞鳥鳯皇日以逺兮燕雀烏鵲巢堂壇兮(又茲歴情以陳詞兮蓀𦍕聾而不聞固切人之不媚兮)
衆果以我為患(漢書叙傳包漢舉信足食成軍)蔡邕楊司空碑包羅五典本根道真頻歴卿校
五登鼎鉉(述行賦肆威迤以東運懷少弭之有欣)張衡西京賦轉相遷延眇不知其所返劉
(邵瑞龍賦有宛之龍來游郊向應節合義象徳效仁)甘泉賦目瞑眴而無見指東西之漫漫郭
璞蠻蠻賛一脚人面厥號曰蠻(班固西都賦崇臺閒館紫宫是環)東都賦吐爓生風欱野歕山
日月為之奪明山川為之揺震(南宮侯讃刎頸自獻萬世不刋)列女賛惑亂晉獻毒酒為歡
晉樂明君篇結舌不敢言盡忠為身患(徐偉長齊都賦岳瀆為之簸蕩穹蒼為之動運武臣將校)
按部勤屯(馬融廣成頌子野聴聳離朱目眩隷首䇿亂陳子籌昏)楊修節遊賦目周意倦載笑
載言(司馬相如弔二世賦注平臯之廣衍覽竹林之榛榛)丁廙厲志賦憎千駟之餘訕薄鼎俎之
自干陸士龍詩羽儀未變有客來信(夏府君誄祈祈縉紳泣涕留連故作斯誄著之不冺)陳
琳柳賦擠山岳之隕顛㡬踣斃之不振(悼龜賦無幽不闡上配清純)又㕘千鎰而不賈兮何十
朋之所云通生死以為量兮何天人之足怨(衛恒字勢大晉開元弘道敷訓天垂其象地耀其文)
(劉楨魯都賦旁厲四邑延于休溷冠葢交錯隠隠轔轔)蔡洪棊賦勢貌多矣孰能究傳逺求近
取予以一貫道蔵歌執馘雷震神公吐烟(王延夀靈光賦馳道周環髙樓飛觀軒軒曼延)魏
(文帝上留田行禄命懸在蒼天今爾嘆息將欲誰怨)宋鐃歌上陵者篇生必死亦何怨取樂今日
展情歡(劉越石答盧諶詩緑葉繁縟柔條修罕朝採爾實夕埒爾竿)韓愈剥啄行欲不出納以
清其源空堂幽幽有桔有莞(陸龜䝉别離曲丈夫非無淚不洒離别間蝮蛇一螫手壯士疾解腕)
(儲光羲從軍行行奪小渭川來朝明光殿東平不足先夢出鳯林間)
有入十七部(真文元寒刪先侵覃鹽咸十韻通)
此第四部第五部通轉一例如抑詩(其在于今興迷亂于)
(政)易林(凟貨無厭以滅其身)鶡冠子(中流失船一壺千金)黄庭(上有)
(魂靈下有闗元左為少陽右為太隂又三闗之間精氣深子欲不死修崑崙)司馬
相如長門賦(舉帷幄之襜襜芳酷烈之誾誾)又交得意而相親懷貞慤之
(歡心)班固詠史詩(長安何紛紛詔葬霍將軍刺繡被百領縣官給衣衾)宋
休成樂歌(單帟凝宸金輅懷音)漢安世房中歌(我定厯數人告)
(其心敕身齋戒施教申申)梁簡文詩(可憶復易尋中息綰黄銀)當墻欲
髙行(衆口可以鑠金䜛言三至慈母不親)梁鴻適吳詩(疾吾俗兮作䜛)
(咸先佞兮唌唌)李邦直超然臺賦(忽驅馳以北南感四時之徂遷)焦
仲卿妻(朝成繡裌裙晚成單羅衫)道蔵歌(䇿駕雲中漢轡垂扶桑林妙微)
(渾混遘長扇回五烟)卞和獻玉操(悠悠沂水經荆山精氣鬱洽谷巖巖)李
尤函谷闗賦(上羅三闗下列九門合萬國之玉帛倈百蠻之貢琛)阮瑀
怨詩(雖稱百齡夀孰能應此身猶獲膺凶討流落恒苦心)陸雲詩(我之懷矣)
(在彼北林北林何有於煥斯文河魴登俎遺答清川)韓退之子産頌(在周之興)
(養老乞言及其已衰語者使監)南卓答故人嘲(黔南南郡守南郡在雲間)
(聞向南亭醉南風變俗談)李白出妓金陵子呈盧六(小妓金陵)
(歌楚聲家僮丹砂學鳯鳴我亦為君飲清酒君心不肯向人心)
韓退之作墓銘有云王屋謹亷而神不福其謙嗚呼
天與人苟無傷其穴與墳以謙亷與人墳恊此正
七十部通法而昧者謂亷謙一協人墳一協謬矣
唐人惟退之善用古韻然亦唐故自如此宋人始
盡失之耳
叶旂(詩夜如何其夜向晨言觀其旂)疷(詩甫田祗自塵兮祗自疷兮)煇(張衡西都賦雕庭煇輝壖)
(珉璘彬)揮(王粲詩送者盈水濵涕泣不可揮)西(左延年從軍行二子詣隴西二婦皆有身)暉(漢安)
(乎相孫根碑皇矣府君含徳厚純抑抑圭質光客有暉)
殷韻从斤字原與微韻从斤字相通故説文云旂斤
聲徐鍇繫傳曰斤祈近似聲韻所以言傍紐也詩
小雅采菽與魯頌泮水俱有言采其芹言觀其旂
語而左傳下陽之占亦以旂與辰協(龍尾伏辰取虢之旂)故
禮記車不雕㡬㡬釿也班固答賔戯漢良受書于
邳沂沂垠也猶邳岸也即尚書壹戎衣而有天下
鄭註衣讀如殷齊人言衣聲如殷今有依姓者即
殷姓後故白虎通曰衣者隱也所以隱形也則微
之叶真亦字音固然前人謂轉注之學必先諧聲
正謂是耳
旂疧揮暉西諸字皆支微齊三韻中字疧讀支亦讀
岐支部亦有之則諸字之叶總是寘未霽與質部
回互之例即有謂疧亦收上薺韻中則回互三聲
亦無不可宋人不識囘互韻有疑疧當作與真
韻中痻字同用此劉彛之説而近好事者竟載入
詩旁註中是以不識韻之故而竟改古經盲人毁
色大無理矣凡事皆有類以類觀之而其義自見
人不解囘互韻則試觀此部所叶何以揮煇旂西
皆一類字乎則又何疑于疧之不即同於旂西與
揮煇乎
真文先古既不分則所叶亦不異此在當日必有一
定成文今不可考矣兹按文部所叶祗衣沂諸字
先部所叶祗饑西諸字與是部叶煇揮疷旂正同
十二文(與殷同用今作獨用)
古韻(見真部)
三聲(見真部)
有入十七部(見東真二部)
韓退之贈劍客李園聫句有蝹字(山磨電燮燮水淬龍蝹蝹)禮韻
刪去即增韻平水韻俱不補入
(二十文)文(旡云切文章也華也又法刻曰文又左傳經緯天地曰文)紋(織文也凡錦綺繡黼之文皆曰)
(紋)聞(耳聞)汶(黏唾也)蚊(齧人虫也)蟁(上同)蚉(上同)閿(低目視也又地名閿亭)雯(雲章)
雲(于羣切山川氣也)沄(水轉流貌)妘(姓也祝融之後)紜(物數紛紜)芸(芸芸物多貌又芸草)
(可辟蠧又與耘同孟子芸人之田)耘(除苗穢也)云(言也語辭也又云云㤗山地名)熉(光也漢郊祀歌)
(珠熉黄)橒(木名)蕓(蕓薹菜名)䉙(竹名)員(物數也又益也)縜(持綱紐)鄖(漢南之國或作䢵)
氲(於君切氤氲氣貌通作氤氲)蒀(芬蒀盛貌)煴(鬱烟也)蝹(蝹蝹龍起貌)馧(香氣)輼
(&KR2688;輼外國車名)緼(紼也)枌(符雲切枌白曰枌)氛(祥氣也又氛祲妖氣)䴅(鵠類白身赤尾三目)
(六足)獖(羠豕)豶(上同易豶豕之牙)棻(香木)蚡(田中鼠)朌(大首貌)頒(上同又衆貌)焚
(火灼物也)賁(夭也通作墳)幩(馬銜外鐵一曰扇汗朱幩以朱纒鑣為節也)黂(枲實也)蕡(上同)
(又雜香草也一曰草木多實貌)墳(墓也土髙曰墳)羵(土中怪羊又羊大首者)棼(屋棟又亂也)鼖
(大鼓)汾(水出太原入河)濆(水涯曰濆)分(方君切判也與也又賦也又一黍之廣為一分)饙(滫飯)
餴(上同)羣(渠云切隊也聚也)裙(下裳也)帬(上同又中帬親身衣也)宭(羣居)熏
(香草似蘼蕪)臐(羊臛也羊曰臐豕曰膮)焄(香氣)勲(王功曰勲)勛(上同)曛(日入)醺(醉也)葷
(辛奥蒜屬)纁(淺絳色三染為纁又玄纁天地之正色)君(舉分切尊也長民之通稱)䇹(竹名)莙
(牛藻菜也)皸(凍裂也漢書軍士手足皸裂)麇(麞也)麕(上同)軍(五師為軍萬二千五百人)芬
(敷君切草初布也又香也)&KR2487;(&KR2487;&KR2487;毛落也)紛(馬尾韜也一曰衆也又紛紛亂也)雰(雰雰雪貌)帉
(大巾也)衯(長衣貌)翂(莊子翂翂翐翐羽貌)&KR2119;(上同)鳻(鳥名)鶡(上同張敞舍鶡雀飛集丞相府)
(註鳻雀音芬)
三聲(補)
(陳琳賦山節藻税既櫝且韞參千鎰而不賈兮何十朋之所云)史孝山出師頌介圭既削列壤酬
(勲今我將軍啟土上郡)
叶衣(楚詞卜居新沐者必彈冠新浴者必振衣安能以身之察察受物之汶汶者乎)沂(杜篤論都賦奮)
(彗光埽壇軍遂濟大難蕩滌于泗沂)圻(枚乗七發旌旗偃蹇羽旄肅紛徼墨廣博望之有圻)
總是回互字也卜居又云安能以身之皓皓而䝉世俗
之塵埃乎埃在灰韻杜篤賦又云聚五星於東井
提二將而呵暴秦秦在真韻七發又云馳騁角逐慕
味争先在先韻俱是叶字然灰真先三韻不並列
叶韻末者以既曉韻例則載字煩簡可不計也若
衣之讀殷已見真部沂之讀銀圻之讀齗詳見後
條餘悉倣此
微韻字多讀入真文六韻已畧見其説于真部叶韻後
矣如此圻字沂字舊皆音魚巾反入真部如周禮典
瑞註瑑有圻鄂瑑起以圻音齗而淮南子通于無
圻圻音寅以至郊特牲註㡬謂漆飾沂鄂也圻鄂
即沂鄂亦即釿鄂考工記輈人註亦作沂鄂然沂
音齗宋書樂志載爾雅大箎曰沂音銀故漢熹平
堯廟碑以祉無垠作祉無沂而班固答賔戱以周
望兆動於渭濵與漢良受書于邳沂恊然則微之
叶真文元六韻雖兩界之例亦由其本字本音使
然非關叶也特於此另作分别恐涉煩瑣故聴之
耳觀者審之(宋韻竟載圻沂釿諸字入真殷二部内不作通叶)
十三元(與魂痕同用)
古韻(見真部)
三聲(見真部)
有入十七部(見東真二部)
元韻合魂痕二部其音頗古與聲類不甚相合故華
亭陳黄門自為韻輯竟劃此韻限數處分用而錢
唐柴氏作古韻通致創為半通之説以音之近真
者通真近文者通文殊不知元魂痕原自不同元
音近寒魂音近文痕音近真本部劃然在陸氏過
為分别已傷元韻况又從分之是孺子嚅唲但取
口順也若半通之謬詳見六魚二蕭八庚諸韻部下
杜甫園詩五律元韻有餐字(畦蔬繞茅屋自足媚盤餐)禮韻留飱
字而刪餐字遂致兩字參商起紛紛之争甚無謂
矣飱餐飡本通字周禮司儀致飱左傳僖負羈餽
晉文公盤飱皆與餐同則定非一字兩韻不許通
押者而一在魂部一在寒部何多端也
越俗呼新婦為女㑮其汎相呼則曰㑮稍年長者曰
老㑮其字無正音且無有他字可比呼者但音女
裙切而已此不過㑹稽甬上二郡方音出此皆未
曾有而魂部儼載其字且特立一音使越人日呼
而不得其文者今儼然得之可謂極快然禮韻䆒
不能存但從廣韻集韻中補之禮部看詳曰將古
人兩讀三讀者增損諸韻間而于日用切要之字
全然不曉何怪韓退之謂作文宜略識字也(字書㑮字)
(音魂胡昆切便非正音又但註曰姓而仍昧其義皆以訛傳訛者)
(二十二元)元(愚寃切始也大也本也)騵(駵馬白腹)蚖(蠑蚖蛇類一曰蜥蝪也)黿(似鼈而大介蟲)
(之元也又天黿辰星次名)原(髙平曰原又推原也)沅(沅湘)嫄(有邰氏女姜嫄)[蠢-春+原](重蠶曰[蠢-春+原])源(水之)
(本也)羱(羱羊角大可為器)袁(姓也又地名)轅(車前曲木上句衡者謂之輈亦曰轅)洹(水在齊魯)
(間)湲(潺湲水流貌)猿(禺屬)園(苑有垣曰園)垣(墻)援(引也又鉤援上城梯)媛(嬋媛美貌)
楥(絡絲籰也)爰(於也引也又換也以文書換其口詞曰爰書又爰爰緩行貌又爰田三年一換種以同美)
(惡)煩(符袁切勞也不簡也悶也)墦(冢)燔(爇也又炙肉曰燔)膰(宗廟祭祀肉也腥曰脤熟)
(曰膰)薠(青薠似蘋而大)繁(多也又雜也)蠜(阜螽一曰阜蠜)蕃(草茂也又息也滋也)蹯(獸足掌也)
袢(袢煩漘也近身衣也又衣無色曰袢又袢延熱氣)樊(籠也籬也)礬(藥名又山礬花名可染)笲
(竹器以盛棗脩)蘩(白蒿也)翻(孚暄切翻翻飛也)拚(上同詩拚飛惟鳥)潘(米瀾即淅米汁)
(也)轓(車之蔽也漢二千石車朱兩轓千石至六百石朱左轓)幡(書兒拭觚布内則所謂帉帨是也又)
(幟也)旙(旌旗旐幅下垂者)番(數也又次也)璠(璵璠魯之寳玉)繙(繽繙風吹旗也一曰絲亂又繹)
(也荘子孔子繙十二經以説)反(平反理正幽枉也張歐傳作平幡)暄(况冤切温也或作烜)萱
(草名一名忘憂一名宜男)諠(諠譁)諼(詐也忘也或作諠)貆(貉類)喧(驚嘑也)塤(土為之鋭上平)
(底如錘六孔本作壎)讙(讙囂貌)冤(於喧切屈也)㠾(幡也)䡝(兵車後壓)裷(襎裷襪也)蜿(蟠蜿龍起貌)
鴛(鴛鴦)宛(地名又大宛西域國)鵷(鵷雛鳯屬)眢(目無明也又廢井曰眢井)言(語袁切語也又)
(言言髙大貌)䇾(大簫也)甗(無底甑也又地名)軒(虛焉切車曲輈也廂也一曰檐宇之末曰)
(軒又肉腥細者為膾大者為軒)鶱(飛貌騰騫也)掀(舉出也一曰引也)鞬(居焉切弓衣)&KR2491;
(&KR2491;盧摴蒱名)犍(犗牛)䭈(鬻也)飦(上同)腱(筋也)靬(乾革也又西域國名張騫傳靬)騝(騮馬)
(黄脊)攑(舉也)蹇(走貌)藩(方煩切屏也籬也)蕃(上同書以蕃王室)籓(大箕也)鐇(廣刃)
(斧也)鱕(魚名有横骨在鼻如斧)
(二十三魂)魂(户門切魂魄)忶(心悶貌)䡣(還也車相避也)顐(顐禿也)楎(三爪犁一曰犁上曲)
(木也)琿(玉名)沄(水轉流貌)緷(十羽謂之緷)渾(混流聲也一曰洿下也又胚渾未分也又渾天曰銅)
(渾)&KR0968;(犬之人面者)昆(古温切同也又後也)晜(兄也通作昆)緄(縫也趙飛燕傳緄襠袴)
蜫(蟲總名)琨(石之美者)鯤(大魚又魚子曰鯤鮞)鵾(雞三尺為鵾一曰即鵾雞)褌(䙝衣也或作裩)
温(烏孫切水名一曰燖也和也又敦柔潤澤謂之温)㬈(日暖也封禪書中山臙㬈)緼(赤黄間色)
(士緼韍緼組綬)褞(褐也)輼(輼輬車載喪車也)蕰(水藻名)殟(病也)門(莫渾切户也)璊
(赤玉也本作璊)捫(撫持也摸也)虋(赤苗嘉穀或作糜)亹(山絶斷水處如門然又浩亹山名)
(松心木)孫(思尊切子之子曰孫)(蜻蛚謂之蚟)飱(晡時食也)餐(上同)飡(上同)薞(草名)
(須薞蕪)蓀(香草生溪側名溪蓀亦作荃)猻(猴猻)尊(祖昆切髙稱也又敬也)罇(酒器)樽
(上同)嶟(山貌)鷷(西方雉名)存(徂魂切恤問也亦在也)蹲(踞也)踆(上同)袸(衿也又小帶也)
敦(都昆切大也勉也誰何也又廹也)墩(平地有堆者)蜳(螴蜳不安定貌莊子螴蜳不得成)
惇(厚也)弴(畫弓也)暾(他昆切日始出也)啍(口氣也)焞(眀也一曰灼龜炬又天䇿焞焞)
(無光耀也)屯(徒渾切聚也勒兵而守曰屯)豚(小豕也)㹠(上同)臀(腿也)忳(悶也)純
(包來也蘇秦傳錦繡千純)芚(木始生貌又菜名又愚芚無知貌)軘(兵車也)飩(餫飩)坉(以草裹土)
(築城及填木也)庉(居也)燉(火色)㑮(牛昆切女字)棞(髠棞木名)瘒(癡貌)村(此尊切墅)
(也通作邨)盆(蒲渾切盎也)湓(水名在潯陽一曰水濫也)奔(博昆切走也)賁(勇而疾走)
(曰虎賁)論(盧門切議也又思也)淪(混淪山名又列子氣肜質具而不相離曰渾淪)掄(擇也)崙
(崑崙山名)䑳(舟也)侖(昆侖天形)坤(枯昆切地名又卦名)髠(&KR1678;髪也髠為城旦舂)昏(呼昆)
(切日㝠也又闇也又夜合花名合昏)棔(合棔术朝舒夕歛)婚(婦家或作昬)㖧(㖧㖧目所不見又言)
(貌)閽(以昏閉門之隷也猶門者晨昏啓閉獨稱晨門)惛(不明了也)歕(舖昆切吹氣也一曰噀也)
(吐也通作噴)噴(叱也一曰鼓鼻)黁(諾存切温黁)
(二十四痕)痕(胡垠切瘢也)鞎(車革前餙)拫(急引也)根(古恩切根柢也本也)珢(石次玉者)
跟(足踵)恩(烏根切恵也又澤也愛也)吞(吐桹切咽也又并包曰吞)垠(五鞎切垠堮也)
三聲(補)
詩六月至于太原萬邦為憲(匏葉炰之燔之酌言獻之)謝靈運山居賦九泉别澗五谷異巘抗
北嶺以葺舘瞰南峰以啟軒(法苑珠林頌且解四魔怨六念静心猿)栁宗元文傲忽煩言無顧
(讐怨)
叶鼉(馬融廣成頌左挈䕫龍右提蛟鼉春獻王鮪夏薦鼈黿)娑(詩宛丘穀旦于差南方之原不績其)
(麻市也婆娑)
歌麻與真文六韻為回互此正歌與元之囘互也(去入)
(為箇禡質物月曷黠屑在平為歌麻真文元寒刪先也)往讀宛丘榖旦韻而
不得其要領註詩者槩以叶字盖之獨不思原與
娑相去何許何以有此叶法也今得回互韻且合
之馬季長之頌又合寒韻陸士龍阿蟠之押(在谷之阿)
(龍躍淵蟠見後寒韻)則以鼉娑阿與黿原蟠叶兩下唇齒秩
然不殽當此而猶不怵然猛驚呀然失笑非人情
矣且黿原在元部向使汎汎註押但知歌部之鼉
娑為元部之叶而不曉回互則何以阿之叶蟠又
在寒部耶此可悟矣
十四寒(與桓同用)
古韻(見真部)
三聲(見真部)
有入十七部(見東真二部)
禮部韻改桓部為歡部避宋欽宗諱也及理宗朝則
已祧不諱故仍改桓字元中原音韻稱桓歡韻本
此近有偽唐韻稱吳彩鸞手書者并刪桓韻豈預
避宋宗諱耶
元微之春逰詩寒部有散字(酒戸年年减山行漸漸難欲從心嬾慢轉恐興)
(闌散)考宋韻俱無有惟增韻有之其註引此詩為據
稱白樂天詩後見同官檢討朱氏(竹垞名彛尊)云曽見
樂天手書石刻係宋錢穆父刻於越郡蓬萊閣下
者凡十九行草書前有寄元札春逰題下有寄元
八相公數字言之鑿鑿但予按是詩中有稽山鏡
水語(鏡水波猶冷稽峯雪尚殘不能辜物色乍可愛春寒)細繹之似屬元作
是時白在吳元在越白未東渡安有逺指越中山
水寫㳺情者此必錢刻時誤増數字傳㑹樂天未
可知也若元集春逰題下註云此萹乃樂天所書
錢穆父在越填刻于蓬萊閣下今亡矣則錢刻亦
但言樂天書未嘗言樂天作不知檢討所見者又
何本耳(此斷是元詩非白詩不特詞義不合即以韻押考之元詩好用去聲字入平韻如此)
(部散字判字灰部怪字刪部訕字咸部鍳字俱三聲字雖排律用三聲者少而元獨有之以此知斷)
(屬元詩非白詩也苐三唐以前極多三聲必如晃増字則不勝増矣其説見東部及各部韻首)
張祐途中逄李道實遊蔡州有判字(送出南溪日離情不忍看漸遥)
(猶顧首帆去意難判)元稹遣春詩亦然(學問慵都廢聲名老更判惟餘看花伴未)
(免憶長安)宋韻俱無此字此應與拌字互出者今詩中
大概用拚字拚拌同
(二十五寒)寒(湖彈切凍也)韓(國名又姓)翰(羽也又榦也詩雖周之翰)䮧(䮂䮧蕃馬名)榦(井闌)
(也一名銀床)䢴(䢴江今揚州春秋吳城䢴)豻(我寒切野犬名)犴(上同)汗(可汗外國王號又漫)
(汗大水也)丹(都安切赤色)殫(竭也)簞(小筐盛飯食者)單(大也一曰複之對也又薄也)癉
(黄病一曰火癉)匰(宗廟盛主器)襌(單衣也漢江充傳衣紗穀襌衣)鄲(邯鄲縣名)安(烏干切止)
(也又寜也)鞍(馬鞍具又地名)難(那寒切不易之謂難又重大也)餐(七安切吞食也又飲饌曰)
(餐)灘(他干切瀨也)嘆(太息也)攤(開也又賭博曰攤蒱)㨏(搫㨏宛轉也)痑(力極也)
嘽(喘息也又衆也又閒暇有餘力貌)幝(幝幝敝貌)跚(相干切蹣跚行不進貌)姍(誹謗也又)
(好也又媻姍與跚同)珊(珊瑚生海中又闌珊彫散貌又珊珊佩聲)壇(徒寒切封土為壇)檀(木之)
(强韌者)驒(連錢驄也)驙(白馬黒脊)鷤(雉子也又鸛鷤如鵲)撣(觸也又擊也)彈(行丸也又鼓瓜)
(曰彈又糾也劾也)殘(昨寒切賊也兵多則殘又餘也又凋傷也)戔(賊也又顯見貌易束帛戔戔)
帴(帗也)干(古丹切犯也求也又水厓也又闌干横斜貌又自甲至癸謂之天干)杆(僵木也又臂衣)
(曰杆漢尹賞傳被鎧杆)玕(琅玕)忓(預也唐萬夀公主無忓時事)虷(虫名又虫侵物也鮑宣傳白虹)
(虷日)鳱(鳱鵲噪則行人至)肝(木藏也)竿(竹挺也又竿牘通作干)乾(燥也又得利為乾失利為)
(沒)奸(淫也犯也又干也)闌(落寒切門闌也一曰晚也又遮也又無符傳而出入謂之闥)躝
(上同又踰也)幱(幱衫又裙曰幱)欄(閑也即木勾欄也)攔(上同又擋也)讕(詆讕誣諱也)籣
(盛弩矢器)瀾(大波也又汎瀾流貌)蘭(香草名)瀾(潘灡米汁也)看(苦干切視也)靬(弓衣)
(也)刋(削也又定也)栞(槎識也謂隨路斫木以為識也史記九山栞木)頇(許干切顢頇大面貌)
鼾(卧氣所激聲也)
(二十六桓)桓(何盤切亭郵表雙立為桓又墓中四植亦曰桓又桓桓威也又辟土服遠曰桓)萑(葦)紈
(素也)丸(圜也)完(全)洹(水名)汍(瀾汍泣貌)絙(緩也)綄(船上候風羽即五兩也)峘(小山岌大)
(山曰峘亦作𡷗)狟(大犬名周書尚狟狟)瓛(圭名公所執者通作桓)刓(吾丸切剸也又刓敝也)
岏(巑岏山鋭貌)羱(野羊名或作)端(多官切正也始也又緒也又一丈八尺為端)耑(額也)
(又物首曰耑考工記磬氏磨其耑)&KR1511;(角&KR1511;獸名)褍(衣正幅也又衣長貌)鍴(鑽也)剜(鳥官切削)
(也)眢(目無明也又廢井曰眢井)豌(豆)蜿(蜿蜿龍蛇動貌)帵(裁餘帛名帵子)湍(他端切疾)
(瀨也)剬(齊也)煓(赫也)貒(似豕而肥)酸(素官切酢也書曲直作酸)(小雨)痠(痠痛)團
(度丸切圜也又聚也)敦(聚貌詩有敦瓜苦)鷻(鵰也)鷒(鸛鷒鵲名)剸(割也斷也)篿(圜竹器)漙
(露多貌)博(博博憂也)摶(以手圜物也又摶擊也)攢(徂丸切簇聚也)酇(百家為酇周禮遂人)
(四里為酇)劗(剃髪)欑(木叢也一曰積竹杖也)穳(積禾也)菆(積木以殯也禮記菆塗謂襯而塗之)
(宋六陵殯宫稱菆宫)官(古端切吏也法也又司主也又官舍曰官賈誼傳學者所學之官也)棺(柩也)
觀(諦視也)冠(所以絭髪者)莞(草名可為席)菅(上同)倌(主駕車者)鸞(落丸切鳥名似)
(鳳)鑾(鈴也以金為之施於車衡上者)欒(木蘭也又鐘之兩角為欒又欒欒瘠貌)巒(山小而鋭)臠
(臠臠病瘠貌)圞(團圞圜也)灤(水名)歡(呼官切喜樂也或作懽)驩(馬名又州名)貛(野豕)
(一曰壮狼)貆(貉屬)讙(譁也)寛(苦官切緩也裕也)髖(髀也)鑽(借官切所以穿也)
盤(薄凡切承槃也又樂也周書多盤)槃(上同)柈(上同)磐(大石一曰山石之安者通作盤)瘢(痍已)
(愈有痕曰瘢)蟠(大也又曲也一曰龍未升天曰蟠)般(樂也通作盤)胖(大也)鞶(大帶也)幋
(覆衣大巾也或以為首幋)繁(馬腹帶也)縏(小囊)媻(奢也又小妻曰媻又媻媻往來貌)䈲(篾也)䰉
(卧髻即古今注所謂盤桓髻者一曰䰉頭以曲髪為之)弁(小弁詩萹)磻(溪名)漫(母寒切水廣大)
(貌)鏝(鐵杇也泥也)墁(上同)&KR1998;(雨露濃貌)謾(欺也)瞞(平目也又目不明也)鬗(髪長也)縵
(無文也又夏縵車名)蹣(踰也)慲(忘也)曼(長也)饅(饅頭)蔓(菜名)鰻(鰻[魚黎]魚)潘(普官切淅)
(米汁也又水名)拌(棄也)拚(上同)(逋官切也部也又黨也)般(移也運也又等也)
古韻(寒刪先三韻通)
真文元寒刪先六韻之通己見十一真韻兹苐記寒
刪之通先者若古詩藁砧山上(山上復有山破鏡飛上天)瓜田
李下(李下不整冠長㓜不比肩)孔子丘陵操(題彼㤗山梁父廻邅)原壤沐
槨歌(貍首之班然執女手之卷然)類
附載詩篤公劉觀其流泉其軍三單(離騷自前世而固然夫孰異道而相安)古君子行吐
哺不及餐後世稱聖賢(魏文帝寡婦賦涉秋夜兮漫漫燕雀飛兮我前)芙蓉地詩丹霞夾明月
華星出雲間上天垂光彩五色一何鮮(班彪賦傷明夷之逢艱永幽溢以歴年)又猶數功而亂
諐孰云地昧而生殘(班昭賦慕京師而竊歎自書傳而有焉)張衡東京賦祈福乎上玄思所以
為䖍肅肅之儀盡穆穆之禮殫(王延夀靈光殿賦髙樓飛觀軒檻曼延)何晏景福殿賦光明
曜文采璘班清風華而成響朝日爚而呈鮮(曹植七啟骨不隠拳拉虎摧班)名都萹京洛出少
年走馬長楸間寒鼈炙熊蹯巧㨗惟萬端(美女萹采桑岐路間落葉何翩翩腰佩翠琅玕)參同
契伏蒸須臾間號曰黄舉焉(崔瑗草書勢時之多僻政之多權官事荒蕪勦其墨翰)蔡中郎胡
(公趙國夫人哀讃悼孤衷之不遂兮思悄憭以傷肝幽情淪于后坤兮精哀逹乎旻乾)髙允生王
子喬翺翔宇宙間控鶴崇崖顛(陸機長歌行倐忽㡬何間天道良自然)君子行處之在傾冠君
子防未然(羅敷歌北渚盈軿軒髙崖被華丹弔魏武文假餘憇乎羽翰指季豹而漼焉)馮敬
(通杯銘樂則思舊燕則思懽民之失徳乾餱以愆)顔延年從軍行畢力幹時艱漢世争隂山嵒阿
上虧天(應詔觀北湖田收詩飛奔互流綴緹彀代廻環神行埒浮景争光溢中天)劉向列女頌
子學不進斷機示焉子遂成徳為當世冠(韋誕親蠶頌發三靈之末歡卷福釐以言旋)郭景純
(㳺仙詩翡翠戯蘭苕容色更相鮮緑蘿結髙林蒙蘢盖一山)盧子諒贈劉琨詩王室喪師私門播
遷望公歸之視險忽艱(李賀十二月樂詞夜天如玉砌池葉極青錢僅厭舞衫薄稍知花簟寒)
(韓愈閔已賦在隠約而平寛夫子嗟歎其賢白樂天悟真寺詩貫雹為華鬘其跡非雕鐫)
(寒刪二韻通)
三聲(補)
詩猗嗟猗嗟孌兮清揚婉兮射則貫兮(民勞迄可小安以謹繾綣是用大諫)屈原九章曾枝剡
棘圎果摶兮青黄襍糅文章爛兮(左思吳都賦理翮整翰容與自玩雕琢蔓藻刷盪漪瀾)團扇
郎古詞步行耀玉顔起欲著夜半(劉楨襍詩方塘含白水中有鳬與雁安得肅肅羽從爾浮波瀾)
(謝靈運道路憶山中詩濯流激浮湍息隂倚密竿懐故叵訢歡含悲忘春暖)韓愈江漢賦狐裘
能禦寒華燭光爛爛(韋應物寄盧庾如何兩相近反使心不安亂髪思一櫛垢衣思一浣)
叶阿(陸雲贈鄭曼季詩所謂伊人在谷之阿虎質山嘯龍耀淵蟠)
説見前韻
十五刪(與山同用)
古韻(見真部)
三聲(見真部)
有入十七部(見東真二部)
間閒閑本三字韻中俱見惟説文解間字有从門从
月之義實則與閒字分别當寫从日盖門隙過日
未嘗非間隙也自宋韻過遵説文改日从月致使
間閒二字了無分别嘗讀支遁詠懐詩有採真逰
理閒句解者謂理以閒静得真此道林祕旨及讀
後文又云逍遥使我閒始知理閒是理間也又陸
機長歌行有倐忽㡬何閒長歌乘我閒句較讎家
互相争執展轉不决以為長歌亦可乘間倐忽何
非等閒只此一字而以言害詞以詞害義其為禍
敗非淺鮮矣今直寫从日所謂不拘字形者論例
甚眀不復再贅(按陸龜蒙松間斟離合詩有公幹詞清詠萆門月上風微瀟灑甚以)
(門月離合間字則在唐人亦有从説文者但並未拘執觀其書題字松間斟與閒居襍題一从日一)
(从月兩兩分别此可見耳)
元稹臺中鞫獄憶開元舊事詩刪韻中有安能懼謗
訕句按訕屬諫部中字此究是唐人三聲字宋人
不識韻反因微之詩誤收之者觀唐律中曾不及
訕字此非聲律可知也即患字亦然徒以賈誼鵩
賦有又何足患句顔註謂合韻音環而六朝詩亦
多入押因并誤收實與本部無與也合韻即協韻
亦即叶韻
元稹詩又有寒卧支體&KR0857;柔髪難久黰二韻此則禮
韻誤刪去者又尤悔少愉㦨則㦨字必&KR0832;字之誤
刪部無㦨字
孟郊懊惱詩有虤字(衆誚瞋虤虤)栁宗元酬韶州裴曹長
使君排律二十韻有㘖字(騰口任㘖㘖)嫻字(妍唱極妖嫻)皆
宋韻無有嫻似與&KR0570;互出字又有䰉字(虞童髪未䰉)獌
字(榛莽鬬豺獌)&KR0857;字(殘肌觸瘴&KR0857;)此則禮韻所刪去者又有
管字(風韻碎枯管)疑菅字之誤但菅何與于風韻此即
三聲字也唐人之重三聲如此
(二十七刪)刪(所姦切剟也除削也)澘(涕流貌)關(古刪切門牡也要㑹也又城塞門也)癏(病也)
(上同)矜(上同漢和紀寤寐桐矜)擐(貫也)彎(烏關切持弓貫矢也)䘎(螞䘎蟲名)灣(水曲)
闤(户頑切市垣也)還(復也又償也)環(璧也肉好若一謂之環)鐶(金環也與環通)鬟(屈髪)
(為髻)鍰(也又錢也一曰金六兩為鍰又與環同五行志宫門銅鍰)寰(天子畿内縣)轘(以車裂人)
(之名)澴(漩澴波廻貌)圜(繞也)翾(禽繞飛為翾)䴉(上同揚子朱鳥䴉䴉)馯(丘姦切姓也)
豻(可山切北地犬名)班(布關切分也一曰次也又布也)斑(雜色曰斑)扳(引也)頒(賜也)
(與班同)朌(上同禮記名山大澤不以朌)䰉(髪半白也)鳻(大鳩)般(還也與班同)蠻(莫還)
(切南方曰蠻)(比翼鳥也又謂之鶼鶼)鬘(衣出釋典)謾(懼也)䅼(赤䅼稲名)(畫車輪也)
顔(五環切容也)姦(古刪切私也媱也一曰偽也左傳亂在外為姦在内為宄)菅(白茅也已漚為)
(菅)攀(普班切引也)眅(多白眼也)頑(五還切愚也鈍也)瓣(薄頑切瓜中實也)
跧(阻班切跧伏也)&KR0857;(五頑切手足麻痺也)
(二十八山)山(所間切)鰥(古斒切魚名又老而無妻曰鰥)綸(青絲綬)間(古山切中也)
蕳(蘭也)艱(難)囏(上同)閒(户頑切安也暇也又散也)&KR0832;(愉也静也)閑(闌也又防也習也又)
(馬闌曰閑)嫻(雅也又習也)嫻(上同)鷼(白鷼似雉而尾長)鷴(上同)瞷(覘也)(上同)覸(上同)
癎(小兒瘨疾)慳(苦閑切恡也)顅(長短貌周禮數目顅脰)藖(莝餘草也)鬝(髩禿也)
孱(鉏閑切劣也弱也)僝(惡詈曰僝)(小鑿)潺(流水貌)殷(么間切赤黒色)黫(黑也)黰
(染黑色)斒(逋間切色不純也)虨(虎文也)斕(離閑切斒斕雜色)瞵(晉書忘青紫之)
(班瞵)潾(水貌)湲(䕶頑切潺湲水流貌)虦(昨閑切虎淺毛者虦貓)㺦(直閑切獸走貌)
譠(陟山切謾也)羴(許閑切羊臭也)
叶替(離騷長太息以掩涕兮哀生民之多艱余雖好修姱以鞿羇兮謇朝誶而夕替)
此即去入霽與黠通之例
古今通韻卷四
