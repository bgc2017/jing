古今通韻卷九
翰林院撿討毛奇齡撰
去聲
一送一送二宋(二宋三用)
三絳四絳四寘五寘(六至七志)
五未八未六御(九御)
七遇(十遇十一暮)八霽(十二霽十三祭)
九泰十四泰十卦十五卦(十六怪十七夬)
十一隊十八隊(十九代二十廢)
十二震二十一震(二十二稕)今附二十四焮
十三問(二十三問)十四願(二十五願二十六慁)
二十七恨十五翰(二十八翰二十九換)
十六諫(三十諫三十一襇)十七霰(三十二霰三十三線)
十八嘯(三十四嘯三十五笑)十九效(三十六效)
二十號(三十七號)二十一箇(三十八箇三十九過)
二十二禡(四十禡)二十三漾(四十一漾四十二宕)
二十四敬四十三敬(四十四諍四十五勁)
二十五徑四十六徑(四十七證四十八嶝)
二十六宥四十九宥(五十候五十一幼)
二十七沁(五十二沁)二十八勘(五十三勘五十四闞)
二十九豔五十五豔(五十六㮇五十七釅)
三十陷五十八陷(五十九鑑六十梵)
一送(獨用)
古韻(送宋絳漾敬徑證)
三聲(見東部)
有入十七部(送宋絳漾敬徑證震吻願翰諌霰)送宋絳漾敬徑證沁勘
(艷陷)
(一送)送(蘓弄切遣也餞也)鬆(鬆亂貌)凇(凍凇冰也)鳯(馮貢切羽族之長)貢
(古送切薦也獻也周禮有九貢又夏后氏稅名)贛(子贛端木賜字也又通作貢)贑(水名出豫章或作灨)
(又作[泳-永+貢])㔶(小杯說又作)羾(至也揚雄傳登椽欒而羾天門兮又同)(讓食鳥)虹(地名漢孔)
(光左遷虹長)(薏苡别名)(格木)弄(玩也又戲侮也申屠嘉傳弄臣)礱(磨)哢(鳥吟聲)
凍(多貢切氷凍)棟(屋脊也又椁之四阿)涷(暴雨又水名)湩(乳汁也列子乳湩或作重漢傳)
(重酪便美)䍶(獸名似羊一角一目)鬆控(苦貢切引也告也又操制曰控)空(虛也困窮也詩)
(不宜空我師)鞚(馬勒也通作控)悾(誠也)(穿垣)倥(倥偬)糉(作貢切風土記蘆菰葉裹黏米)
(曰糉)粽(上同)緵(網也即百囊罟)總(上同魏都賦縑總清河又絲數也)㚇(鳥飛斂足也)傯(倥傯)
鯼(石首魚)䁓(竊視)甕(烏貢切罌)瓮(上同)&KR1805;(汲瓶)罋(上同)&KR1604;(鼻塞曰&KR1604;)謥(千弄)
(切謥詷義見詷)憁(憁恫不得志也一曰無知貎)洞(徒弄切壑也又洞洞敬也)絧(鴻絧相通貎羽)
(獵賦鴻絧緁獵)動(動之也)詷(謥詷言急貎)恫(不得志曰憁恫又痛也)慟(大哭)峒(山穴通作)
(洞)挏(說文攤引也漢挏馬官挏馬乳作酒)衕(通街)筒(洞簫也)胴(大腸)(鐘聲)眮(轉目曰眮)
㓊(冷)駧(馬急走也)戙(船纜所繫者)痛(他貢切傷也隱也)諷(方鳯切誦也刺也托)
(音曰諷通作風)風(因風感物曰風)仲(直衆切次也周人冠而字五十乃加伯仲)中(同上禮記中吕)
蟲(蟲食物也或作蚛)䛪(去仲切多言又詢問也)䠻(曲躬也一曰役使通作㑋)焪(火乾物也)
㑋(小貎一曰屈也)夢(莫鳯切寐)㝱(上同)瞢(目不明)懜(惛也)懵(上同)閧(瑚貢切鬪)
(聲)哄(衆聲又唱聲一曰騶哄呵喝聲)洚(洪水)烘(呼貢切火貎)戇(戅愚人)(香仲)
(切䠢跛行貎䠢音夢)䠗(跳貎)&KR1970;(謨弄切蓋衣)霿(天氣下地氣不應曰霿或作雺)濛(微雨)
艨(艨艟戰船)趥(千仲切行貎)賵(撫鳳切贈死之物也)麷(熬麥也)中(陟仲切著)
(其中曰中)衷(折衷平也通作中貢禹傳作折中)衆(之仲切)銃(克仲切銎也)齈
(奴凍切多涕鼻疾)癑(痛)(徂送切聚也)
古韻(送宋絳漾敬徑證七韻通)
七韻東部甚明此即七韻之通用也考此部通轉如
丰詩送巷相協(俟我于巷兮悔予不送兮)離騷縱巷相協(啟九辨與)
(九歌兮夏康娛以自縱不顧難以圖後兮五子用失于家巷)其三聲通轉如袁
宏三國名臣頌雺用相協(百六道䘮干戈迭用苟非命世孰掃氛雺)張
載扇賦同絳相協(鵠質皎鮮元的㸃絳修短雖異而光彩齊同)
附載(黄庭經宅中有士常衣絳子能見之可不病)
東腫送字多互用正三聲之驗如鬆淞虹倥空悾偬
峒蟲風中衷雺縫封葑雍從重諸字皆三部複見
至若六書以用為鏞本象形平聲而以鏞入用紐
淮南子澒濛鴻洞注音鴻去聲而以鴻入貢紐月
令中春讀仲春左傳序紹開中興讀仲興而以後
漢梁統傳爰制百姓于冊之衷亦解衷作中并以
衷入仲紐則三聲通轉隨地皆韻矣安能逐韻皆
備載哉
增韻謂詩周室中興音陟仲反則凡中興中字俱不
當音平聲往詞館有主其說者辯之甚力且引杜
甫詩新數中興年為據曰此詩律如是有何置喙
既而坐中有吟馬戴贈邉將詩者故為拗其聲以
吟之曰勤苦事中興以去聲衆皆相視而笑始知
執一不可也又查增韻曰中字實與衆字同陸氏
以吴音呼平韻誤則定之方中作于楚宫當讀楚
貢矣宋韻之不通如此
切韻送韻無動字以動是上聲字也毛晃擬增此字
謂袐書省校書式諸書雖無正音然有可據者漢
書揚雄傳清静静字合上聲而顏師古協音去聲
上静可讀去則上動亦可讀去是專以動静字一
類而為之援例可笑甚矣不知三聲有何拘限而
䆿䆿若此第三聲出入祇當錄本音部中而餘悉
刪去今蓽蕗所始不能如指若動字則原宜有去
音法言過當耳
有入十七部(送宋絳漾敬徑證震問願翰諌霰十三韻通)
韻例已見大槩此所據者楊戲李正方贊(不協不和志節言亂)
(疾終惜始實惟厥性)崔駰安封侯詩(戎馬鳴兮金鼔震壯士激兮忘身命)三聲
則張華為鮑元泰誄(烈考中丞妙士顯名峩峩先生誕資英俊)魏武善
哉行(晏子平仲積徳兼仁與世沈徳未必思命)
女曰雞鳴之三章雜佩以贈之與雜佩以問之贈問
亦兩界之協若知子之來之無韻而順之有韻則
三百多有此例
蝃蝀末章大無信也不知命也是震敬兩界協法若
假樂篇保佑命之自天申之亦兩界之三聲也至
易垢象有隕自天志不舍命也垢其角上窮吝也
正與蝃蝀末章一類而昧者謂命讀民去聲歴引
詩易命之協民信者以為証夫祇不識韻而嗹嗹
嘵嘵總不得當如此
二宋(與用同用)
古韻(見送部)
三聲(見東部)
有入十七韻(見送部)
(二宋)宋(蘓用切地名州名)綜(子宋切機縷持絲開合謂之綜)䝋(牡豕)錝(金毛)統(他用)
(切綱也緒也)&KR3313;(黄色)雺(莫綜切地氣上天氣不應曰雺)䃔(呼宋切石聲)㗢(大聲一曰)
(大歌聲)
(三用)用(余頌切可施行也)頌(似用切稱述也歌也一曰告成功之詩)誦(讀)訟(争也獄也)
(卦名)俸(敷用切秩禄也)奉(上同公孫弘傳奉禄甚多)縫(衣㑹也周禮有縫人)㡝(欵書)摓(灼龜)
(視兆也)共(渠用切皆也公也)葑(芳用切菰根也)封(大也厚也又以土緘物曰封又爵土)
(也書往即乃封)供(居用切給也陳也養也通作共)雍(於用切九州之一)壅(塞也一曰加土)
(封也)饔(熟食又朝食曰饔)(鞾靿或作)(襪靿或作)灉(水自河出為灉)從(疾用)
(切隨行也)縱(子用切緩也舍也肆也)惷(丑用切愚)踵(躘踵行不正也)䩸(而用切毳)
(飾)(上同)(鮯魚)種(之用切蓻也本作穜)偅(儱偅不遇貌)重(柱用切厚也再也)
(婦人娠也)緟(繒縷)恐(區用切慮也)(穠用切推也)匈(許用切讙議聲或作)
(詾訩)哅(上同)堹(竹用切池塘塍埂)諥(言相觸也)
三絳(獨用)
古韻(見送部)
三聲(見東部)
有入十七部(見送部)
(四絳)絳(古巷切大赤色又地名)洚(水流不遵道也)虹(沛縣名又螮蝀)降(下也貶也)巷(壺絳)
(切直曰街曲曰巷)衖(上同)鬨(鬭聲又與衖同揚子一鬨之市)戇(陟降切愚也或作憃)撞
(直絳切擣擊也)䡴(衝城車)憧(戇憧兇頑貌)幢(后妃車幰)艟(短船名)漴(士絳切水所衝)
(决)肨(匹絳切脹臭貌)䎫(楚絳切不耕而種謂之䎫或作堫)淙(色絳切水出貌)㦼
(捍舩木也)䚎(丑絳切視不明也)
四寘(與至志同用)
古韻(寘未霽泰卦隊寘未霽泰卦隊御遇箇禡宥)
三聲(見支韻)
無入十三部(寘未霽泰卦隊御遇箇禡宥嘯效號)
回互通轉(見質陌緝三部)
唐玄宗嘗降敕改洪範無偏無頗頗字為陂字與遵
王之義協且引周易泰卦中無平不陂釋文陂亦
有頗音為據因宣示國學施行今本尚書竟改作
無陂是也宋吴棫嘗非之謂義字原有俄音無頗
與遵義正協又引周官註義皆音俄為證至宣和
六年則詔仍改陂為頗以復舊文然至今行本尚
未有改也殊不知支微歌麻皆是通音陂可讀頗
陳風彼澤之陂與有蒲與荷協是也頗亦可讀陂
太玄經不偏不頗與陽氣汎施協是也義可讀何
易象失其義也與信如何也協是也和亦可讀義
淮南子精神之和與外飾仁義協是也紛紛之說
皆所謂人知其壹莫知其他者苟識通音皆可以
廢然返矣
字有正音有協音如毁字是上聲則錄入紙部即有
時協平協去而支寘二部皆不必收被字是去聲
則録入寘部即有時協平協上而支紙二部皆不
必收此正例也至于為文則雖用寘韻字而支紙
中字皆得以三聲收之極是明白宋元祐新制限
光被覃被等被字許上去通用至首被之被姓被
之被並不許押上聲後太學博士孫諤條狀内又
謂如經史中有獨音被字祇許以獨音押他可通
押至光寧間毛晃等又議謂書光被四表原音去
聲至漢宣紀光被四表竝無音則士子押上押去
將安適從應請主司出題時于詩賦韻脚内指定
一音以便押用夫只一被字而不究本音并不審
協音祇于後儒所讀音探討是非假如一字而如
淳一讀孟康一讀定致貿亂况同一經文而一處
有音一處無音便以為疑則凡子史中無音之字
皆無所歸宿矣如此論韻欲韻之不亡得乎至于
毁字莊子其成也毁上聲孟子毁其宗廟去聲若
論語毁譽毁字無音六經子史中成毁之毁俱無
音姑从通用則凡經史無音之字究不知作何讀
也且不知莊孟未音之前又安讀之也
寘部與入聲質部作兩聲之協故晉應吉甫宴射詩
在寘部有過則有失語束晳傳寘部有心存無營
之室語皆兩聲之協而增韻增失室二字誤矣至
于辟之讀避論語趨而辟之又讀嬖友便辟又讀
譬孟子辟若掘井雖皆古讀音然既有本字則譬
如為山嬖人臧倉禹避舜之子何不可也
禮韻佊字从人註邪也哀也引論語子西佊哉為據
廣韻亦然今新刻廣韻作彼从彳非是
(五寘)寘(支義切置也止也)忮(狠也又懻忮害心也)伎(傷害也詩鞫人伎忒通作忮)觶(鄉飲酒器)
(或作觝見考工記註)避(毗義切廻也違也)惴(之睡切憂懼也)錘(鍛器莊子在爐錘之)
(間)(杵擊)詈(力智切罵)離(去也)荔(薜荔)珕(刀飾)豉(是義切鹽䜴也廣雅苦李作豉)
鯷(魚名重千斤)䊓(黏貌)積(子智切儲蓄也)柴(上同一曰薪禽之積皆曰柴詩助我舉柴註積)
(禽也)(羊相䍴)積(草名)賜(斯義切上予下曰賜)瀃(泄水門一曰障水曰瀃)澌(水索盡也)
(死)杫(俎机曰杫漢尚書郎藥崧獨直臺上無被枕杫自此詔給或作)凘(水上流氷)(草名)
爲(于偽切助也縁也)帔(披義切衣帔一曰屬)襬(衣也)(詭偽切賭也)
(瘦極)賁(彼義切飾也卦名)跛(偏任也禮立無跛)詖(譣詖不平之言)陂(傾衺也)披(柩行)
(夾引棺者禮記士執披)佊(邪也論語子西佊哉又哀也)藣(草名又旄牛尾舞者所執一曰算簴飾)
貱(說文移予也一曰益也)髲(卑義切髢也通作被詩被之僮僮)被(寢衣也覆也及也)鞁
(束裝鞁馬之鞁一曰鞍上被國語兩鞁將絶與易犕牛乗馬犕同)骳(骩骳屈曲貎)旇(旌旗)㢰(㢻㢰)
(張弓貌)累(良偽切縈也玷也縁及也本作纍)絫(上同袁盎傳吾不足絫公)瓗(以睡切玉)
(名)纗(絃中絶也)䅗(思累切禾四把)瀡(滑也)寄(居義切寓也託也)徛(石杠謂之徛)
臂(卑義切肱)嬖(愛也又賤而得幸曰嬖)芰(奇寄切菱)騎(乗馬)䗁(長足蟲)妓(女樂)
技(巧也)伎(伎倆之伎文賦呈才以效伎)魃(鬼服)刺(七賜切直傷也又取之也又以針薾物曰)
(刺書姓名於奏白亦曰刺)誎(數其過而誎之曰誎詩通作刺)莿(草木針也)&KR2463;(偏&KR2463;舍也)庛(考工記車)
(人為耒庛註耒下前曲接耜者)朿(木芒)蛓(毛蟲)易(以豉切治也不難也)貤(重物次第也漢賣爵)
(無差次不能流行因為貤次凡一重為一貤或曰移與也貤易與貿易同)敡(輕簡為敡通作易)㑥(相輕)
(慢也揚子藺相如剬而不㑥通作敡)袘(裳下禒也或作)衪(上同又衣袖也)施(及也延也)義
(宜寄切裁制合宜曰義)議(謀也)&KR2059;(馬名列子右驂赤驥而左白&KR2059;)誼(人所宜也善也)諈(諈諉累也)
(以言相屬累也)譬(匹賜切諭)漬(疾智切漚也浸潤也)眥(目際也又厓眥舉目相忤貌)骴
(鳥獸殘骨曰骴)胔(上同)(吕氏春秋枯骨也)㱴(獸死)㧘(積也通作柴)智(知易切心有所)
(知也)縋(馳為切以繩有所縣也)膇(足腫也左傳重膇之疾)錘(權謂之錘或作鎚)腄(東萊)
(縣名主父偃傳飛芻輓粟起於黄腄)甀(小口罌又鄉名)硾(揣量物輕重也一曰鎮也吕氏春秋硾之以石)
槌(架𧖟簿之木也)吹(尺偽切嘘)龡(上同凡吹管籥成音聲者皆謂之龡亦作籥)屣(所寄)
(切履不躡跟曰屣或作蹝)&KR2572;(靴屬或作)灑(灑掃之灑)襹(縰襹羽毛衣貎)曬(曝曜也)䚕(視也)
釃(以簁&KR1847;酒)戲(香義切與麾同即戲下也又弄也謔也)嚱(聲也)企(去智切舉踵也)跂
(垂足坐也)蚑(蟲行貎)吱(行喘息貎)倚(於企切依物為倚)輢(車旁曰輢)猗(相附著也詩兩)
(驂不猗言御者之良也)縊(么易切自經也一曰絞也)㱲(物凋死)螠(螠女蟲名)翅(施智)
(切翼也)翄(與翅同)&KR1452;(上同楚世家三國布&KR2180;)施(與也散也)啻(不啻不止如是也)鍦(短矛)
䧴(鳥名)翨(鳥翮也周禮翨氏掌攻猛鳥以時獻其羽翮或作)䗐(米榖中小黒蟲)㒾(㒾雨衣也)
餧(於偽切飤也)萎(說文飤牛也一曰凡以草飤畜曰萎)委(周禮註多曰積少曰委又末也)&KR1430;
(益州有鹿&KR1430;殺鹿埋令臭乃出食之見禮記註)骩(屈曲貎)䍴(䍴)觖(窺瑞切怨望也)偽
(危睡切詭也)恚(於避切怒恨也)烓(行竈)㞆(郷義切跛也)掎(跛也說文偏引也)
睡(是偽切卧也)瑞(以玉為信曰瑞又祥瑞)倕(堯時有工倕書作垂)瞡(規恚切視也)
諉(女恚切諈諉累也又賈誼傳尚有可諉者註託言也)第(争義切牀簀)毁(况偽切隳之也)
(又毁齒曰毁)
(六至)至(脂利切到也極也)贄(執見之物周禮有六贄通作質又作摯)質(上同)礩(砫礎)鷙(擊也)
(凡鳥獸之猛皆曰鷙禮記前有鷙獸是也)(上同月令鷹隼蚤)摯(握持也一曰解也)䥍(田器說文)
(羊箠也端有鐵)&KR1264;(怒也恨也)䲀(魚名)(禮巾)位(于愧切列也涖也凡所當立者皆曰位)
媚(明秘切嫵媚)魅(物怪)䉋(笋冬生名)篃(竹名一尺數節葉大如扇)寐(寢息也)郿(地名)蝞
(蝞似蝦寄生龜殻中食之令人益顏色)煝(焅熱)嚜(杘嚜小兒多詐獪也)遂(徐醉切逹也就也又)
(周禮五縣為遂)燧(塞上亭守烽火者或曰取火之木也)&KR2370;(上同相如賦舉㷭&KR2370;又韓安國傳作)隧
(墓道也周禮註天子有隧又徑路皆曰隧)𡑞(上同)繸(綬也所以連繫佩玉者或作)檖(陽木名)
(上同)璲(佩玉也)襚(贈死者之衣被曰襚亦作&KR2685;)澻(田間小溝與周禮夫間有遂同)術(遂也禮記)
(審端經術即徑道也又學記術有序即鄉遂之遂)篲(竹帶)彗(上同又妖星名)穗(禾稷成貎)旞(羽繫)
(旌上也)䡵(輰䡵車也)穟(禾穗之貎)鐆(陽鐆可取火者通作燧)鐩(火鑑上同)蔧(王蔧草)䉌
(籧篨)(囊組名)醉(將遂切酒酣也)邃(雖遂切深逺)粹(純)睟(視正貎)誶(讓也)
(國語吳還自伐齊誶申胥又言也詩歌以誶止)祟(神禍也)賥(貨也)譢(諌也讓也問也)(意思深也)
類(力遂切等也種也肖似也)淚(目液)瓃(玉器)纍(係也)禷(祭名說文以事類祭天神也通作類)
秘(兵媚切密也)䪐(弓紲也通作柲詩註弓檠曰柲)閟(閉也幽也)毖(慎密也)鄪(邑名)費
(上同)轡(馬韁)䩛(上同)柲(矛㦸柄左傳有槭柲)鉍(上同)泌(泉貎)䀣(直視貎)鐀(求位切匣)
(也司馬遷傳紬石室金鐀之書)匱(上同又乏也)饋(饁也)餽(上同)簣(土籠也)蕢(草器)鞼(繡革)
(也或作)櫃(箧)(織餘)樻(木名)(馬韁)備(平秘切具也防也)偹(上同)糒(糗糧)奰
(壯大也又怒也詩内奰於中國一曰不醉而怒謂之奰)贔(贔屭壯士作力貎一曰雌鼇為贔)&KR1712;(木名)
(出蜀)鞴(以鞍裝馬也與鞁同)絥(車絥上同)(上同)㣁(以筋帖弓)犕(牛具齒謂之犕)紕(爾雅飾也)
(又織組也詩素絲紕之)濞(匹備切水暴至聲)淠(水名)嚊(喘聲)䑄(肥)媿(具位切慙)
(也)愧(上同)騩(馬淺黒色漢儀丞相見免乗騩馬自府歸也)攰(力乏也魏蔣濟傳彫攰之民不為國)
(用一曰瘦極也)庪(爾雅祭山之名又食閣或作庋)帥(所類切將也統率也通作率)率(捕鳥網)
喟(丘愧切太息聲)嘳(上同屈原賦永歎嘳兮)巋(獨貎莊子巋然而有餘一曰山貎)䰎(髻屈)
(髪也)䯣(膝加地也)䙡(經也組也一曰衣系)樻(樻梧木腫節可以為杖)嗜(常利切欲也好也)
視(瞻也比也)眎(同上)眡(同上)利(力至切通也銛也又財用功用也)痢(腹疾)莉(茉莉花名)
莅(臨也通作涖)蒞(上同)䬆(烈風)涖(涖涖水聲)膩(女利切肥膩)䣵(重釀酒)屁
(匹備切氣下洩也)劓(魚器切割鼻也)致(陟利切至也極也送詣也左傳叔孫如宋致女)躓
(跲也)輊(車前重曰輊馬援傳居前不能令人輊)(上同)懫(止也忿也)騺(馬重貎)質(贅當也)
㚄(礙不行也)&KR2102;(上同或作嚏詩願言則嚏)&KR3620;(上同)棄(磬致切捐也)弃(上同)緻(直利)
(切密也)遲(待也)穉(人物幼小皆曰穉)稚(上同)治(理也攻也)䜄(語諄䜄也荀子衆積䜄䜄乎)
(刺針縫)杘(丑利切籰柄也)冀(九利切望也州名)驥(千里馬)懻(懻忮狠也)洎
(灌釡也史封禪書水而洎之又肉汁曰洎)穊(稠也劉章傳深耕穊種)覬(覬覦希望也)曁(其冀)
(切及也)洎(上同)蔇(至也左傳猶懼不蔇)墍(仰塗也又息也)(上同)鱀(魚名)垍(堅土)悸
(其季切心動)翠(七醉切鳥名)臎(肥也又鳥尾肉也通作翠内則舒鳬翠)二(而至切數)
(也)貳(副也疑也)樲(酸棗)髶(髪飾)次(七四切次第也又三宿曰次又士昏禮女次註首飾今之)
(髲也)䯸(婦人首飾曰編䯸)佽(助也便利也詩决拾既佽)絘(續所未緝者一曰稅布也)䰍(以漆塗器)
懿(乙冀切美)饐(飯傷熱濕也)㙪(塵陰貎)撎(揖也)四(息利切數)肆(陳也恣也市鬻)
(之舍也又周禮小胥縣鐘磬半為堵全為肆)駟(一乗四馬也)泗(水名又液自鼻出曰泗)柶(角匕)
(曰柶柱亡人之齒使含者見檀弓註)牭(牛四嵗)恣(資四切縱也)季(居季切小稱)
器(去冀切皿)鼻(毗至切靣之中部)比(近也輔也黨也卦名又周禮五家為比)(有國名)
庳(上同)襣(司馬相如著犢襣裩)芘(萆名)䃾(以豚祠司命也)睢(香萃切恣睢暴戾一曰自得貎)
婎(醜也)䁤(恚貌)卑(必至切與也)庇(蔭也通作芘)&KR2356;(䑕莞可為席)比(及也又密也)
萃(秦醉切聚也又卦名)瘁(病)悴(憂也)顇(顦顇左傳作蕉萃)踤(集也)䆊(稻也黏也)
地(徒四切)墜(上同見賔戲)肄(羊至切習也又斬木復生曰肄左傳夏肄是屏謂夏氏餘蘖也)
勩(勞)殔(葬於道曰殔與瘞同)屭(虚器切奰屭作力貎魏都賦巨靈贔屭本作屓)齂(鼻息也)
咥(笑聲)㕧(呻也)示(神至切垂示也又呈也)諡(死而立號以易名曰諡)自(疾二切己)
(也由也)墜(直類切落也)隊(上同聘義垂之如隊禮也又王莽傳不隊如髪亦同)鎚(好銅半熟)
懟(怨也或作譵)出(尺類切自内而外也)遺(以醉切餽贈曰遺)壝(堳捋也周禮掌舍壝)
(宫註委壝土起堳捋以為宫)瞶(目疾)蜼(似猿而尾長天雨則自懸於樹以尾塞鼻)聵(聾)轛
(追萃切車前兩廂立木以置式者曰轛)侐(火季切静也)㿷(楚愧切粟體)豷(許位)
(切說文豕息也又人名)燹(野火)
(七志)志(職吏切詩序在心為志通作幟史記周昌為職志註旗幟也)誌(記也)識(上同)織(織文也禮)
(記士不衣織)痣(黒子)娡(有辛氏之女鮌娶之名女娡)䓌(逺䓌)值(直吏切遇也當也)直
(上同月令註宿直謂值某星)植(立也種也一曰將吏也左傳華元為植又月令縣蠶薄柱曰曲植)褫
(解也奪也)彘(邑名在汾上又豕也)寺(祥吏切凡府庭所在皆謂之寺又寺人閹宦也)嗣(繼)飤
(以食食人也)飼(上同)食(上同)侍(時吏切承也從也)蒔(種也)置(陟吏切安置也棄也)
(一曰驛遞曰置漢烏孫傳騎置以聞)笥(相侍切竹器之方者曰笥)思(慮)伺(偵候也)覗(戲也)
試(式吏切用也嘗也較也)弑(大逆)僿(細碎也又無悃誠貎太史公救僿莫若以忠)胾
(側吏切大臠也禮註切肉曰胾)椔(木立死也通作菑詩其菑其翳)緇(黒色)剚(插刀也)倳(置也又立)
(事曰倳)輜(車輻入轂處曰輜)鶅(東方雉鳴)吏(力置切官吏一曰府史之屬)字(疾置)
(切文字也撫也)孳(書鳥獸孳尾註乳化曰孳)牸(牝牛又凡獸育子者曰牸史記畜牸馬又乗字牝者擯而不)
(得聚㑹字牸同)茡(爾雅茡麻母)孖(雙生子)眙(丑吏切注視也又愕眙驚貎)䰡(厲鬼)誺
(不知貎)餌(而吏切粉餅也又釣啗魚者)毦(㲥眊罽也又氅毦兜鍪上飾一曰積羽為衣也)咡
(口旁曰咡禮記負劍辟咡詔之註傾頭與語)刵(㫁耳也)珥(瑱也一名耳璫又插也漢志侍中珥貂又)
(周禮山虞致禽而珥焉註珥者取禽左耳以效功)鉺(鉤也)衈(殺牲血祭名周禮註割牲耳血及毛祭也)
誀(謗也)洱(水名)䏪(筋腱也)(聴音不敢言也)使(疎吏切將命者又遣人聘問曰使)駛
(馬行疾也本作)&KR2328;(郭璞曰江東呼貉曰&KR2328;)廁(初吏切間也次也又溷廁也一曰居髙臨垂邉)
(曰廁劉向傳臨廁)異(羊吏切不同也本作异)异(已而又舉也)詒(貽也)(恭也一曰行屋)
(下聲)已(過事語辭)潩(水名)䔬(連翹草名)事(鉏吏切奉也營也又大曰政小曰事)忌(渠記)
(切畏也憎也忌諱也)惎(教也謀也或作㥍)誋(信也)(竹名)綦(履飾也禮記綦履)梞(柎也)帺
(繫也)熾(昌志切盛)幟(旗也或作旘)饎(熟食)糦(上同詩大糦是承)哆(聲)埴(黏土)
意(於記切志也)薏(蓮的中芽)䵝(深黒)㘈(魚記切唭㘈無聞見也)儗(佁儗固滯貎相如賦)
(仡以佁儗註不前也佁音𣅿)記(居吏切志也又書疏曰記漢待詔鄭朋奏記是也)熹(許記)
(切恱也或作憘)嬉(美姿顔也)亟(去吏切數也遽也)娸(醜)蛓(七吏切毛蟲有毒)
古韻(寘未霽泰卦隊六韻通)
此六韻通轉人人知之故平上二聲絶不旁引一字
不知者以泰與隊多卦怪諸部遂疑去入錯雜多
有與平上不甚合者因重為引據如易旅象(心未快也)
(未得位也)詩二子乗舟(汎汎其逝不瑕有害)彤弓(受言載之中心喜之)宋玉
髙唐賦(蜺為旌翠為蓋風起雨止千里而逝)秦始皇瑯琊刻石(日月所照)
(舟車所載皆終其命莫不得意)泰山刻石(建設長利專隆教誨逺近畢理咸承聖志)揚
子雲元后誄(昭事上帝夙夜匪懈)甄皇后塘上行詩(念君常苦悲夜)
(夜不能寐莫以家室故棄捐素所愛)
舊謂支灰五韻皆協支音上去亦然不知二音皆隨
意可協如此厲字衛風有狐以帶協厲(在彼淇厲之子無帶)
則帶讀作帝小雅都人士以厲協蠆(垂帶而厲卷髪如蠆)則
厲又讀作頼故釋名帶者蔕也著於衣如物之繫
蔕也而漢書無厲作無頼孟子稽大不理于口作
不賴于口則帶或協厲厲或協帶居然可見鄭庠
七音辨多併作一音此皆第知其一者餘見論例
附載甘棠勿翦勿敗召伯所憩(小雅心乎愛矣遐不謂矣)大雅戎雖小子而式弘大屈
原九歌荷衣兮蕙帶儵而來兮忽而逝(九章齊吴榜兮擊汰淹回水而凝滯)又世溷不吾知心
不可謂兮知死不可讓願勿愛兮(王延夀靈光殿賦霄藹藹而晻曖房䆗窱而幽邃)劉楨魯都
賦貴交尚信輕命重氣義激毫毛怨成梗槩(荀卿賦篇功立而身廢事成而家敗棄其耆老收其)
後世夏人歌江水沛兮舟楫敗兮(楚詞求宓妃之所在吾令蹇修以為理)莊子福輕乎羽莫
之知載禍重乎地莫之知避(六韜將不常戒則三軍失其備)班固答賓戲福不盈眦禍溢乎世
凶人且以自悔况吉士而是賴(奕㫖净泊自守似道意隠居放言逺咎悔)東方朔七諌嫫母勃
屑而自侍蓼蟲不知徙乎葵菜(揚子雲羽獵賦車騎雲㑹登降闇藹泰華為旒熊耳為綴)甘泉
賦登長平兮雷鼓磕天聲起兮勇士厲(木華海賦天綱浡潏為凋為瘵洪濤瀾汗萬里無際)張
華歸田賦修自然之通㑹故處否而忘泰(陶元亮感士不遇賦紆逺轡于促界屢乗危而幸濟)
(劉向烈女頌雖曰女則亦實男誡男女覽兹厥事甚備)馬融笛賦實可畏也又足怪也又隨光
之介也諸賁之氣也(王粲浮淮賦舳艫千里名卒億計運皇威以赫怒清海隅之蔕芥)郤正釋
(譏三方鼎峙九有未又聖賢拯救之秋烈士樹功之㑹)
又(寘未霽泰卦隊御遇箇禡宥十一韻通)
泰卦本一部即十韻也向使平十韻通而上去不然
則平之通否尚未可據何則以部類不相凖也今
推之上去無不均等然則人日履地而尚疑地非
積塊其亦愚而無以自解矣今據寘未五部其通
御遇者有子虛賦(觀猛獸之恐懼睹衆物之變態)翟公書門語(一貧)
(一富乃見交態)其通箇禡者有屈原九章(閉心自慎終不失過兮秉徳無)
(私參天地兮)後漢傳幹皇后箴(在昔明后日新其化匪惟訓外亦訓于内)其
通宥者有張平子東京賦(鳩諸靈囿是謂告備)後漢叙傳(隆持)
(官守兹有立志)皆可引類
附載易豐象尚大也宜照天下也(大有象以發志也自天佑也)小畜象上合志也不獨富
也詩雨無正莫知我勩莫肯夙夜(彤弓中心喜之一朝右之)賔之初筵三爵不識矧敢多又
瞻卬何人不富惟予胥忌(思文無此疆爾界陳常于時夏)閟宫俾爾夀爾富夀胥與試樂記
是故先王有上有下有先有後(金人銘君子知天下之不可上也故下之知衆人之不可先也故)
後之六韜天無為成事民無與而自富(管子不恭祖舊則孝悌不備)荀子卑其志意大其園
囿(吕氏春秋是息有道而罰有義也是窮湯武之事而遂桀紂之過也)淮南子上多故則下多
詐上多事則下多態(楚辭九章謂葸若其不可佩嫫母姣而自好)司馬相如封禪文總公卿之
議詢封禪之事論大澤之博廣符瑞之富(羽獵賦帝將惟田于靈之囿問北垠受不周之制)又
鳥不得飛獸不得過軍驚師駭刮野掃地(韋玄成戒子孫詩天與我鑒登我三事顧我傷隊爵復)
我舊(班固西都賦奮大武于上囿耀靈威而擢武事集禁林而屯聚)又窃窕㜏萃更盛迭貴處
乎斯列者蓋以百數(又惇誨故老名儒師傅講論乎六藝稽合乎同異)易林雖愠不去復職内
事又主母嫉姤亂我業事(七發麥服䖏躁中煩外羇堅轡附易路)漢書叙傳朱雲作娸受
莽之疚(張衡西京賦爾乃商賈百族裨販夫婦鬻良雜苦蚩眩邉鄙)傅幹賦在昔明后日新其
化匪惟訓外亦訓于内(韋昭吴鼔吹曲三光顯精曜陰陽稱至治肉角歩郊畛鳯皇棲靈囿)秦
(刻石文上農除禾黔首是富並天之下搏心揖志)揚子雲解嘲三人去而殷墟二老歸而周熾子
胥死而吴亡種蠡存而越霸(四君吟形為渡神舟泊岸當别去形非神常宅神非形常載)魏武
(帝歩出夏門行水何澹澹山島竦峙樹木叢生百草豐茂)吴鐃歌風教肅以平頌聲章華喜大吴
隆興綽有餘裕(吕温勲臣讃河出崑崙來潤中夏連山合沓横擁其派)白樂天效陶詩兀然無
所思日髙尚閒卧暮讀一卷書㑹意如嘉話(王建春燕詞空中饑鳶為爾害願得年年主人富)
(戴叔倫松鶴風落松花細飛來不飛去)
書秦誓若有一介臣大學引書作一个臣初謂介與
个字形之近及讀左傳襄八年亦不使一介行李
註讀介為个始知為卦箇相通字也又詩鴛鴦摧
之秣之註讀摧為挫此則三聲之相通者摧挫本
二音分之則摧亦讀挫壇墠本二音分之則壇亦
讀墠曲禮為壇位作墠位周禮暴内凌外則壇之
作墠之
三聲
易小畜象徳積載也有所疑也(詩斯干載寢之地載弄之瓦)戰國䇿語借車者馳之借衣者被
之鬼谷子陰陽其和終始其義(上林賦八川分流相背而異態東西南北馳騖往來)楚詞天
(問焉有龍虬負熊以遊雄虺九首儵忽焉在何所不死長人何守)淮南子坐而不教立而不議故
不言而能飲人以和(張衡西京賦既定且寧馬知傾陀大駕幸乎平樂之館張甲乙而襲翠被)
(班固答賓戲顏淵樂于簞瓢孔終篇于西狩聲盈塞乎天淵真吾徒之師表)東方朔七諌服罷牛
而驂驥夀冉冉而愈裒(班固西都賦虎賁綴衣閹尹閽寺陛㦸百重各有典司)左思魏都賦世
不兩帝理有大歸(又牽膠言而逾侈假倔強而攘臂)漢莋都夷歌大漢是治與天合意吏譯平
端不從我來(漢書叙傳孝武六子昭齊亡嗣燕刺謀逆廣陵祝詛)皮日休和讀陰符經詩上以
(生神仙次云立仁義玄機一以發五賊紛然喜又舜惟一鰥民冗冗作什器得之賊帝堯白丁作)
天子(錢起白石枕猗爾秋已至論交亦如此杜牧感懐詩歩驟三皇地風塵薊門起畫屋龍立)
(尾分財賞稱賜)
叶訊(雨無正憯憯日瘁莫肻用訊)近(江淹祭文千秋同盡百齡一世䰟而有知咸無逺近)
訊近是回互字訊近之叶寘猶敏近之叶紙也
寘未七韻與屋沃覺藥回互甚少嘗讀易豐象(不可大事)
(也終不可用也)用與事正宋寘之叶及讀剥象(民所載也終不可用)
(也)亦以用與載協或曰用原讀以音義竝同字有
别音非闗轉協也要之有入無入叶例昭然即謂
用事用載皆寘泰部中叶字亦無不可但此稍不
同故復識此
五未(獨用)
古韻(見寘部)
三聲(見支部)
無入十三部(見寘部)
回互通轉(見屋質緝三部)
(八未)未(無滯切辰名又緩辭)味(滋味)菋(五菋子藥名)鮇(魚)貴(居胃切賤之反)瞶(極視)
(一曰目無精也)胃(牛貴切穀府也又西方宿名)謂(與之言也)渭(水)彚(類也)蝟(蟲)緯
(織横絲也)媦(楚人謂女弟曰媦公羊傳楚王之妻媦)㥜(忼慨也一曰怫㥜心不安貌)煟(火光)圍
(繞)(運船)緭(繒)䬑(大風)(魚名似蛇四足)魏(魚貴切國名又象魏觀闕名)犩(似牛)
(而大重數千斤)沸(方未切涫也一曰泉涌出貎)芾(蔽芾盛貎)茀(上同)誹(謗)疿(熱生肌粟)
(蔽膝)&KR1594;(湯&KR1594;也相如賦湁鼎&KR1594;通作沸)䛍(言急)鯡(魚子)㹃(覆耕)(丘畏切細未)
䙡(紐也一曰衣系)費(芳味切耗也)髴(髣髴見聞不審貎)靅(靉靅雲布貌)昲(日光又物)
(乾曰昲列于肴未昲)(木名)尉(於胃切官名又姓)熨(所以申繒風俗通火斗曰尉即此)慰
(安之也)蔚(牡蒿又草盛曰蔚)褽(衣衽)螱(飛蟻)罻(捕魚網禮記罻羅)畏(懼)霨(雲起貎)
諱(許貴切隱也)卉(草之揔名)泋(水波紋也)屝(扶沸切草履曰屝左傳共其屝履)狒
(獸似人者)&KR0859;(上同吴都賦&KR0859;&KR0859;笑而被格又校獵賦註作&KR2184;&KR2184;)痱(風病)腓(脚肚曰腓)䠊(刖足)剕
(同上)蜚(負礬即草蟲左傳有蜚不為災又獸名出山海經見則有兵疫)翡(赤羽雀)菲(薄也又菜名)
䆏(稲柴莖不粘者)厞(陋也隱也)黂(枲實也禮記苴麻之有黂)&KR2003;(塵)怫(怫鬰)㔗(壯勇貎)萉
(枲屬)䀟(目不明)蟦(蠐螬蟲也)毅(魚既切果敢也)藙(吴茱萸禮記三牲用藙)䉨(竹名)
旣(居未切已也)漑旡(飲食逆氣不得息也)蔇(草多貎)氣(去既切元氣也息也或作)
(㤅)乞(與也)禨(其既切福祥也)䤒(秫酒)幾(將及也)璣(珠不圓者)曁(及也)刉(刲也周禮)
(有刉衈)餼(許既切饋客之芻米曰餼)愾(太息)熂(芟草燒之曰熂)霼(靉霼雲貎)欷(泣餘聲也)
唏(啼)墍(仰塗也)黖(黒也又物生貎吴都賦萬物蠢生芷芷黖黖)(息也通作塈詩民之攸墍)
衣(於既切服之也)䵝(深黑)
六御(獨用)
古韻(御遇箇禡嘯效號宥)又見寘部
三聲(見支魚二部)
無入十三部(見寘部)
回互通轉(見屋質二部)
顏真卿題杼山三癸詩有山僧狎猿狖巢鳥來枳椇
今韻俱無椇字
(九御)御(牛倨切統御也天子稱御又勸侑曰御禮記御食於君是也)馭(使馬也)禦(扞也拒也通作)
(御)語(說)慮(良倨切思)濾(漉去滓也)鑢(磨錯銅鐵也)爈(燒也南史山澤熂爈)(詐)
勴(助也贊勉也)(傳馬)櫖(林櫖山林又山櫐曰櫖)(重網)據(居御切依也拒守也通作)
(据)鐻(樂器形似夹鐘削木為之莊子梓慶削鐻)倨(傲也)踞(蹲)鋸(刀鋸)椐(靈夀木名)䱟(魚)
据(拮据手病)覰(七慮切伺視也)狙(玃屬揚子狙詐)蜡(周禮蜡氏掌除骴註骨肉腐臭蠅蟲所蜡)
去(丘據切)㰦(通俗文張口運氣謂之欠㰦莊子口呿而不合同)胠(脇也)呿(卧聲)署
(常恕切部署也又官舍曰署)曙(旦)薯(薯蕷)恕(商署切以已體人曰恕)庶(衆)著
(陟慮切明也紀述也)翥(章恕切飛舉)庶(周禮有庶氏掌除毒蟲)䭖(大糜又豕食)疏
(所去切記也註也)捒(裝捒)飫(依倨切燕食也)&KR3561;(上同)棜(承尊器如案無足見禮記)瘀(氣血)
(壅病)淤(泥也)菸(臭草又蔫菸不鮮也)醧(私醼也)(繫)箸(遲倨切匙箸史絳侯世家又不)
(置箸同)筯(上同)著(朝内列位也)遽(其據切窘也速也)勮(勤務也又懼也)詎(豈也)
醵(合錢飲酒)懅(懼也後漢王霸慙懅而退)絮(息據切綿也又冒絮頭上巾)助(牀據切佐)
(也益也)耡(商之税名周禮以興耡利甿孟子作助)沮(將豫切水名又漸沮浸濕之地)怚(驕也)
苴(茅苴籍封)詛(莊助切咒)洳(人恕切漸濕也)茹(飤餒也一曰菜也又測度也詩不可以茹)
如(似也往也)豫(羊箸切逸也恱樂也又卦名州名又猶豫不决意)與(及也參與也)預(先也)
(厠也)澦(灎澦瞿唐峡水名)藇(藷藇)蕷(薯蕷山藥也上同)譽(稱美)鸒(雅鳥也)礜(毒石出漢)
(中𧖟食而肥䑕食而死)&KR1221;(兩手對舉之車名肩&KR1221;即轎也)舁(上同)輿(上同又平輿地名)穥(禾稼)
(謂之穥一曰穥穥黍稷美也)悆(喜恱也通作豫)&KR2738;(大鹿)(馬疾行貎)忬(安也)(履屬)悇(憂懼)
噓(許御切吹嘘)女(尼據切以女妻人曰女)楚(創據切木名又辛痛本作憷)
處(昌據切所也)絮(摛據切和調食也禮記毋絮羮)
古韻(御遇箇禡四韻通)
寘未霽與御遇十韻之通已見之寘部矣若御遇箇
禡及嘯效號宥八部一通則平上瞭然向疑鄭庠
古音辨以魚虞歌麻與蕭肴豪尤作兩部頗為疑
之及按上去二聲則哿馬箇禡與篠巧皓嘯效號
原無交渉所恃以聨絡者獨語麌御遇耳然則八
韻雖一通而實分兩截豈有誣也總是平所通否
上去一轍雖欲于其中稍為差池而不可得此為
定例今古詞具在雖所據通協偶有詳略而其為
可據則一矣試先舉御遇通箇禡者七月(九月築塲圃十)
(月納禾稼)大叔于田(叔善射忌又良御忌)逸詩驪駒之章(驪駒在路僕夫)
(整駕)招魂(結撰至思蘭芳假些人有所極同心賦些)劉向列女頌(非刺虞丘蔽賢)
(之路楚莊用焉功業遂霸)賈生鵩賦(止于坐隅貎甚閒暇異物來萃私怪其故)韋昭
所著吴鼓吹曲(攄武師斬黄祖㩋夷凶族革平西夏炎炎大烈震天下)不一
二指
附載召南厭浥行露豈不夙夜(行葦授几有緝御洗爵奠斚)小明我事孔庶憚我不暇
伐木迨我暇矣飲此醑矣(皇矣其檿其柘串夷載路)國語輿人謡詐之見詐果䘮其賂孔子
(家語是以孔子家兒不知罵曾子家兒不知怒易林盈溢過度傷害禾稼)淮南子逐鹿者不顧
莬决千金之貨者不争銖兩之價(說苑忠臣彊諫無有姦詐去私立功言有法度)越絶書夫和
(氏之璧求者不争價騏驥之材不難險阻之路七辯弱顏固植姸夸閒暇形似削成腰如束素)
枚乗兔園賦煎熬炰炙極樂到暮(吕氏春秋疾㫁有罪當法無赦無留獄訟以急為務)左思魏
(都賦有靦瞢容神惢形茹弛氣離坐㥏墨而謝賈誼弔屈原文鳯凰翔于千仭兮覽徳輝而下之)
見細徳之險徴兮見曾擊而去之(離騷吾令鳯鳥飛騰兮繼之以日夜飄風屯其相離兮帥雲霓)
而來御又登閬風而緤馬哀髙丘之無女(招魂娱酒不廢沉日夜些蘭膏明燭華燈錯些)漢
長安謡伊徙雁鹿徙兔去牢與陳實無價(晉子夜秋歌白露朝夕生秋風凄長夜憶郎須寒服乗)
月擣白素(陸士龍嵗暮賦振修䇿于長夜嵗冉冉而告暮)張衡東京賦因秦宫室據其府庫作
洛之制我則未暇(左思吴都賦横塘查下邑屋隆夸長干延屬飛舛互)漢書叙傳靡法靡度
民肆其詐偪上并下荒殖其貨(揚雄衛尉箴曺子摽劍遂成其詐軻挟匕首而衛入不寤)解嘲
種蠡存而越霸樂毅出而燕懼(陸雲詩有渰凄凄甘雨未播黍稷方華中田多稼)晉鼔吹曲允
文允武蒐田表禡(韓愈李愿歸盤谷序盤之土惟子之稼)王維祠魚山神女歌坎坎擊鼓漁山
之下吹洞簫望極浦(陳初詩謡日西夜烏飛拔劍倚梁柱歸去來歸山下)
又(御遇嘯效號五韻通)
其通嘯效號則班固東西都賦俱有之(東都賦申舊章下明詔命)
有司頒憲度(西都賦周以鉤陳之位衛以嚴更之署總禮官之甲科羣百郡之廉孝)
附載(屈原逺遊建雄虹之采旄兮五色襍而炫燿服偃蹇以低昻兮驂連蜷以馳騖)劉向九
(嘆顏黴黧以沮敗兮精越裂而衰耄裳襜襜而含風兮衣納納而掩露)易林前師坐御中止不到
(上林賦捷狡兔遺光曜)
(御遇宥三韻通)
御遇通嘯效號少而通宥多亦偶然也若嘯效號之
通宥與箇禡之自通則詳嘯箇二部内
齊陸厥齊謳行云黄金徒滿籝不如守章句雪宫紛
多士稷下岌成覆此正御宥之通而不知者妄改
覆作露天下豈有岌成露成文理者乎
御遇通宥有緜之詩(予曰有疏附予曰有先後)晉鼓吹曲(征遼東敵失據)
(威靈邁日域公孫既授首)相如上林賦(追怪物出宇宙彎蕃弱滿白羽)蔡邕釋
誨(乞助乎近貴之譽從而顛踣)陸士龍巍巍先基(巍巍先基重規累&KR1712;赫赫)
(重光遐風激鶩)諸詞
附載詩思齊文王之母京室之婦(小宛壹醉日富天命不又)易林張口受哺長大成就
又仁政不暴鳳凰來戊四時順節民安其處(七發腥膿肥厚燂爍熱暑)素問從而察之一部九
候卒然逢之早遏其路(論語譔考堯歩舜驟禹馳湯騖)樂記是故徳成而上藝成而下行成而
先事成而後(劉向九歎誠惜芳之菲菲兮反以兹為腐也懐椒聊之藹藹兮乃逢紛以罹詬)子
(虛賦陽子驂乗纎阿為御案節未舒即陵狡獸傅咸燕賦逮來春而復旋意眷眷其懐舊一委身)
乃無二豈改適而更赴(郭璞流寓賦陟幽谷之髙闗壯斯路之險固遇王城之丘墉想穀洛之合)
鬭(尉僚子守者必固戰者必鬭姦謀不作姦民不語)夏侯恵景福殿賦曾楹外闢榱桷内附或
因勢以連接或邪詭以盤搆(班固幽通賦免盗亂為賴道柯葉彚而靈茂)陸士衡宣猷堂詩篤
生我后克明克秀體輝重光承規景數(王延夀夀靈光殿賦漂嶢&KR1160;而枝柱掲蘧蘧而騰凑)桓
(麟七說輪不暇轉足不及驟騰虚&KR2439;浮瞥若颷霧)羽獵賦竦讋怖觸輻闗脰張衡東京賦儉
而不陋動中得趣(又禮事展樂物具王夏缺騶虞奏)班孟堅東都賦險阻四塞修其防禦孰與
處乎土中萬方輻輳(又太液昆明鳥獸之囿曷若辟雍海流道徳之富)西都賦毛羣内闐飛羽
上覆接翼側足集禁林而屯聚(太玄釋首震震不侮濯嗽其訽)馬融廣成頌上無飛鳥下無走
獸虞人植折獵者效具(白居易櫻桃詩得地早滋茂花繁先受露)于濆宫詞西牆隣宋玉窺見
妾眉宇一旦及天聰恩光生戸牖(李賀拂舞歌詞樽有烏程酒勸君千萬夀全勝漢武錦樓上曉)
(望晴寒飲花露)
三聲(補)
(管子鴻鵠鏘鏘惟民歌之濟濟多士殷民化之晉樂志征遼東敵失據威靈邁日域公孫競授首)
(曺植馬后誄作后作母帝子厥謀國賴内計家膺顯祚)三國志管輅傳家室倒懸門户衆多藏
精育毒得秋乃化(裴秀大蜡詩告成伊何年豐物阜豐禮孝祀介兹萬祐)易林三足孤鳥靈明
為御司過伐惡目殘其家(左思魏都賦神惢形茹㥏墨而謝也)班固西都賦揚樂和之聲作畫
一之歌功徳著乎祖宗膏澤洽乎黎庶(張衡東京賦眇天末以逺期規萬世而大摹且歸來而釋)
(勞應多福以安愈)
七遇(與暮同用)
古韻(見寘御二部)
三聲(見支魚二部)
無入十三部(見寘部)
回互通轉(見屋質二部)
樹孺數三音真去聲紐而毛韻不載不知何說
史録囚即慮囚周禮約束讀約恕漢書三燭讀三注
遂增録束燭等字于遇部中則兩聲字不勝録矣
穫雘蘁諸字皆然焦穫丹雘俱可讀護違蘁即違
忤然此猶讀音如是若増欲字于裕紐引潘岳賦
泊恬静以無欲增作字為做字引廉范歌民安作
為據則明明是兩聲協韻之字而録為正音何其
愚耶
瞿與懼同皆驚顧之意禮記曾子聞之瞿然與漢書
東方朔傳懼然易容後漢申屠剛傳懼然自刻瞿
懼通見自註疏家依違無識逐文立義遂至一字
數解展轉不合而宋元註韻書者盡引而註之一處
可笑極矣如此字本只驚視一義而引玉藻視容
瞿瞿則曰不審貎引檀弓瞿瞿然如有求而弗得
則曰眼目速瞻之貎引詩狂夫瞿瞿則曰無所守
貎引詩良士瞿瞿則曰顧禮義貎但泥來文了無
定凖豈可為訓殊不知視之茫茫與心之皇皇總
是一意狂夫見矩度而惕然與良士聞逸樂而憬
然豈有二解若此註釋一槩刪去大抵字有本義
不須逐文如部中路字釋作道路即孟子是率天下
而路也總是奔走無已意乃曰路勞敝也務字釋
作趣事即論語務民之義君子務本總是趣赴此
事意乃曰務專力也豈有此理
婦讀負史許婦作許負可騐然唐韻别出婦字讀附
如白樂天琵琶行老大嫁作商人婦與妾本蝦蟆
陵下住協則遇韻字也或曰遇與有本三聲或是
古三聲字而轉見之者第樂天七古不甚用轉韻
即此詩全首但用通字不用轉字是必唐韻原有
是字而後人刪去者今從毛氏韻增入然則廣韻
非唐韻此亦一証耳
禮記大人世及以為禮城郭溝池以為固以篤父子
以和夫婦亦讀婦入遇韻若焦仲卿妻阿母向媒
人數語(阿母向媒人貧賤有此女始適經家門不堪吏人婦)婦與女協而後
有兒已薄祿相數語(兒已薄祿相幸復得此婦結髪同枕席黄泉共為友)則
仍押有部須知古韻原不分語麌八韻與魚虞三
聲總是一韻若以隋唐聲律例之即失之逺矣
(十遇)遇(牛具切穀梁不期而㑹曰遇又冬朝之名又待也賈誼傳上設禮義廉耻以遇其臣)寓(寄也託也)
禺(母猿屬)媀(妬也)(疣病)嫗(衣遇切老婦之稱又禮記煦嫗覆育註以氣曰煦以體曰嫗)
饇(飽)嘔(嘘也)燠(燠咻痛念之聲)噢(上同)蓲(刺倫也)樹(常句切木總名也)裋(豎使)
(所著布長襦稱裋褐)澍(時雨生萬物者)尌(立也)附(符遇切依也寄也)祔(合祭于先祖與合葬)
(皆曰祔)駙(副馬也又駙馬都尉漢掌馬官名魏晉尚主並加之)傅(著也左傳毛將安傅又牽合曰傅㑹)
鮒(魚名似鯉又易井谷射鮒註蝦蟇也)賻(所以贈死者)蚹(蚹蛇腹下横鱗可行者又爾雅蚹蠃螔蝓)
(即蝸牛也)胕(肺胕)柎(楄柎藉尸木又榆柎木名又周禮註榆柎黄帝時醫人史作俞跗)坿(相如賦雌)
(黄白坿註白后英也)跗(足上)負(背荷也)婦(妻)萯(王萯草名)偩(抱也)(小巵有蓋)注
(之戍切灌注)䪒(羌服蔽膝也一曰皮袴)鑄(鎔金入範)馵(馬四骹皆白為馵)炷(燈燼所著者)
蛀(蛀蟲)霔(霖霔)註(註射)祩(詛也祝也)屨(九遇切履屬)鞻(周禮鞮鞻氏註鞮鞻舞者之屝)
(也)瞿(驚視貌)句(文詞止䖏曰句又方也莊子履句屨者知地形)絇(纑繩)蒟(木實可為醬或作枸)
怐(恐也)(目驚然)䈮(竹名)呴(吁句切氣以温之曰呴)昫(日出温也通作煦)䣱
(醉怒曰䣱與同)煦(烝也)姁(嫗)(公蠶曰子)戍(傷遇切守邉曰戍)輸(委也送也)
隃(西隃雁門地名)䩱(刀鞘)腧(五藏腧也)裕(羊遇切饒也)諭(告也譬諭也)喻(上同)籲
(呼也書無辜籲天又和也)覦(欲也漢游俠傳覬覦)(雨衣)孺(而具切乳子也)乳(育也)赴
(芳遇切趨也至也)仆(僵仆也或作踣)訃(告䘮也)簠(器)豧(豕聲)婏(兔子曰婏)副(貳也又后)
(夫人首飾曰副)務(亡遇切趨事也)霧(元命包曰陰陽亂為霧或作雺)婺(婺女星名又州名)瞀
(目不明也)鶩(一名飛鳧即鴨也)騖(亂馳曰騖)㡔(髪巾)蝥(蠡名)&KR2915;(長跪又拜)足(子遇切足)
(恭便僻貎)緅(青赤色)懼(其遇切恐也)具(嶺南録異云四面風俱至曰颶風)(寒餅屬)
臞(瘦)埧(堤塘)雨(王遇切自上而下曰雨)芋(草根如蹲鴟可食)羽(鳥翅又五音之一)
吁(歎)雩(郭璞曰江東呼美大虹為雩)聚(才句切㑹也斂也)(說文土積也)埾(上同)
(又築也)數(色句切算數也周禮有九數)捒(裝捒)㡏(裁殘帛)付(方遇切予也)傅
(相也又官名)賦(斂也税也禀受也又貢士曰賦晁錯傳以臣充賦又詩六義之一)富(備也)搏(撃也)
(華葉布也)(露髻)娶(七句切取婦也)趣(行之速也一曰督促也禮記趣民收斂又指趣曰趣)
趨(上同)駐(中句切止馬)軴(車止也)住(立也停也)鉒(以物送終謂之鉒)咮(蟲喙也或)
(作考工記以注鳴即此)柱(牚也刺也漢書連柱五鹿君)註(訓釋也通作注)&KR3867;(馬不行也)亍(歩止)
(也)屢(浪遇切頻也)僂(尫僂莊子痀僂皆身曲病也)(呼狗聲)驅(區具切驅)
(也)(牛名)菆(芻注切鳥巢)䐢(膳也)尠(思句切少)住(厨遇切止)牏(築垣短板)
(十一暮)暮(莫故切日晚)慕(思)墓(兆域)募(廣求也)慔(勉強也)度(徒故切法制也)
(又量物曰度)渡(濟也)鍍(塗金飾物)斁(厭也)(𧖟)路(洛故切道路)露(氣凝為露)鷺
(白鷺)賂(以財與人曰賂)輅(車)璐(玉名)簬(竹名)簵(上同)潞(水名州名)虂(蔠葵也一名蘩露)
(䍛取魚具也)㿖(痞病)妒(當故切妒忌)妬(上同)蠧(木中蟲也蟫也)秅(禾束也十稷曰)
(秅)秺(上同)㓃(奠酒爵也或作詫)咤(上同書三祭三咤)奼(美女又河上姹女水銀也)(敗)
斁(上同)(乳病)兔(湯故切獸名)菟(菟絲草名)吐(歐)顧(古暮切還視也又韋顧二)
(國名)雇(傭也賃也通作顧漢平紀女子犯罪出顧山錢)故(舊)固(堅也執滯也)凅(寒凝閉也)錮
(鑄銅鐵以塞隙謂之錮後漢黨錮謂塞世路也)痼(久病也)酤(毛傳云一宿酒也又賣也)沽(畧也)詁
(詁訓通古今之言也)蠱(惑也一曰腹中蟲又卦名)䍛䍛鯝(魚腸)㽽(小皃口瘡)棝(射䑕斗也)
誤(五故切謬也)捂(抵捂迕也)悟(覺也)寤(寐覺曰寤)晤(詩可與晤語鄭箋云對也)梧(魁梧壯大)
(貎)㦍(倉卒驚遽貎後漢寒朗傳錯㦍不能對)遻(驚)迕(上同)忤(逆)牾(上同)娱(樂)窹
(蒼頡篇楚人呼竈曰窹)䕶(瑚誤切擁全之也捄視也)瓠(匏也)互(差互又交互周禮鼈人掌取互物註)
(有甲者龜鼈之屬又牛人共牛牲之互即今屠家懸肉格也)嫮(美容貌或作嫭)濩(布濩流散也)頀
(陽樂名通作濩)冱(固寒曰冱)䪝(佩刀飾也)枑(行馬也周禮設梐枑再重)涸(水竭)擭(布擭猶分解也)
(兔網)穫(焦穫地名)䇘(所以收絲)鱯(魚名)訴(桑故切告也訟也通作愬)泝(逆流而上也)
溯(上同)遡(上同)塑(埏土象物也)塐(上同)素(質素又霍光傳註菜食無肉曰素食)傃(循其常分)
(曰傃)嗉(鳥吭容食處)膆(上同)愫(誠也)愬(譖也)(玉名)䛾(諳䛾)祚(昨誤切福也)胙
(祭肉也又建置社稷曰胙左傳胙之土而命之氏)阼(主階東階也)飵(相謁食也)葄(藉也唐李揆傳)
(葄枕圖史)秨(禾稼貎)(魚醬)怒(乃故切憤也)笯(鳥籠也楚辭鳯凰在笯)布(博故)
(切枲織也又散也陳也又周禮錢行之曰布藏之曰泉)抪(擊也)圃(種菜曰圃)(裁刀)佈(徧也)
汙(烏路切薉也一曰小池為汙)汚(上同)惡(憎也)(貪也)䜑(相毁也䜑文作䛩)噁(喑噁怒貎)
怖(普故切惶懼也)鋪(設也賈肆也一曰鋪首著門銜環者)誧(謀也)措(倉故切䖏置也通作)
(錯)醋(酸酢)錯(金塗謂之錯)厝(置)㳻(壅水)庫(苦度切貯物曰庫)袴(脛衣)絝(上同)
(漢外戚傳窮絝即緄襠袴)胯(兩股間也)苦(困也)跨(踞也)䔯(醋葅)步(薄故切行也司馬法六尺)
(曰步一曰徒鼓瑟謂之步又水際為步)酺(㑹聚飲食也周禮族師春秋祭酺)捕(擒捉也)哺(食在)
(口又口飼也)鞴(鞴釵盛箭室通作歩)䒀(艇)荹(亂草)(習馬步也左傳左師見夫人之歩馬者)
餔(餹餌也)(亭名)呼(荒故切號呼也)謼(上同)嘑(上同孟子嘑爾與之趙岐曰咄啐之貎)
戽(戽斗杼水器)
叶情(九章心鬰邑余侘傺兮又莫察予之中情固煩言不可結貽兮願陳志而無路)迎(離騷百神醫其)
(備降兮九嶷繽其竝迎皇剡剡其揚靈兮告予以吉故)
此即御遇陌錫回互之例餘見前
八霽(與祭同用)
古韻(見寘部)
三聲(見支部)
無入十三部(見寘部)
回互通轉(見屋質緝三部)
寘未霽回互通轉唯霽部字甚多以列曷壹絶率叕
厥折諸傍皆質物六部中字故也今其字或去或
存皆與回互參看說見入聲屋質部内
(十二霽)霽(子計切雨止也)濟(渡也賙捄也)擠(排也推也)&KR2155;(婦人束小髻也東京賦註露髻曰&KR2155;)
䶓(緝麻苧名)隮(升)躋(上同)穧(穫也)帝(都計切王天下者之號也)疐(去本也爾雅棗李曰)
(疐之禮削瓜士疐之)諦(審)諟(上同)蔕(果蓏綴當也通作柢)柢(木根)嚏(氣噴鼻也詩願言則嚏)
&KR3029;(&KR3029;艡水戰船)䩚(補履下也)氐(宿名)摕(撮取也)(瓽大瓮)&KR2324;(寒蟬或作蝭)骶(背也)
䟡(蹋也)劑(在詣切分劑又藥劑唐儒學傳武為救世砭劑亦作齊)齊(和也周禮五劑三酒又食)
(有和齊謂藥之類)嚌(嘗也一曰飲至齒也)懠(怒)穧(穫刈也一曰刈禾把數詩此有不斂穧)薺
(草名菜名)眥(目際又衣襟交領曰眥或作眦)&KR1997;(醬也鹹也通作齊)癠(病也見玉藻)齌(炊餔疾也)
替(他計切廢也代也)&KR2103;(褓也即縛兒被或作裼)褅(上同韓詩載衣之禘)薙(除草)涕(淚)
鬀(鬋髪也)剃(上同)&KR2456;(履中薦也)楴(楴枝整髪釵也)戾(輜車旁椎也)䎮(不耕而種)洟(鼻洟)
第(特計切次第也又宅第)弟(兄弟通作悌)悌(愷悌)娣(女弟又禮註妻之妹從妻來為妾者)
(曰娣)睇(目小視也)禘(祭名周禮五嵗一禘又春秋吉禘三年䘮畢之吉祭也)遞(傳遞更易也)逓
(上同)締(結不解也)杕(木獨生也)遰(去也又迢遰逺也)踶(躗也又蹋也漢武詔馬或奔踶而致千里)
題(視貌詩題彼脊令是也)逮(及也又孔子閒居註逮逮安和貎)棣(常棣棣也唐棣栘也)珶(佩玉)
髢(髪髲也)軑(車輨)釱(以鎖加足曰釱說文鐵鉗也)提(擲也史以冒絮提文帝是也)&KR2595;(審也)
鯷(鮎魚别名)砌(七計切階甃)切(衆也一切大凢也)妻(以女嫁人曰妻)&KR1353;(察也)摖(挑取)
(也)䏅(聴)細(蘓計切小也密也)壻(夫也女夫也或作婿)栖(禽所宿也)些(此也辭也)
羿(五計切古之善射者)(上同揚雄賦氏控弦)詣(至也又造也)堄(壀堄城上女牆即埤堄也)
睨(睥睨斜視)寱(寐中言也唐元結有寱論譏諫官不言也)栺(枍栺木名漢有枍指宫粉音翳)霓(虹)
甈(破罌也揚子剛則甈)(傍視)計(古詣切㑹也策也最簿也漢制郡國上計又姓)繼(續)繫
(縛)薊(草名州名)髻(綰髪或作結陸賈傳椎結)紒(上同)轚(車轄相擊櫂相擊皆名轚周禮舟車轚互)
(者叙而行之註轚互謂迫隘䖏)蘻(狗毒草也)檕(梅屬)檵(枸杞)係(壺計切絜束也一曰統屬)系
(緒也聨屬也通作繫)禊(上巳臨水袚除曰禊)盻(恨視貌一曰下視)瘈(小兒病)妎(妬也)稧(禾稈)
(也)契(苦計切約也合也書契又契契憂貎)挈(鑽龜也亦作契詩爰契我龜又絶也相如賦挈三神)
(之歡)栔(刻也與晉虞溥傳㓶而舍之同)鍥(上同)薜(蒲計切藾蒿)(鳥網)䥍(所以理苗殺草)
(者)(醬)翳(於計切羽葆也陰也鄣也)曀(陰)瞖(目疾)嫕(婉嫕順柔貎)㙪(天陰塵也)
殪(死)縊(經也)繄(語辭一曰歎聲)医(藏弓矢器國語兵不解医)蘙(蘙薈草茂貌)謎(米閉切隱)
(言)閉(博計切掩塞)箄(蔽也所以蔽甑底者)嬖(幸)慧(壺桂切性解也)惠(仁也賜也)
蕙(蘭屬)憓(愛)譓(多謀智也)&KR1606;(羽&KR1606;六翮之末也)潓(水名)繐(布細而疏者謂之繐)㩨(裂也)
橞(木名)鏸(銳也又三隅矛與書執恵同)桂(古蕙切百藥之長又花名)筀(竹)䳏(鷤䳏)罣
(挂也)(極妖也又死貎)殢(于計切極困也)嘒(呼惠切小聲)暳(小星謂之暳)噦
(噦噦聲有節也)睥(匹詣切睥睨)濞(水暴至聲又水名)淠(水出汝南)嫓(配也)䠘(上同見管)
(子)(水聲)麗(即計切附也華也)棙(琵琶其撥曰棙又闗棙)(飉風聲)隷(附著也徒)
(隷也又書法有隷書)儷(偶也)戾(乖也定也詩靡所止戾又至也)綟(綬也一曰草名可染緑因以名綬晉)
(百官令三公緑綟綬與漢志盭綬同)沴(水不利也又妖氣有六沴)離(去也又著也)唳(鶴鳴又嘹唳鴈)
(聲)欐(小舟名車名又棟名列子餘音繞梁欐)盭(戾也又疾名)荔(草名即馬蘭也)攦(折也莊子)
(攦工倕之指而人有其巧矣)淚(涕淚)蜧(大蝦蟇)蜦(神蛇)蛠(蜃屬可飾刀與珕同禮記佩刀士珕)
(琫)悷(𢤱悷多惡)劙(割破也)&KR2030;(上同)䕻(草木麗土而生也)䬅(急風)㑦(狼㑦)㿛(瘦黒)栛
(小槤木名)䚕(求視貎)(渧漉也)(札也)䓞(紫草)涖(汔也)泥(乃計切泥濘)埿(上同)
迡(近也)濘(陷)
(十三祭)祭(子例切祀)穄(粟名吕氏春秋飯之美者有山陽之穄)際(㑹也邉也)鰶(魚名)歳
(相銳切木星也又年曰嵗)(布縷細也與穗同)衛(于嵗切䕶也又國名)熭(曬乾)&KR2146;(上同六韜)
(日中不&KR2146;是謂失時)璏(劍鼻玉王莽碎玉劍璏)槥(小棺)轊(車軸耑也)&KR2035;(竹名)㦣(寐言)枘
(而銳切刻木耑所以入鑿)蜹(醯雞)汭(水北曰汭又水名)芮(芮芮草生貎又國名)鈉(鋭鈉)笍(竹名)
(山芮切小歠)贅(之芮切以物質錢也又男附女家謂之贅婿又贅疣也又莊子句贅指天)
(謂頂椎骨也)(卜問吉凶曰)脃(此芮切小耎易㫁也)膬(上同七發甘膬腥膿)脆(上同)韢
(囊屬以盛賊頭者)蕝(子芮切束茅表位也)蕞(上同)銳(以芮切利也又細小也左傳以王賈)
(罪不亦銳乎)兌(上同天官書天槍長數丈兩頭兌)叡(深明通逹)睿(上同)梲(杖也禰衡持三尺梲)
(杖)銴(銅生五色)綴(陟衛切聨也合也)畷(井田間道)餟(祭酹也)腏(皮腏著也)錣(針)
醊(祭也通作餟史封禪書為醊食羣臣從者)稅(舒芮切租也斂也又以物遺人曰稅檀弓未仕者不)
(税人又脱也)帨(佩巾)蛻(蛇蟬所解皮也)說(誘也以言諭人使從己也)涗(温水也周禮以涗漚其絲)
(又禮記明水涗註清也)裞(說文贈終者衣被曰裞漢朱建傳乃奉百金裞是也一曰日月已過聞䘮而服)
(曰裞)(禮巾也)弊(毘祭切困頓仆也)敝(敗衣一曰也)幣(束帛也)斃(死)橇
(充芮切禹泥行所乗)竁(葬穿壙也)毳(獸毛之縟細者)篲(旋芮切埽竹也)彗(星名)(布巾)
蔽(必袂切隐也斷也)鷩(赤雉周禮有鷩冕)彆(弓彆)潎(匹曳切水中擊絮也一曰清)撇
(擊也略也又引也)鱖(居衛切婢魚)劌(傷也害也)蹶(躓也又行急遽貎又蹶蹶謂動而敏於事)
劂(剞劂斷割也一曰曲刀)&KR1403;(剞&KR1403;上同)橛(夏俎名通作嶡禮記夏后氏以嶡)撅(掲也掲衣也禮)
(記不渉不撅)(牛觸人也又牛展足曰踶)懘(尺制切惉懘音不和也)掣(曳或作摯)瘈
(小兒驚)(狂犬别名)痸(癩病)袂(彌弊切袖)㡜(所制切殘帛也)鎩(矛㦸類)蔱(椒蔱)
制(征例切裁也禁制也又天子之言曰制)㫼(明也)晢(詩明星晢晢)製(作也又衣也北山移)
(文焚芰製)䱥(魚名可為醬晉虞嘯傳天時尚温䱥魚蝦鮓未可致)淛(即浙水)狾(狂犬春秋狾犬入華)
(氏門)(矛)䩢(刀鞞)餲(於例切飰餲也)瘞(埋)逝(時制切往也亡也)誓(約信曰誓)
筮(揲蓍以占也)簭(上同見周禮)噬(齒)遰(刀室也禮記右佩遰)忕(習也後漢馮翊傳忸忕小)
(利)澨(水涯也又禹貢三澨水名)曳(餘制切牽引也或作洩)裔(末也胄也又四裔猶四邉也)
枻(檝)栧(上同)泄(泄泄猶沓沓詩俾民憂泄註出也)&KR2177;(衣長貎)袣(上同相如賦曳獨繭之褕)
(袣袣袖也)洩(洩洩舒散貎)㵝(溶㵝水貎)跇(踰)呭(多言)䛖(上同)㵩(烝葱也或作渫)㳿(上同)
(禮記葱㳿䖏末)勩(勞)靾(以馬鞍贈亡人曰靾)抴(除也數也)(石之次玉)䎈(鳥飛)㖂(樂也又通)
(作呭)䄿(白䄿稲名)㑜(合板㑜縫)藝(魚祭切業也)槸(樹枝相摩也)囈(寐聲)褹(複襦謂之)
(筩褹)襼(袂也唐劉文静傳奮襼大呼)蓻(種也或作秇)艾(息也治也安也未艾也)乂(俊乂也上)
(同)刈(割)㣻(懲也)滯(直例切凝也積也)蹛(蹛林外國地名亦通滯平凖書留蹛無所食)
彘(豕又地名)例(力制切類也)癘(惡瘡疾又疫)㾐(上同)禲(鬼災曰禲)蠣(牡蠣蚌屬)糲
(米不精者)勵(勉力也)厲(嚴也醜惡也又帶垂曰厲)礪(砥石又磨也)栵(小栗)迾(遮也一曰車駕)
(清道)濿(褰衣渉水曰濿通作厲)砅(履石渡水)(禾穰)䅀(上同)(帛餘)(馬馳也)洌(清水)
巁(巍)(恐人)憇(去例切息也或作憩)掲(論語淺則掲)愒(貪也息也)甈(爾雅康瓠謂之)
(甈以尾為之)䔾(䔾車香草)世(舒制切時世)勢(威力也又外腎為勢)貰(貸也恕也)慹(情態)
(居例切織毛為之通作罽)(上同)猘(狂大與狾同)罽(織皮為罽)訐(持人短)蘮(蘮蒘)
(似芹可食)瀱(泉出貌)㿃(竹利切赤白痢)偈(其例切武貎揚雄賦旟旐郅偈註竿杠之狀陳)
(湯傳西破呼偈國名)碣(山名又碑也)揥(丑例切所以摘髪者)傺(侘傺失意貎)袲(衣長好貎)
慸(困劣)劓(牛例切割鼻刑)淠(匹世切舟行貎)啜(言芮切嘗也)蕝(子芮切束)
(茅表位也叔孫通為綿蕝之儀一作綿蕞)
九泰(獨用)
古韻(見寘部)
三聲(見支部)
無入十三部(見寘部)
回互通轉(見屋質緝三部)
往讀易訟象歸逋竄也與患至掇也協以為是翰部
四聲叶法後讀左傳史記凡竄于䕫竄在荆蠻類
皆音七外反讀蔡而李善註文選于張協七命(今公)
(子違世陸沉避地獨竄有生之歡滅資父之義廢)且註云竄音七外反字
林作此讀非闗叶音始知竄原是泰韻中字而掇
音對正是讀音非叶字也按三古六朝詞賦亦多
押入寘未六韻如髙唐賦(飛揚伏竄安敢妄摯)西都賦(平原赤勇)
(士厲猿狖失木豺狼懾竄)謝靈運撰征賦(騁神鋒于雲斾䠞坑口而鳥竄)潘岳
西征賦(競遁逃而奔竄不窺兵于山外)皆是特字之增否皆可任
意以此書出入損益從無一定特其說不可不著
耳
宋岳珂程史載胡給事新貢院時嵗庚子大比題為
舜聞若决江河以聞善而行沛然莫禦為韻晡後
忽有老儒摘禮部韻示諸生謂沛字惟十四泰有
之一為顛沛一為沛邑註無沛决之義惟霈字從
雨為可疑閧然扣簾則是當時禮部韻但有貝霈
兩音而無旆音且註不引孟子與今禮韻本相去
逺矣第不知何時更易如此
(十四泰)泰(他蓋切安也一曰有虞氏之尊曰泰又山名卦名)忕(奢也通作汰)㥭(上同)汰(沙汰)
(也)太(大之甚也)蓋(古太切覆也繖也)匄(乞也或作匈)丐(上同)艾(五介切草名禮)
(記五十曰艾又美好也安也又未艾未已也)㣻(創㣻懲也通作艾亦作乂)鴱(巧婦鳥也)(豭牡豕)
藹(於蓋切藹藹猶濟濟也又草木叢雜貎)馤(馣馤香氣)靄(雲集貎)壒(塵)瞹(隱)
(日色)(死也)濭(鬱陰也漢郊祀歌晝晻濭)(䶉小䑕相銜而行)柰(奴大切果名)(魚名)
奈(如也那也)大(徒蓋切小之對)汏(水過激也楚辭激汏)釱(鉗足曰釱)害(湖葢切傷也忌)
(也)妎(妬也)帶(當葢切紳也)蔕(草木根)蹛(踶)㿃(下病也)艜(艇)摕(搥也)
貝(博葢切海介蟲也又織貝錦名)伂(顛伂通作沛)狽(狼狽)沛(顛沛)鋇(柔鋌也)䟺(歩行躐跋)
茷(草木葉多貎)霈(普葢切霶霈雨多貎)肺(詩其葉肺肺茂也)浿(水在樂浪唐書李勣為浿)
(江道總管)㤄(恨怒)沛(水流貎又水名一曰沛豐邑)旆(蒲葢切旐末燕尾曰旆又旆旆揚起之意)
柭(生柯葉貎)軷(出行祭道神也)㑹(黄外切聚也要也周禮時見曰會)繪(畵)禬(禳祭)璯
(玉飾冠縫曰璯詩㑹弁如星與璯同)兌(杜外切卦名又直也貤易也)銳(矛也書冕執銳)&KR3021;(補也)
(削也)綐(細紬)㟋(山名)膾(古外切細切玉又宗膾小蕃國名)鱠(上同)儈(牙儈㑹合市人)
(者史稱駔㑹)檜(松葉栢身之木)旝(旃也左傳旝動而鼓一曰石礟可磓敵者晉卞壺傳自當矢旝)澮
(溝澮)鄶(國名)襘(領之交㑹也左傳衣襘禮記韠㑹皆是)會(計也)獪(狡)䯤(骨擿之可㑹髪者又)
(以五采束髪曰䯤士䘮禮&KR1912;組弁師㑹五采俱同)鬠(髻也又與上同)廥(芻藁藏也)劊(斷也)禬(福祭)
(也)最(祖外切尤異曰最)(五色采也)稡(禾秀不實也又聚也郭璞爾雅序㑹稡舊說)
翽(呼外切飛聲也)噦(鳥聲車聲)(衆聲)鐬(鈴聲)(苦㑹切麤糠)酹(郎外切餟祭也)
(謂以酒沃地也)㱻(疫病)外(魚會切對内之稱)祋(涷外切殳也詩荷戈與祋)杸(木名)
薈(烏外切草多貎)濊(汪濊)懀(心惡也)嬒(婦人名也)䶐(息也)䵳(淺黒)瞺(睂目之間也)
蕞(祖外切蕞爾小貎)襊(取外切衣游縫)㝮(塞也陸䞇闗中事狀儻有賊臣蹈㝮註塞外道)竄
(逃匿)磕(苦葢切石聲或作)愒(怠也左傳翫嵗而愒日又急也公羊傳不及時而葬曰愒)嘅(嘆聲)
溘(船著沙也)轄(車聲)(矛屬)蔡(倉葢切草也又國名龜名又書二百里蔡謂流放之地)䌨
(綷䌨紈素聲)賴(落葢切恃也利也)瀨(水流沙上也)籟(三孔籥又凡聲曰籟)癩(惡疾)癘
(上同)糲(麤米)藾(蒿)賚(賜)䄤(祩䄤祝詛)蠣(蚌屬)䲚(魚名)㸊(火之毒)餀(呼艾切食)
(臭)(魚名)娧(吐外切好貌)蛻(蟬蛇易皮曰蛻)駾(馬行疾貎)裞(送死衣也又聞䘮而服也)
昧(莫貝切微晦也)眛(目不明也)沬(水名在蜀西又易曰日中見沬子夏易傳云小星也又已也選)
(詩服義方無沬)(先外切小石也)(流盼)
十卦(與怪夬同用)
古韻(見寘部)
三聲(見支部)
無入十三部(見寘部)
回互通轉(見屋質緝三部)
泰卦隊準平聲佳灰宜併卦入泰且泰無子部而卦
多怪夬二部均不可解乃宋韻盡然則其無理者
非一日矣第上去無律韻雖分實合泰卦隊雖七
部要與佳灰四部何以異焉
(十五卦)卦(古賣切筮)絓(罥也)詿(誤)挂(懸通作掛)掛(别也又揲蓍置小指間曰掛)罣(礙也)
(通作詿)懈(居隘切怠)繲(故衣也埤蒼曰浣衣)解(除也逺逓也唐進士由鄉貢曰解)廨(公舍)
隘(幺解切陋也陿也)搤(扼)阸(阻塞也)(困也)䅬(稻小把也)解(下懈切散也悟)
(也)邂(邂逅不期而遇也)賣(莫懈切出物貨也)畫(瑚挂切界也繪也)畫(上同)繣
(周禮銜枚註繣者結也緯繣乖戻也)罫(礙也韋曜博奕論所務不過方罫之間謂棊局線畫)澅(水名)孈
(愚戅又多態也)纗(絃中絶也)黊(鮮黄色)瘥(楚懈切病瘳也)差(較也過失也)&KR1651;(衣&KR1651;)&KR1166;
(&KR1166;杷平田具也)㳗(水浦)(異言)稗(傍卦切草之似穀者又稗官小官)粺(精米)杷(田具)
(黍屬)睚(五懈切目際也)謑(火懈切怒言)眦(士懈切睚眦恨視貎史睚眦必報)
派(匹卦切分流也)㵺(水在丹陽)(散絲)債(側賣切逋財也)曬(所賣切暴也)洒(洒掃)
(簀酒)䵘(不黏之貎)諣(呼卦切疾言也)
(十六怪)怪(古懷切異)恠(上同)壞(毁也一作&KR2900;)噫(烏界切飽食息也禮記不敢噦噫)
(不平聲)瘵(側界切病也)祭(國名又姓)(周邑)介(居拜切助也副也甲也耿介也一曰)
(廁畔如楚辭江介類又一介又姓)界(境也分畫也)玠(大圭長尺二寸)戒(警也備也)疥(瘡也又酈)
(食其子名疥)誡(警敕之辭)魪(比目魚)价(善也詩价人維藩又佋价與紹价同)䯰(假髻也)芥
(辛菜又纎芥細微也)屇(至)悈(急也又飭也)㠹(幘也)&KR3331;(&KR3982;&KR3331;行不正也)䲸(雀似鶡)&KR2506;(馬尾)
(結也)砎(硬)褹(女介切紩布襦也)譮(許介切怒聲)欸(上同)&KR2202;(忽也孟子孝子之心)
(不若是&KR2202;)齂(鼻息)械(壺介切桎梏也一曰器之總名)薤(葷菜名似韭而無實)䪥(上同)瀣(沆瀣)
(海氣又楚辭飲沆瀣註夜半氣)齘(齒上下相抵䖏考工記凡甲衣之欲其無齘也一曰䫴齘切齒怒貎)衸
(補膝裙也)㒠(俠也楚辭何文肆而質㒠)蒯(苦怪切茅類又姓)蕢(草名又人名)喟(太息)簣
(籠)䈛(箭竹)嘳(譏他人也)嬇(女字)塊(土也莊子大塊)墤(上同)拜(布戒切首至地也)扒
(拔也)湃(普拜切滂湃水聲)壞(糊怪切物敗也)聵(五怪切聾)顡(顏惡也不聰明也)
憊(蒲拜切病也)(上同又作)韝(吹火韋囊即排也後漢杜詩造水排激水鼓之晉杜預造人排)
(皆是)糒(乾臭)&KR3588;(船後&KR3588;木)(暮拜切赤韋也一曰寒外之樂)霾(雨土曰霾)躗(火怪切左)
(傳是躗言也謂過謬之言)吴(譁也詩不吴不傲)咶(鼻息)鎩(所戒切翦翮也一曰長矛)殺(减也)
(害也降殺也)閷(上同)(衣縫也)烗(苦戒切熾也)(鼓名)
(十七夬)夬(古邁切卦名)澮(水注溝曰澮)㹟(狡)獪(上同)快(苦夬切爽也急疾也)噲
(咽也又詩噲噲其正猶快快也又人名)駃(駃馬日行千里)(麤糠)話(下快切語)邁(莫話)
(切往)勱(勉)佅(僸佅樂名)敗(北邁切敗之也)䵳(鳥外切淺黒色)懀(悶也)䶐(喘息聲)
嘬(楚夬切一舉盡臠曰嘬)䴝(南方呼醬)(齧也)犗(古嘬切畜之強者皆曰犗)&KR1845;(&KR1845;襠)
(婦人袍也)蠆(丑犗切毒蟲之長尾者)喝(於戒切嘶聲又噎聲)餲(飰敗也)嗄(氣逆也老)
(子號而不嗄)敗(薄邁切壞也北也)唄(西域謂誦曰唄)啐(蒼夬切啗也)寨(士邁)
(切羊棲宿䖏曰寨)砦(山居以木柵與寨同亦作柴)
十一隊(與代廢同用)
古韻(見寘部)
三聲(見支部)
無入十三部(見寘部)
回互通轉(見屋質緝三部)
(十八隊)隊(徒對切羣也)䨴(霮䨴雲貎)薱(草木盛貎)憝(惡也怨也)憞(上同又揚子楚憞羣䇿注)
(廢也)鐓(矛㦸柄底平者曰鐓)錞(上同詩叴矛鋈錞)佩(蒲昧切大帶也)珮(佩玉曰珮)背(違也)
(棄也)邶(說文故商邑自河内朝歌以北是也)鄁(上同)倍(反也又鄙倍惡戾之言也)焙(煏也)孛(人色)
(勃然謂之孛一曰星名)琲(珠百枚為一琲琲者貫也)誖(亂也)悖(心亂)㫲(暗)偝(向偝之偝禮記)
(投壺母偝立)北(書分北三苗言分異也)妹(莫佩切女第也)昧(闇也書昧昧我思之)眛(目昏)
沬(水名在衛)(茅蒐可染即今之蒨)痗(病)瑁(瑇瑁龜屬甲有文可作器)脢(脊肉也一曰口下心)
(上)䆀(禾傷雨生黒斑)䍙(鳥網)每(數也田美也左傳原田每每)誨(荒内切曉教也)靧(滌面)
頮(上同書洮頮水)悔(恨也悛也)晦(冥)配(滂佩切合也侑也又流刑隷也)朏(月三日明生之)
(名)妃(偶也)對(都隊切答也當也揚也)碓(舂也通俗文水碓曰轓車)敦(器名周禮珠槃玉敦)
轛(車箱名)(市也)倅(七内切副也周禮掌王倅車謂副車也又夏官諸子游倅謂諸子之未仕)
(者)焠(堅刀刄也天官書火與木合為焠又灼也)淬(滅大器)啐(咄啐嘑也又嘗也)(寒也)
晬(子對切子生周嵗曰晬)綷(㑹五采繪也)(上同)祽(月祭名)退(他外切却也)
憒(古對切心亂)幗(婦人䘮冠又續漢輿服志夫人紺繒幗通作蔮)蔮(上同)刏(刲也斷也)慖(恨也)
潰(瑚對切亂也散也又遂也詩是用不潰于成)闠(市外門也)䜋(覺悟也說文中止也司馬法師)
(多則人䜋)匯(水回合也)繢(織餘也又畫也與繪同)廻(曲也)塊(苦對切土塊)堁(塵起貎)
内(奴對切外之對)碎(蘓内切細破也)誶(誚也詬也又離騷章亂曰誶誶告也)啐(嘗酒入口)
(也)繀(織繀說文著絲於筟車)纇(盧對切絲節也又疵也)酹(醊祭以酒沃地)耒(手耕曲木)
攂(攂鼔)礧(推石自髙而下也)儽(極困也)蘱(草似蒲)背(補妹切身北曰背堂北亦曰背)
(詩言樹之背又負也)輩(等類曰輩又比也太宗逺輩堯舜)磑(五對切磨也)
(十九代)代(徒耐切更也世也國名)黛(畫眉墨也)黱(上同衛之䖏子粉白黱黑)袋(囊屬)帒(上同)
埭(壅水為堰)(上同)逮(及也一曰逮在道將送若今之傳送囚者)岱(泰山)靆(靉靆雲貎)瑇(瑇瑁)
載(作代切乗也年也始也事也又典籍曰載)(事也)再(重也)脄(莫代切背側肉也禮取牛)
(羊麋鹿麕之肉必脄)塞(先代切邉塞)簺(行棊相塞謂之簺即博塞)僿(無悃誠也)賽(報也)
貸(他代切施也借也)態(恣態)(瞹不明貎)詒(疑疾莊子誒詒數日)紿(絲縈難理曰紿又欺)
(也)待(徒耐切俟也遇也)怠(懈)䈚(竹萌)箈(上同周禮箈菹雁醢)殆(危)慨(苦蓋)
(切忼慨)欬(逆氣也通作咳禮記咳而名之)咳(小兒笑貎)嘅(歎也)愾(怒也左傳諸侯敵王所愾而獻)
(其功)鎧(甲也)闓(開)塏(爽塏明燥也)槩(古代切平斗斛木又節槩大槩感槩)概(上同)剴
(切也近也唐魏徴二百餘奏無不剴切當帝心)漑(水出東海又灌注也)摡(滌也周禮大宗伯眡滌濯註摡)
(祭器也又世婦率女官而濯摡註拭也)礙(牛代切妨也阻也)硋(上同晉王憕傳公羊大體乖硋)
閡(外閉切)懝(無知貎)愛(烏代切憐也慕也)靉(靉靆)薆(草木盛貎又香氣)曖(晻曖)
(日不明也)僾(仿佛也禮記入室僾然)欸(應聲)璦(美玉也)瀣(瑚槩切沆瀣氣也)劾(鞫也)
㤥(患苦)耐(奴代切忍耐也)耏(輕刑之名但鬀其頰毛而已)鼐(鼎之大者)能(耐也)戴
(都代切頂荷也)襶(褦襶)賚(洛代切賜)萊(草萊)徠(勞徠也)睞(盼睞傍視也)逨(就也)㾢
(惡病)誺(誤也)菜(倉代切蔬)寀(寮官也)采(臣食邑)埰(上同)&KR5401;(髻也)縩(綷縩衣鮮)
在(昨代切存也所在也)裁(鑒别也)栽(築牆長版)載(舟車所載之物又運也)纔(僅也)儗
(海愛切儓儗癡貎又治儗不前也)
(二十廢)廢(方肺切弛也圮也放也)癈(痼疾)&KR3253;(籚&KR3253;籧篨也)䉬(上同)砩(以石遏水曰砩)祓
(福也又除惡祭也)肺(方廢切金臓)柿(削木札也後漢楊方傳風吹札柿)㤄(怒也)穢
(於廢切惡也汚也)&KR1070;(汪濊)饖(飯臭)薉(荒蕪)吠(符廢切犬鳴)茷(草葉盛貎)鼣(䑕名聲如)
(犬吠)喙(許穢切口也漢志喙為鳥星)&KR2117;(殢&KR2117;困劇也)&KR2468;(上同)顪(頰謂之顪莊子擪其顪)
乂(魚肺切才也)艾(治也)刈(芟草也)㣻(懋也)㲼(水名)(渠穢切牛觸人)
古今通韻卷九
