古今通韻卷六
翰林院檢討毛奇齡撰
八庚(與耕清同用)
古韻(見東陽二部)
三聲(見東陽二部)
有入十七部(見東部)
庚部萍字清部銘字皆青韻中字増韻與舉要所増
入者
韓愈孟郊城南聨句宋韻所無者有趟字(得雋蠅虎健相殘雀)
(豹趟)鬤字(折足去踸踔蹙耆怒䰃鬤)禮韻所無者有嫇字(春游轢靃靡彩)
(伴飈嫈嫇)䬝字(靈燔髙望冏龍駕聞敲䬝)&KR2001;字(鼻偷困淑郁眼剽强盯&KR2001;)石鼎聨
句宋韻所無者有橙字(豈比爼豆古不為手所橙)
元稹蟻子詩&KR1585;字(拾粒苦譻&KR1585;)亦禮韻所無而増韻始補
入者
(十二庚)庚(古亨切更也又庚庚堅强貎又干名)鶊(鶬鶊)賡(續也)更(改也又更漏又償也平準書悉)
(巴蜀租賦不足以更之)羮(汁也)秔(稻不黏者)稉(上同)埂(坑)阬(客庚切塹溝也)坑(上同)
盲(眉彭切目無瞳者)蝱(通作虻蚊虻也)莔(貝母草)杗(杗瘤梁也)横(戸盲切闌木也)
(又縱之對)璜(玉)黌(學舎)鐄(大鐘)䬝(暴風也)鍠(鐘聲)瑝(玉聲)喤(喧也怒也又小兒泣聲)
彋(弸彋弓聲)祊(鋪更切廟門旁祭名)閍(宫中門一曰巷門)觥(古烹切酒器以牛角為之)
(又觥觥剛直貎)觵(周禮觵其不敬行)彭(薄横切行也又地名)棚(棧也)榜(所以輔弓弩)搒
(擊也漢書搒笞數千)澎(地名又激水勢也)輣(兵車也又樓車)騯(馬盛)趽(曲脛曰趽)亨(許庚)
(切通也)脝(膨朜腹脹貎干寳易傳作彭亨)橕(抽庚切邪柱也)瞠(直視)槍(彗星為欃槍)
鎗(楚庚切鏗鎗金石聲)鐺(釜屬有耳足者一曰溫酒器也通作鎗)琤(初耕切玉聲)錚(金聲)
英(於驚切華也萼也荀子千人曰英爾雅丘再成曰英又英英雲貎)韺(五韺帝嚳樂名)霙(霰也)
媖(女人美稱)鍈(鈴聲)楧(楧梅今之雀梅)瑛(玉光也一云五常修則玉瑛見)傖(鋤平切疏喭之)
(稱左思傳傖父)烹(披庚切煮也)平(蒲明切均也正也爾雅大野曰平)評(評量)枰(棋局)
(又木名)苹(藾蕭今藾蒿也又苹苹草聚生貎)萍(水草)坪(地平)京(舉英切大也又十兆曰京)
(又京京憂也)麖(大鹿)驚(駭)荆(木名又國名)明(眉平切光也通也)盟(詛也禮記涖牲)
(曰盟)䳟(鷦䳟似鳯)鳴(凡出聲皆曰鳴)棖(徐横切杖也又門兩旁木)掁(觸也)摚(距也一作䟫)
崢(山髙險處)盯(怒目視人曰&KR2001;盯)榮(用明切華也又茂也又屋翼曰榮鄉飲酒義洗當東榮)
瑩(石似玉)蠑(蜴蜥一名蠑螈)醟(湛酒漢書中山淫醟)兵(補京切戎器)兄(許英切長)
(也)卿(丘京切官名)生(所庚切死之對又語辭如太瘦生類)甥(外甥又壻亦曰甥)笙
(樂器又吳人謂簟為笙)鉎(鐵衣也)鼪(即鼬䑕)猩(獸之能言者)牲(犧牲)狌(猫屬莊子狸狌)
(捕䑕)檠(渠明切所以正弓又燈檠)擎(舉)鯨(大魚名)勍(强也左傳勍敵之人)鯨(墨刑在面)
剠(上同)磷(力耕切砰磷峻貎)迎(語行切逄也)行(戸迎切步也用也)衡(横也)
(平也又車軛曰衡)珩(佩上玉也)蘅(杜蘅香草)桁(屋横木)鬤(乃行切䰃鬤亂髪貎)獰(猙獰)
(惡也)(榖芒長也)諻(虎庚切語聲)䎕(䎕然飛聲)謍(謍謍聲細出也)趟(竹盲切䞴趟跳)
(躍貎)
(十三耕)耕(古鏗切犁田亦作耕)鏗(口耕切鏗鏘聲也)硜(硜硜堅確意)䃘(上同)牼(牛膝)
(下骨又人名)誙(言確莊子誙誙如也)萌(莫宏切萌芽)氓(民之别稱)甿(田民也周禮注甿猶)
(懵懵無知貎)甍(屋棟)&KR2001;(盯&KR2001;視貎)嫇(嫈嫇幼婦之稱)䉚(竹筒)(視不分明)紘(户萌)
(切纓從下仰屬于冠曰紘)翃(翃翃飛貎)紭(網紭一作䍔)鈜(金聲)&KR2369;(石聲)宏(廣大也)閎(爾雅)
(注衖門謂之閎又門辟旁長橛又大也)嶸(崢嶸山峻貎)竑(量度也考工故竑其輻)浤(浤浤水勢)
(耳語一曰聾也)吰(噌吰)(谷中響又大聲揚雄曰隱隱亦作谹深也相如傳崇論谹議)宖
(安也又屋響)莖(柯行切草木榦也)䪫(六䪫顓頊樂名通作莖)丁(中生切詩伐木丁丁)
(聲相應也亦作朾)䟓(跉䟓脚細長也)玎(玲玎玉聲)罌(烏丁切瓦器或作甖)罃(上同又人名)
鶯(鳥名一作鸎)櫻(櫻桃即含桃)嚶(嚶嚶鳥聲)鸚(鸚鵡)褮(鬼衣)&KR1937;(芟除林木)儜(泥行)
(切弱也困也又相呼聲劉禹錫傳其聲傖儜又通作嬣晉書不簡蚩儜)&KR1585;(譻&KR1585;)獰(犬惡聲)鬡(鬇鬡)
攘(搶攘亂貎)錚(初耕切金聲又鉦也)琤(玉聲)砰(披耕切砯砰石聲)抨(彈也)怦(心急)
(也)軯(車聲)閛(閉門聲揚子閉之閛然)荓(使也詩莫予荓蜂)綳(悲耕切束兒襁褓曰綳本)
(作繃)帡(幄也又葢也)伻(使人也)拼(上同又從也)絣(振繩墨也)弸(蒲萌切弓强貌又滿)
(也)轟(呼庚切羣車聲)訇(匉訇大聲)甍(衆聲又疾也)䎕(飛)鍧(鏗鍧鐘鼔聲相雜也)
(石落聲)渹(大也又水石聲)泓(何宏切水深貎又地名)橙(宅耕切橘屬)瞪(直視貎)
憕(失志曰憕)爭(側耕切競也理也)猙(豹屬)諍(諫諍)箏(樂器)綪(紆屈也禮記齋則綪結珮)
娙(五明切身長好貌漢書娙娥婦官)
(十四清)清(七晶切潔也又眉上曰清)圊(厠也)情(疾盈切性情)晴(對隂之稱)餳(飴屬一名)
(餦餭)精(子清切凡物之純者曰精又玉名國語祀以一純二精)睛(目睛)菁(茂貎又菜名)箐
(竹叢也又笭箐小籠)晶(光也又水晶)鶄(鵁鶄水鳥)旌(析羽為旌)鼱(鼱鼩小䑕)盈(以成切滿)
(也)楹(柱)瀛(海也又洲名)籯(籠屬)贏(少皥氏之姓)&KR1151;(有餘也)濴(波勢囘貎)縈(繫也)
(繞也)(覆也)(草旋繞貎)營(軍壘曰營又經營)塋(墓)(小瓜也)攍(擔也)㜲(美好貎)
瀯(澴瀯水囘貎)巆(岭巆山深貎)嬰(於眞切嬰孩又繞也後漢書嬰城者相望又繫也荀子嬰)
(寳珠又與攖同)攖(觸也迫近也)纓(冠系又馬鞅曰鞶纓)瓔(石似玉)嫈(嫈嫈好貎史記聶政姊嫈)
蘡(燕薁菜名)貞(陟清切正也)楨(女楨木名一曰築墻具題曰楨横曰榦)禎(祥)赬
(丑貞切赤色)檉(河栁)蟶(蚌屬)偵(邏伺也又質問也)遉(上同)成(是營切就也又方十里曰)
(成)盛(黍稷在器曰盛又受也爾雅山如防者曰盛)城(城郭)誠(無偽也)郕(邑名)窚(屋容受也)
(又明藏秘書所曰皇史窚)珹(珠類)呈(直營切示也現也)珵(玉名)程(式也又驛程道里也)裎
(佩紟謂之裎)酲(病酒)聲(書貞切聲音)正(諸晶切嵗之首月又射侯畫布曰正)鯖(煮魚)
(煎肉)鉦(鐃也)征(賦也行也又征伐也)怔(怔忪懼貎)鴊(鳥名)䋊(乗輿馬飾)輕(丘驚切不重)
&KR1698;(一足行)名(彌平切聲稱也又目上為名)洺(水名)銘(誌也旌也)令(吕平切使也又)
(令令環聲)伶(伶人)鴒(鶺鴒)泠(泠泠泉聲又水名)并(卑英切兼也又州名)併(上同又合也)栟
(栟櫚椶也)屏(斥也棄也又屏營傍徨貎)傾(去征切側也伏也)瓊(渠營切玉名)璚(上同)
惸(惸惸憂也又無弟兄也)㷀(獨也)&KR1137;(好)嬛(上同)藑(茅草)騂(思兵切牲赤色)觪(觪觪)
(角弓調利也)(巨成切魚名)(火京切貨也)
三聲(補)
本韻自通者甚多周官掌均地政以土均平正鄭氏
皆讀如征白虎通姓生也人所禀以生也公羊傳
聲姜作聖姜史記禮書情文俱盡作請文俱盡禮
記投壺義頸修七寸註以頸為其聲切漢書酷吏
傳寗成史記作寧成故禮記緇衣以正協清(昔吾有先)
(正其言明且清)漢童謠以平協姓(游平賣印自有平不避豪賢及大姓)正正
政姓生通轉之驗其他如六韜(春道生萬物榮冬道藏萬物靜)小
雅節南山(亂靡有定俾民不寧)漢樂章(周流常羊思所并穰穰復正直往甯)南
華經(榮辱立然後睹所病貨財聚然後睹所爭)曹植魏文帝(感凶諱以怛驚紛流)
(涕而交頸)王融觀海詩(智流心不爭鑒至或同鏡)類
附載易乾彖各正性命乃利貞(太玄勤首勞有思勤有諸情也羇角之吾不得命也)聆首
宗其髙年鬼待敬也牽羊于叢不足滎也(班固白雉詩彰皇徳兮侔周成永延長兮膺天慶)王
(褒九懐駕玄螭兮北征曏吾路兮葱嶺張衡賦怨素意之不逞據㝠翳而哀鳴)曹植車渠椀賦信
一覽而尤敬猶炫燿而失精(潘岳楊荆州誄寢伏牀蓐念在朝廷朝達厥辭夕殞其命)陸機日
重光行冉冉其遊如飛征今我日曄曄之盛(魏文帝秋胡行采之遺誰所思在庭雙魚比目鴛鴦)
交頸(應劭風俗通包胥重繭尚存郢平仲辭邑以濯纓)班固奕㫖優者有不遇劣者有僥倖躋
拏相陵氣勢力爭(曹植王仲宣誄孰云仲宣不聞其聲延首嘆息雨泣交頸)夏侯湛扺疑猗靡
容恱出入崎傾逐巧㸃妍嘔喁辨佞(董京詩鸚鵡能言泗濱浮磬衆人所玩豈合物情)張孟陽
詩函夏謐寜青徼釋警(韓愈田氏廟碑銘嬰兒弄兵莫保首領)蘇源明宴小洞庭詩寓方舟兮
(小洞庭雲微微兮連絶徑)
叶殊(參同契乾不諧遇希有能成廣求名藥與道乖殊)故(離騷百神翳其備降九嶷繽其竝迎皇剡)
(剡剡其揚靈兮告余以吉故)
陽庚多與魚虞叶是囘互之例故魏武短歌以車叶
稱(不以兵車其徳傳稱)青驄白馬詩以車叶娘(聞君可憐六萌車迎取窈)
(窕西曲娘)道藏歌以扶叶兵(停駕髙上兵翊衛自相扶)傅玄秋胡行
以車叶筐(薄葉不盈筐囘日流來車)皆以魚虞叶陽庚可知也
至柳宗元佩韋賦則通首以虞蒸作叶(如名崩陀而陷誅乃)
(變罹而禍仍類)則唐人原有知古韻者若離騷以迎叶故
世嘗疑之以故是去聲也後讀九章于惜誦篇有
情路之叶(心鬰邑余侘傺兮又莫察予之中情固頌言不可結而詒兮願陳志而無路)
于懐沙篇有程錯之叶(伯樂既殁兮驥將焉程兮人生有命兮各有所錯兮)
始知即御遇藥陌之囘互也兹但記故字而不及
路錯則舉此槩彼耳觀此則常棣之以墻叶務(兄弟)
(䦧于墻外禦其務)此是正叶而妄者强辨曲說致以戎讀
汝以務讀蒙抑何怪也然則不能讀詩不能讀離
騷不能讀易而妄曰知韻何可也
九青(獨用)
古韻(見東陽二部)
三聲(見東陽二部)
有入十七部(見東部)
八庚之清與九青原可相通故清部中偏傍多从青
从令而令屏熒聲諸字則清青二部均有之今但
知以清併庚而收聲字於庚部殊不知青部亦有
聲字即唐詩亦時有用及者如李白短律(胡人吹玉笛一)
(半是秦聲五月南風起梅花落敬亭)杜甫客舊館五律(重來棃葉赤依舊竹林青)
(風慢何時卷寒砧昨夜聲)李建勲留題愛敬寺五律(空為百官首但愛千)
(峰青斜陽惜歸去萬壑烏啼聲)喻鳬酬王擅見寄五律(夜月照巫峡秋風吹)
(洞庭竟晚蒼山詠喬枝有鶴聲)裴硎題石室七律(文翁石室有儀刑庠序千秋播)
(徳聲古柏尚存今日翠髙山猶靄舊時青)可驗今禮部韻廣韻集韻竝
無此字且無甚關係聽其自然但識此以備參考
杜詩有不嫁惜娉婷句宋韻無婷字唯集韻于娗字
下註云或作婷若他韻并娗字亦無有矣又有洪
河左濙濙句宋韻亦無濙字
曽于佛日與同館諸官請沐慈仁寺吳檢討(志伊名任臣)
偶詢宋韻不載婷字之故聞者疑之因以唐詩娉
婷字為酒明府令惟宮坊周氏(雅楫名清原)編修李氏
(丹壑名孚青)各道數句如喬知之緑珠篇(明珠十斛買娉婷)白
樂天昭君怨(明妃風貎最娉婷)類餘俱嘿然然唐詩甚多不藉
引據時有謂娉婷二字是詞中語唐詩罕及之故
韻中不録婷字其說非是
李商隱上盧司空三十韻詩有終童漫識句本
鼮字之誤第終軍無識鼮事即廣韻註亦引終軍
為據此不可解後見毛晃増韻于鼮字註引三輔
决録光武得異鼠竇攸曰此鼮鼠也舊註以竇攸
為終軍誤始知廣韻所註固屬引誤而義山承之
昔人謂義山為詩如獺祭魚大抵堆垜勦襲毫無
原本觀此信然
(十五青)青(倉經切東方色也)鯖(魚名)鶄(鷗鳥也)經(堅青切織之縱者又常也絞也又載)
(道之書曰經)涇(水名)扃(古青切闗也又車扃鼎扃皆横闗之木)坰(林外謂之坰)駉(牧馬)
(苑又駉駉馬腹榦微張貎)絅(引急也又捕也三墳書教民津絅)形(戸庭切容也現也)刑(法)
陘(山絶坎也)邢(國名)鉶(羮器禮有鉶鼎)娙(好也又女官)鈃(似鐘而頸長一曰酒器)硎(砥石)
型(鑄器之法)侀(禮記侀者成也)庭(特靈切門庭又直也)渟(水止曰渟)筵(維絲筦又竹片挺也)
廷(朝中)霆(疾雷為霆)蜓(蜻蜓)莛(莖也又屋梁莊子舉莛與楹)亭(行旅宿㑹之所又亭亭山名)
婷(娉婷嬌貎)停(止也)聤(耳出惡水)綎(系綬也)楟(山棃木名)娗(娗娗容好貎)鼮(鼮䑕豹文)
㹶(猱屬)釘(當經切鈴釘矛名又大針曰釘)丁(當也又干名又民年二十以上為丁)玎(玉聲)㣔
(彾㣔獨行也)靪(補履下也)馨(呼青切香也又語辭如寧馨爾馨類)星(桑經切緯宿總名)
腥(生肉曰腥)鯹(魚臭)惺(惺憁了慧也)篂(箳篂蔽簹也又作屏星)醒(醉解也又夢覺也)猩
(猩猩犬吠聲)胜(肉不熟也禮記飲胜而苴熟)俜(普丁切俠也三輔謂輕財者為俜)竮(竛竮)
(行不正貎通作伶俜)姘(男女㑹合)甹(甹夆掣曳貎亦作荓)靈(郎形切神也)醽(渌酒)玲(玲瓏)
(玉聲又琱㻲貎)櫺(闌楯下横櫺也一名牕櫺)&KR1598;(螟&KR1598;桑蟲)蛉(上同)聆(聽也)齡(禮記古者謂年齡齒)
(亦齡也)鴒(鶺鴒)令(使也)鈴(鈴鐸)苓(卷耳草又茯苓)伶(樂工)泠(清泠)舲(舟有牕者)瓴(瓴甋)
(甓也又甕也史記髙屋之上建瓴水)囹(獄名)零(餘雨又落也)翎(鳥羽)麢(大羊)軨(車闌也)羚
(羊子)冷(吳人謂冰曰冷澤)(似瓶有耳)蘦(甘草也)&KR2332;(鼩&KR2332;班鼠)閝(門上小牕)狑(犬名)笭
(笭箵小籠唐元結傳帶笭箵)怜(了慧貎)酃(縣名)澪(水名)(毛潔不理又長毛貎)䉁(竹名)柃
(木名)(似虎而小)(小瓜)獜(獜獜犬聲)䴇(鶴别名)(餌也)姈(女字)寧(奴伶切願詞也)
(安也)嚀(叮嚀)聽(他丁切聆也又從也)㕔(聽事曰㕔)汀(水際平地)鞓(皮帶也)䩠(上同)町
(田區畔埒)(罟也)朾(地名左傳盟于虚朾)㝠(莫形切幽也)暝(夕)蓂(蓂莢)螟(蟲食榖葉)
(者)溟(海又水黑色為溟又溟溟小雨也)銘(箴也勒石以記事也)瞑(翕目也)䫤(眉目之間)嫇
(好貎)鄍(晉邑)缾(薄寧切甕也)瓶(上同易羸其瓶)屏(所以蔽也)軿(輕車也一曰婦人車)萍
(薸)䓑(上同)苹(上同又藾蕭也)洴(漂絮聲莊子有洴澼絖)螢(戸屏切月令腐草化為螢)熒
(光也)濙(濎濙小水也又瀅濙廻旋貎)嵤(岭嵤山深貎)滎(澤名)褮(衣開孔也)
十蒸(與登同用)
古韻(見東陽二部)
三聲(見東陽二部)
有入十七部(見東部)
杜甫寄劉峽州伯華有姹女縈新裹丹砂冷舊秤句
今宋韻俱無此字唯集韻註稱字下有俗作秤非
則杜少陵是俗詩矣若字書秤字俱音去聲無平
聲者亦由考據未博故耳
稱秤本同音同義而兩形者易稱物平施則稱原有
衡量之義但稱則别有稱揚稱舉諸釋秤則止於
衡量而已若王觀國學林謂俗書秤字生於草書
之作稱字者以草勢爯旁似平字而掉其尾故訛
爯作平此亦巧為臆說如是按小爾雅斤十為衡
衡半為秤原是秤字故唐人用秤字最多如杜甫
詩外又有姚崇執秤箴陸贄狀云衡者秤也唐文
粹縣令箴有如秤之平語則非訛字明矣況杜詩
上文又有時論以儒稱句别出稱字而鄭薰贈鞏
疇且云鏡照各妍醜秤稱分重輕稱秤竝出則正
以兩字兩義不妨同見此正可驗兩字之不宜混
刪一字而學林反謂一字無兩用何耶
増韻増戎字引常棣雖有良朋烝也無戎為証集韻
于扔字註云或作亦省作戎總欲傳㑹此詩句
耳殊不知朋與戎協正東蒸之通若朱傳以戎音
汝與上文兄弟䦧于墻外禦其務協此因常武有
以修我戎與太師皇父協故然實則太師皇父與
上文王命卿士協以修我戎與下文惠此南國協
章法秩然(說見東部叶韻内)若常棣詩本墻務為韻(說見陽部)
(叶韻内)宋人不識韻初欲讀務作蒙與戎協既又欲
讀戎作汝與務協既又欲増戎於蒸與朋協何更
端也
蕭嵩奉和聖製贈張說集賢學士詩有明字(夏葉開紅蘂餘)
(花發紫藤微臣亦何幸叨此預文明)初目為奸韻但他詩則可此是
奉和聖製詩豈宜有此
元稹紀懐贈李六户曹崔十二功曹有僜鼟字(有時騎欵)
(段盡日醉僜間隨人兀兀夢聽鼔鼟鼟)禮韻無此二字王建同于汝
陽賞白牡丹詩有疼字(價數千金貴形相兩眼疼)則宋韻俱無
此字
(十六蒸)蒸(煮冰切薰蒸又進也漢書吏治蒸蒸又粗曰薪細曰蒸詩侯薪侯蒸)烝(祭名又火氣上行也)
(又君也衆也又下淫上曰烝)脀(以牲入鼎曰脀)徵(召也又驗也)癥(腹疾)承(署陵切奉也繼)
(也又與丞同馬援傳承掾之任)丞(承也佐也)&KR3658;(軺車復登)懲(戒也)澄(水静而清)憕(心平也)瞪
(直視也)澂(清也)凌(力慿切冰也周禮凌人掌冰)淩(水名)鯪(鯪鯉魚名皮曰穿山甲)陵
(阜也侵也又髙出貎)綾(紋帛)夌(越也)輘(輘轢謂踐踏也)蔆(芰)菱(上同)䔖(上同相如賦外發芙)
(蓉䔖華)㥄(憐也又方言謂哀曰㥄)膺(於冰切胷也當也又擊也)鷹(鷙鳥)譍(答言)應(當也)
(又料度之辭又與譍同)&KR2258;(寒蜩)凭(皮陵切倚也)淜(無舟渡河也通作馮)馮(馬行疾又乗也)
(又與凭通漢書馮軾下齊)憑(依也又滿也通作馮又漢郊祀歌馮馮翼翼)冰(筆應切凍)弸(弓强貎又)
(滿也)掤(箭筩蓋也通作冰左傳公徒執冰而踞)蠅(余陵切蟲)繩(食陵切索也彈治也又繩)
(繩衆多也)澠(水名)乗(駕也憑也因也又四矢為乗)塍(畦埒)鱦(小魚)譝(稱舉也譽也)仍(因也)
(又頻也)礽(福也)艿(草名又陳草復生曰艿一作芿)扔(引也又姓古今人表有扔君)陾(築墻聲詩)
(捄之陾陾一曰衆也)溗(波前後相淩也)升(書烝切卦名又登也進也又升斗又布八十縷為一升)
昇(日之升也)陞(登也)勝(任也舉也)抍(上舉也易抍馬壯吉)兢(居應切不自安貎)矜(矛柄)
(又愍也矜莊也又驕矜自負貎)繒(疾陵切帛也)鄫(國名穀梁傳作繒)竲(髙貎)騬(犗馬也後)
(唐郭崇韜傳騬馬亦不可乗)凝(魚陵切結也又嚴整之貎)興(虚蒸切作)嬹(恱也又女字)
稱(處曽切舉)偁(上同又好也足也)秤(權輕重之器)僜(倰僜病行貎又醉行也)砅
(彼冰切水擊巖聲)殑(其矜切殑㱡欲死狀)㱡(山矜切殑㱡)硱(綺兢切硱磳石貎)
磳(仕兢切硱磳)
(十七登)登(都烝切升進也)㲪(毾㲪罽也)簦(笠葢也)登(禮器)燈(燈火)鐙(上同)㽅(瓦器)䔲
(金䔲草)棱(魯騰切柧也)稜(上同李廣傳威稜憺乎鄰國)楞(同上又四方木也)祾(祭也)
(福也)輘(輷輘車聲)僧(蘇増切釋氏之稱)鬙(鬅鬙髪亂貎)崩(北僧切自上墜下曰崩)
増(作稱切益也)曽(姓又重也重孫稱曽孫)憎(惡)罾(魚網有機者)矰(結繳於矢謂之)
(矰)橧(禮記夏則居橧巢)䎖(翥)熷(蜀人以竹中炙肉曰熷)噌(泓噌空囂意)層(昨棱)
(切重屋也又級也)曽(嘗也又反辭如曽謂曽是類)嶒(崚嶒山貎)䁬(目小作態瞢䁬也)瞢
(彌弘切目不明也)儚(儚儚昏也)朋(步弘切朋黨又五貝曰朋兩尊曰朋)堋(射埒)鵬(莊子北溟)
(之鯤化而為鵬又鷦鵬鳥名)棚(閣也)鬅(鬅鬙)弘(湖朋切大也)鞃(軾中靶也詩鞹鞃以革裹)
(車軾也)䡌(䡌䡌車聲)苰(藤苰胡麻名)肱(古登切臂)薨(呼肱切公侯卒曰薨)&KR1415;(&KR1415;&KR1415;)
(飛聲又衆也通作薨)大風(惛也)&KR2699;(水聲)能(奴騰切熊屬有才力之稱又勝任也)
騰(徒能切躍也升也一曰即犗馬也月令作騰馬)滕(國名又騁辭貎易滕口說也)謄(移寫書也)幐
(囊可帶者)藤(藟也凡草之蔓延皆曰藤又州名)縢(緘也纒也詩邪幅在下即今行縢也)螣(神蛇)儯
(倰儯長也)(黒虎)&KR3748;(&KR3748;痛)(美目貎)恒(湖稜切常也又北嶽名)縆(居登切大索也)
絙(上同)搄(引急也横亘之也淮南子大弦搄則小弦絶又作)鼟(他登切鼟鼟聲)膯(飽也)漰
(普崩切漰渤水擊聲)
十一尤(與侯幽同用)
古韻(見支魚蕭三部)
三聲(見支魚二部)
無入十三部(見支部)
樂録採桑度曲有塸字(語歡稍養蠶一頭養百塸奈當黑瘦盡桑葉常不周)今
宋韻俱無有按採桑度為齊梁間曲今儼然稱沈
約韻而梁曲所押尚有闕字豈可為訓或曰虞尤
通韻此當是虞部中字而轉通尤者然宋韻虞部
亦無此字
白樂天重修香山寺長律有無字(關塞龍門口祇園鷲嶺頭曾隨刼灰)
(久今遇勝縁無)盧仝常州孟諫議座上聞韓員外職方貶
國子博士有感詩亦然(誰憐野田子海内一韓侯左道官雖樂剛腸得健無)
宋韻俱無此字又韋應物擬古詩有飍字(世人不自吾馳)
(謝有驚飍)按此字偽唐韻曽見之且儼然入押而禮韻
刪去即毛韻亦不増入皆不可解
韓愈赴江陵詩辭舌紛嘲啁禮韻無啁字若増韻増
售字于讎紐内引韓詩貴者常難售為証則以去
聲字入平韻矣退之唐人尚識三聲宋後固未之
曉耳
方言以飯壞為餿江南北皆然若瘊是結肉此北方
音今北人每稱疣之細者曰瘊子是也
(十八尤)尤(羽求切最也怨也過也)肬(贅也結病也)疣(上同)郵(驛也又過也漢成帝詔以顯朕)
(郵)訧(過也)由(因也行也)油(膏又油油雲行貎又水名)悠(憂也遠也又悠悠行貎)攸(所也又垂)
(危貎左傳湫乎攸乎)游(浮行也又良游註游者媒也)遊(遨也通作游)抌(杵臼也)揄(上同詩或)
(舂或揄)蝣(蜉蝣通作蝤)槱(燎枈也)蘨(草盛貎)冘(馬援傳計冘豫未決通作猶)猶(玃屬)
(又尚也似也又猶猶舒遲貎)蕕(臭草也又作)&KR1214;(盛鬱鬯者)斿(旌旗之旓也)猷(遒也謀也)庮
(久屋朽木臭又牛夜鳴則庮謂惡臭也又簷㮰謂之庮)輶(輕也又車名)梄(柔木也傳曰冬取柞梄之)
(火)繇(道也通作由)浟(水流貎)&KR1225;(&KR1225;爾笑貎)䱔(&KR4106;䱔小魚也又莊子食之鰌䱔)蚰(蜒蚰)䍃
(瓦器)憂(於休切愁)優(饒也勝也又俳優調戲也又優優寛裕貎)耰(以耒器覆種曰耰)麀(牝鹿)
憂(澤多也)櫌(鉏)嚘(吚嚘語未定貎)(菜名)(小爾雅十筥曰)怮(含怒不言)纋(笄巾)
留(力求切住也止也)騮(驊騮)(上同)榴(若榴果名)鏐(金之美者又弩眉也)遛(逗遛不進)
(貎)飂(髙風)流(水行也又放也輩也又周禮玉人鼻勺曰流又食貨志銀重八兩為一流)瀏(水清貎)
漻(上同)鶹(鵂鶹梟之别名)旒(垂玊也冕飾)瘤(疣)劉(殺也又斧屬顧命一人執劉又枝葉稀疎)
(謂之毗劉詩捋采其劉又姓)鎦(上同)餾(飯氣蒸也)疁(田火種者)(扶藤名縁木生其味辛可食)
䚧(觩䚧角貎)(綺别名也)嵧(嵧羅君山峯)裗(爾雅衣旈謂之裗郭璞曰大縷也)憀(悲恨)勠
(并力也)(竹名)鰡(魚名)䉧(竹聲)(食竹根䑕)懰(烈也)秋(七憂切時名又禾麥登曰秋又)
(飛貎漢房中歌飛龍秋又秋秋趨蹌貎唐儒學傳序誾誾秋秋)楸(木名)鰍(魚名)鰌(上同又蹴也荀子大)
(燕鰌吾後又人名)鞦(馬靷)鶖(秃鶖鳥名)篍(吹筩也)趥(行貎)鞧(車鞧)緧(上同)(上同考工)
(記必其牛後)萩(蕭也)牛(語求切大牲也又宿名)啾(即秋切小聲)揫(東也斂也)瞅
(耳鳴聲)揪(手揪)湫(水池名又朝那有湫泉一名龍湫)(髲接髪也)酋(自由切長也又酒熟)
(曰酋故酒官名大酋)遒(迫也健也又遒人宣令之官)&KR1636;(&KR1636;液周禮音糟)脩(息抽切脯也又長也)
修(飾也理也通作修)羞(食也進獻也又恥也)(饙也)抽(丑鳩切引也拔也)瘳(疾愈)犨
(白色牛又人名)妯(詩憂心且妯動也悼也)(失意視貎)婤(好貌)惆(惆悵)周(職憂切又與賙)
(同)賙(賑贍也)州(周禮五黨為州)洲(渚)舟(船)(米粉餅)譸(訓也)輖(重也)喌
(呼雞聲)啁(啁啾聲也)讎(市流切仇也匹也校也又噟也詩無言不讎又史記其方盡多不讎言不)
(驗也又償也漢書皆讎有功)酬(酬酢)醻(上同)詶(以言答之曰詶)魗(惡也棄也詩無我魗兮)
柔(而由切順也耎也安也)蹂(踐也)揉(以手挺也又順也詩揉此萬邦)鍒(鐵之耎者)鰇(魚名)鞣
(柔革也)腬(肥貎)㽥(良田)瑈(玉名)收(式州切斂也捕也又夏冠名)丘(去鳩切阜也息)
(夫躬傳寄居丘亭注空也又楚元王傳以大嫂為丘嫂又十六井為丘)鳩(居休切鳥名又聚也)&KR0848;
(鬬取也)捄(抔土虆中)䬌(匹鳩切風吹貎)肧(孕一月也)醅(醉飽)秠(一桴二米)不(方休)
(切弗也未定之辭也)紑(衣鮮潔貎詩絲衣其紑)摉(所鳩切索也)搜(同上又詩束矢其搜註勁)
(疾貎)蒐(春獵名又茅蒐茹藘可以染絳即蒨也)颼(颼颼風也)叟(叟叟淅未聲)涑(澣也)鎪(鏤也)
(一曰馬耳金飾也)廋(匿也又廋人馬官)溲(浸沃也又便溺曰溲)獀(獶獀南越犬名)餿(飯壊也)
醙(白酒)艘(船之總名)騪(騪蕃馬名又漢騪粟都尉取蒐狩之義)(乾魚尾周禮膴鮀魚)螋
(蛷螋蟲名)騶(側鳩切廐御也)緅(青赤色)鄒(縣名又姓)鄹(上同)䑼(艆䑼海船)菆(草名又矢)
(之善者左傳左射以菆)黀(麻䕸也)棷(薪之别名)愁(士尤切憂也)篘(初鳩切酒也)
搊(手搊也)謅(謅隂私小言)(粉)休(許鳩切美也息也)貅(貔貅猛獸)庥(庇也)髹
(漆赤黑色或作髤)咻(口病聲又讙也)鵂(集韻虚尤切音休鵂鶹鳥也)囚(似由切拘也又罪人)
(曰囚)泅(泳也史吳兒善泅)鮂(白儵)慒(慮也)紬(陳留切大絲繒也)儔(侣也衆也)疇(耕治)
(之田又誰也類也)籌(壺矢也又算也)裯(被也漢名帳為裯)幬(襌帳也又幔轂革也)鯈(魚名又人)
(名)稠(蜜也)懤(愁毒貎)䲖(家語魚之大者名䲖)(髪多也)檮(剛木)綢(纒也又衆也詩綢直)
(如髪)惆(荀子惆然不嗛謂悵然也)(腊脯也)䬞(風颸)輈(張立切轅也)鵃(鶻鵃鷓鴣也)
侜(壅蔽也詩誰侜予美)盩(引擊也又水曲曰盩)咮(曲喙)(射馬箭也)求(巨由切索也)絿
(急也詩不競不絿)捄(長貎詩有捄棘七)球(美玉名又玉磬)璆(上同)裘(皮衣也)觩(弛也若弓)
(之弛上曲貎)俅(冠飾貎詩載弁俅俅)毬(毛毬古謂之鞠)銶(銎屬)賕(贓)仇(匹也讎也左傳怨耦)
(曰仇又姓)頄(靣顴也易壯于頄)叴(氣高)厹(上同又詩厹矛三隅矛也)逑(匹也)艽(荒逺之地一曰)
(獸蓐)鼽(月令人多鼽嚔說文寒鼻塞也)釚(弩牙)莍(椒也爾雅註莍子聚成房)扏(緩也)䜪(䜱䜪亭名)
(籠)䟵(蹋也)訅(安也謀也)馗(九交之道又爾雅中馗菌也)朹(爾雅朹繁梅)肍(乾肉醬也)
(白芷)㭝(荆㭝亭名)浮(房謀切汎也溢也)蜉(蚍蜉大蟻)桴(爾雅棟謂之桴)罦(車上網即)
(翻車網也)烰(烝也火氣也又通作浮詩烝之浮浮)粰(&KR2484;糤也一日粥也晉會稽王道子傳士卒以給粰橡)
棓(杖也又天棓星名)涪(水名)罘(兔罟通作罦)枹(鼔槌通作桴禮記蕢桴而土鼓)哹(吹氣)琈
(玉名)䱐(魚名)艀(舟)掊(把也)䨗(雨雪貎)䍌(小缶)(竹有文者)謀(莫浮切計議也)麰
(大麰)牟(侵也大也又土釡為牟出禮記敦牟註又與侔同封禪書徳牟往初)眸(目童子通作牟荀子堯舜)
(叅牟子)侔(齊等也)蛑(猶蛑水蟲)矛(酋矛鉤兵也)瞀(目不明又低目謹視也)鍪(釜屬又兜)
(鍪首鎧通作牟稱衡傳更著岑牟)蟊(食苖根蟲)鴾(鶉之别名)雺(爾雅天氣下地不應曰雺)髳(髪至)
(眉也又國名書庸蜀羌髳)恈(愛欲貎荀子恈恈然唯利之見)鞪(漢書鞮鞪)堥(堆堥小壠)
(十九侯)侯(戸仇切美也何也射的也又五爵之一又語辭)篌(箜篌樂器)猴(猿猴)餱(乾食也或作糇)
喉(咽)鍭(箭鏃)睺(半盲)㮢(㮢桃又櫟木)翭(羽初生貎)葔(莎草)瘊(疣屬)䗔(蟲名)漚
(烏丘切水泡也)謳(歌)鷗(水鳥)甌(瓦器)歐(姓)區(量名又姓又楚文王作僕區法區匿也)嘔
(與謳同又唲嘔小兒聲)醧(酒甘)䙔(小兒涎衣)櫙(爾雅刺榆也通作樞)羺(奴侯切羺羊貎)
䨲(兔子)獳(犬怒)婁(落侯切曳也又宿名又姓)摟(牽也探取也)樓(重屋)螻(螻蛄一名天螻)
(又蟻也吕子戸樞不螻)慺(謹敬貎又悅也)膢(貙膢獵祭名)䝏(求子豕)寠(甌寠狹小之地)髏
(髑髏首骨)蔞(蒿)(山海經土似羊能食人)&KR0803;(藪土瓜)鞻(周禮鞮鞻氏掌夷樂官)瞜(視貎)
褸(衽謂之褸又褸裂衣破貎)嘍(鳥聲)謱(謰謱也)廔(廲廔綺牕也)僂(軀僂身向前也)艛艛
(舟名)鷜(爾雅鵱鷜即野鵝)簍(籠也)摳(恪舟切挈衣禮記摳衣趨隅)彄(弓弩端弦所居也)
(指)瞘(目深貎)洓(速漚切水名亦作潄)(雕鎪也)齁(呼鳩切鼾齁鼻息也)
陬(將漚切隅也)諏(咨事為諏)鯫(小魚)掫(夜戒守有所擊刁斗之類左傳賔將掫)偷(託搜)
(切薄也盜也亦作媮)鍮(石名似金)媮(巧黠也賈山傳媮合苟容)頭(徒侯切首也)骰(博陸采具)
投(擲也托也合也)揄(引也西都賦揄文竿出比目)牏(築垣兩頭版也又厠牏厠中受糞函)䤅(&KR1753;䤅)
(醬也)緰(布也)歈(歌也)齵(五婁切齱齵齒不正也考工記察其菑蚤不齵言叅差也)腢(肩骨)
鉤(古舟切曲鉤也又引也)勾(曲也)軥(軛下曲也又夏車名)韝(臂衣也)溝(溝渠)篝(竹籠也所)
(以薰衣)緱(刀劒頭纒絲)褠(單衣又衣摺為衣褠)枸(木曲枝曰枸)袧(衰裳幅辟兩側也儀禮衰)
(幅三袧)兜(當舟切小輿也又人名)吺(輕出言貎)鄹(鉏油切細斷也)裒(薄侯切聚)
(也又取也與掊同易裒多益寡)褒(大衣也又揚美也通作裒)掊(把也史記掊視得鼎注以手把土也又詩)
(掊克謂聚斂也)抔(手掬也禮記汙尊抔飲)㧵(上同漢書張釋之傳一㧵土)䏽(豕肉醬也)錇(小缶)
捊(引取也又禮運注田人所桴治也)䯽(髪貎)䜅(千牛切就也)呣(亡侯切慮也)
(二十幽)幽(於糾切隱也深也)呦(鹿鳴聲)怮(憂也又含怒不言貎)㗀(吚㗀)虯(渠尤切龍)
(子無角者)虬(上同)蟉(幽蟉龍貎)(角貎)觓(角爵貎通作捄詩有捄其居)鯄(魚名)鷚(鳥名)
彪(必幽切虎文也又小虎也)滮(水流貎詩滮池北流)瀌(雨雪盛貎)髟(髪垂貎後漢書羽毛紛其髟鼬)
(潘岳賦通作彪)樛(居幽切木枝曲垂)朻(髙木)繆(細也又絞也漢趙王后傳即自繆死)摎(束也)
(又五行志草葉相摎注繞也又思玄賦摎天道謂求也)犙(山幽切牛三嵗)稵(子幽切禾生)
聱(語尤切廣韻取魚烏狀)飍(香幽切驚風)烋(和也福也)繆(莫尤切綢繆又絲千)
(累曰繆)䋷(縛也)
三聲(補)
詩谷風黽勉求之扶服救之(又反以我為讎賈用不售)江漢虎拜稽首對揚王休瞻卭女反
有之女反收之(周頌惟羊惟牛昊天其右之國語嗛嗛之徳不足就也不可以矜而祇取憂也)
(武王盥盤銘溺于淵尚可游也溺于人不可救也)易林邑姜叔子天文在手寳沈叅墟封為晉
侯(又春栗夏梨少鮮希有斗千石萬貴不可求)漢書叙傳三枿之起本根既朽枯楊生蕐曷惟
其舊(馮衍顯志賦山峩峩而造天兮林㝠㝠而暢茂鸞回翔索其羣兮鹿哀鳴而求其牡)魏文
(帝煌煌京洛行賢矣陳軫忠而有謀楚懐不從禍卒不救)劉琨贈盧諶詩維彼太公望昔在渭濱
叟鄧生何感激千里來相求(傅休奕贈李叔龍詩弘道興化實在良守悠悠建平皇澤未流)庾
(闡詩崢嶸激清崖䝉蘢蔭叢岫咀嚼延六氣俯仰以九周)梁法雲三洲歌三洲斷江口水從窈窕
河傍流(隴頭歌將頓樓蘭膝就解郅支裘勿令如李牧功多信不售)韓愈山行詩春陽潛沮洳
(濯濯吐深秀緜緜窮俯視倒側困清漚行行將遂窮嶺陸煩互走)南山詩或齊若友朋或隨若先
後或迸若流落或顧若宿留(元稹說劍詩髙唱荆卿歌亂擊相山缶更擊復更唱更舞亦更酬)
(盧仝冬行漕石生齒牙洗灘亂相掫奔澌嚼蒿杖夹岸雪龍吼)栁宗元刺牛詩牟然而鳴黄鐘滿
脰扺觸隆㬢日耕百畝(陸龜䝉讀襄陽耆舊詩嘗聞兒童嵗嬉戲陳爼豆積漸開詞源一派分萬)
流(皮日休補九夏歌何以樂之金石九奏何以錫之龍旂九旒)
叶譨(王逸九思犀靈兮譨譨上下兮同流)
說見前
十二侵(獨用)
古韻(侵覃鹽咸)
三聲(侵寢沁覃感勘鹽琰豓咸豏陷)
有入十七部(見東眞二部)
南紐本覃部毛晃以詩逺送于南飄風自南皆協入
侵部遂増一南紐則凡通轉者不勝増矣
趙叔向肻綮録引方言關東西謂甑為甗或作&KR1092;音
岑而唐韻音尋與方言所音不同其說甚鑿今尋
音既載&KR1092;字而音又載則非唐韻可知矣宋韻
多舛即一音切而周章無定如此
(二十一侵)侵(七金切漸進也朘削也貎不揚也又師無鐘鼓曰侵五榖不升亦曰侵)駸(馬疾行也又駸)
(駸前進貎)綅(秦風朱綅絳綫也)梫(桂類)鋟(錐也公羊傳鋟其板)浸(浸淫)尋(徐林切繹理也)
(求也繼也俄也又六尺曰尋)潯(水涯也又州名)鐔(劍口旁横出者)鬵(釜屬)灊(水名一作潛)燖
(火熟物春秋傳若可燖也)鱘(魚名一作鱏)鄩(周邑名)撏(取也)樳(槐屬)襑(衣博大也)(續也)
(小堆阜也)枔(木葉)林(力尋切平土叢木曰林又林林叢生貎又君也詩有壬有林)淋(淋淋)
(山水下也又沃也)霖(左傳雨自三日以往為霖)琳(美玉)臨(涖也摹也又封名又以尊適卑曰臨)痳
(病)箖(竹名)瀶(水出貎一曰寒也)琛(丑斟切爾雅美寳也)郴(州名又姓)綝(繕也說文止也)
䑣(船行)斟(職深切斟酌也益也又姓)鍼(縫器也又鍼石所以刺病)針(上同)箴(誡也)葴(茅茹)
(又草名相如賦髙燥則生葴)瑊(石次玉)碪(知音切擣繒石也)砧(上同)椹(木趺也斫木櫍)
坫(權安厝也)諶(作任切誠也)忱(上同)煁(無釜之竈可烘物者)橬(積柴取魚謂之橬)
壬(如林切干名又大也詩有壬有林又佞也書孔壬通作任書難任人)鵀(戴勝鳥也)任(堪也當也又擔)
(負也孟子治任又與姙同鄒陽傳註紂刳任者)妊(孕也亦作姙)紝(機縷也亦作絍)銋(韏也)恁(信也)
䛘(念也又信也)深(式針切淺之對)(蒲蒻之類通作深周禮深蒲菹)淫(餘壬切亂也又)
(過也又與霪同)蟫(書蠧)霪(久雨)婬(婬蕩一作淫)䤁(熟麴)心(息音切五藏之一又宿名)杺
(木)(久緩貎)琴(巨淫切樂器)禽(羽族)檎(林檎果名)芩(藥名)擒(捉也通作禽)凜
(寒)黔(黑色又州名)肣(斂也史記灼龜首仰足肣)祲(子心切日旁氣也左傳見赤黒之祲)兟
(銳意)(錐也)䲋(魚)(昨淫切大魚曰鮓小魚曰)䛘(女心切䛘䛘喉聲)欽
(去金切恭也又詩憂心欽欽心動貎)衾(大被)顉(曲頤貎揚雄博顉頤曲頞)嶔(山髙險曰嶇嶔通作唫穀)
(梁傳巖唫之下)菳(草名)吟(魚尋切永嘆)唫(上同又口急也)崟(山之岑)荶(似蒜)歆
(許金切饗也又與忻同)廞(說文陳輿服於庭也周禮廞大裘)今(居心切對古之稱)襟(交袵)
(也)紟(衣系即小帶也)衿(上同)禁(勝也制也)金(五金也又西方之行又軍行鉦鐸曰金又一鎰為一)
(金)㦗(心禁貎)音(於金切聲音通作陰左傳鹿死不擇音)喑(極啼無聲曰喑)霒(雲之覆日)
(者)瘖(不能言也淮南子皋陶瘖)陰(陰陽又黙也闇也又水南山北曰陰)愔(愔愔安和貎又靜深貎)
䤃(醉聲)森(所金切木多貎)參(宿名又叢立貎束晳詩參參其穡)葠(藥名通作參)槮(木長)
(貎楚辭構橚槮之可哀又取魚柴與橬同)襂(衣羽垂貎海賦被羽翮之襂纚)襳(襳襹與上同)罧
(積柴取魚與槮同)岑(鋤林切山小而髙)涔(涔涔雨多貎又涔陽渚名又牛馬跡中水曰涔)梣
(青皮木)笒(竹名)簪(佐今切首筓又速也)篸(上同)撍(速也通作簪京夲易勿疑朋盍憯)㻸
(石似玉)嵾(初簪切山不齊貎甘泉賦増宫㠁嵯)(禾長貎)參(參差)(充針切說文内)
(視也)沈(直尋切沒也深也)沉(上同)湛(上同)霃(久陰)莐(草名)枕(繫牛杙也)鈂(鍤屬)
古韻(侵覃鹽咸四韻通)
侵覃鹽咸四部皆閉口韻與他韻不通即上去入三
聲亦然自吳棫以閏韻作正韻妄註與寒刪先通
而至於鹽韻又云古通凡夫凡不過嚴部之併韻
今業已併入咸部而猶謂通凡不知其何以為說
也若余氏韻叶考則承吳之弊而又不通其說遂
致紛雰翻蕃諸字皆不辨而襍入之可駴甚矣若
四韻相通自毛詩楚詞外處處可驗如嵇康琴賦
(盤紆隱深崔嵬岑嵓元嶺巉巖岞崿嶇崯)崔駰達旨(髙樹靡陰獨木不林隨時之宜道貴)
(從凡)張衡舞賦(歌以詠志舞以旌心細則聲窕大則不咸)陸機雜詩(無跡有所)
(匿寂莫聲必沉肆目眇不及緬然若雙潛)賈島翫月詩(寒月城東北賈生立西南西南)
立倚何立倚青松杉(又無異市井人見錢不知亷不知此夜中幾人同無厭待得上頂看未擬歸)
(枕函强步望寢齋步步情不堪)類宋人既誤認為寒刪之叶而近
代矯枉家如柴氏古韻又謂侵獨用不與覃鹽通
則諸詞賦非乎按書亮陰讀亮菴史記涉之為王
沉沉者讀潭潭者此皆四韻自通之驗始知鄭庠
古音雖稍未備然四韻一音其說屹然是亦篳蕗
也
附載詩摽梅其實三兮迨其今兮(思齋太姒嗣徽音則百斯男)巧言譖始既涵君子信讒
泮水克廣徳心狄彼東南(閟宫泰山巖巖魯邦所瞻)楚詞抽思長瀨湍流泝江潭兮但願南
行聊以娱心兮(孔子孤鶼歌宛彼鳴鶼在嵓山之唫)左思魏都賦丹藕凌波而的皪緑芰汎濤
而侵潭羽翮頡頏鱗介浮沈(張翰雜詩青條若總翠黄花如散金嘉卉亮有觀顧此難久眈)楊
(修許昌宮賦置天臺于扆角列執法于西南築舊章之兩觀綴長廊之步櫩)宋武帝蕐林園清暑
(殿賦薰風日烈熾日晨嚴髙巒廢駕游衢輟驂陸機贈馮文羆詩嗟我人斯戢翼江潭出自幽谷)
及爾同林(又昔與二三子㳺息承蕐南拊翼同枝條翻飛各異尋)贈顧彥先積陽熈自南屏翳
吐重隂赴洛詩假檝越江潭咏嘆結遺音(沈約江南曲采蓮渡湘南洲浦余自諳但令舟楫渡)
寧計路嶄嵌(鄭曼季南山詩所謂伊人在水之陰養和以泰樂道之潛)陸雲贈顧驃騎詩皇惟
南洛舊邦匪歆委弁釋位如龍之潛(李賀南園詩宫北田塍曉氣酣黄桑飲露窣宫簾)張大徹
索贈詩水行青草上白衫匣中章奏密如蠶(白居易奉和沭州令狐令公客有東征者夷門一落)
(帆三月方得到五日未為淹俗阜知敦勸民安見察亷槍森赤豹尾纛叱黑龍潭)柳宗元貞符濮
沿于北祝栗于南幅員西東祇乃一心(孟郊噴玉布去塵咫尺步山笑康樂巖天開紫石屏泉縷)
(明月簾俗玩詎能近道嬉方寸淹)
三聲(侵寢沁覃感勘鹽琰豓咸豏陷各三韻通)
又(同上十二韻通)
附載詩氓無食桑葚無與士耽(小雅鼔鐘以雅以南以籥不僭)節南山國既卒斬何用不
監大雅抑覆謂我僭民各有心(殷武下民有嚴不僭不濫)陸雲美祁陽詩薄采其蕈乃孚惠
(心)
十三覃(與談同用)
古韻(見侵部)
三聲(見侵部)
有入十七部(見東眞二部)
沈約江南曲用覃韻有嵌字(但令舟檝度寜計路嶄嵌)今宋韻俱
無此字唯増韻有之而廣韻兩部仍俱未有俗傳
此是沈韻豈休文自製韻而反忘之也
越語以火爦物曰燂以火焱物曰燣韻俱有之又姚
人訾物之醜者必曰堪或詢之曰堪者不堪也反
詞今知即領字也又形惡曰儖儳物薄大曰䆾䆱
衣之破敝者曰襤皆越人語今禮韻俱無燂領
䆱儖等字
(二十二覃)覃(徒含切延也又深廣也)譚(大也通作談)蟫(衣書中白魚)潭(水深處又水名)驔
(馬豪骭曰驔)鐔(劍珥)曇(雲布謂之曇)藫(爾雅藫石衣)𧽼(䟃𧽼走貎)壜(甒屬)燂(火爇)&KR3373;
(馣&KR3373;香氣)醰(厚味也洞簫賦良醰醰而有味)䊤(糁也)㽎(㽎㽎室深貎)沈(上同陳勝傳涉之為王沈)
(沈者)參(倉耽切謀也覲也干與也又以竒益耦為參或作叅)驂(駕三馬也又車右曰驂乘)傪(好貎)
㜗(婪㜗也)南(那含切方名又藥名)喃(喃喃語也)諵(上同又詁諵語聲)楠(木)柟(上同)
男(丈夫也又五等爵名)抩(併持)諳(烏簪切悉也記也練也)䳺(䳺鶉)韽(樂聲不越揚也)庵
(圜屋一曰草舎)菴(上同又菴䕡草名)喑(啼極無聲)淹(沒也)馣(馣馣香也)啽(嘿)媕(媕娿不決)
腤(煮魚肉也)含(何男切銜也容也)函(容也匱也)䤴(鎧也孟子作函人)涵(潭廣貎)頷
(面黄也)顄(顄頥)(上同)梒(梒桃亦作含桃)䈄(實中竹名)蜬(蠃小者曰蜬)嵐(盧含切山)
(氣也又岢嵐州名)婪(貪也)惏(上同)燣(熱也又色焦也)啉(酒巡匝曰啉出酒)葻(草得風貎)
蠶(昨含切絲蟲)撏(取也)䣟(亭名)簪(作弇切首笄)鐕(綴著物者一曰釘也䘮大記君棺用)
(雜金鐕)䐶(腤䐶)篸(所以綴衣又與簪同)貪(他弇切婪也)探(嘗試也又逺取之也)撢(上同)
(周禮有撢人)耽(丁參切樂也)湛(上同)妉(上同)眈(視近而志逺易虎視眈眈)酖(嗜酒也又)
(酖酖然安且樂也)龕(只弇切盛也墖下室也)堪(任也可也通作戡)勘(殺也勝也克也)戡
(上同又人名)嵁(莊子大山嵁巖之下)嵌(上同)(醜也)𤬪(瓦器)撖(拄也)毿(蘇耽切毛長貎)
(又毿毿花木長盛貎)鬖(䰐鬖毛垂貎)蔘(蔘緌垂貎)弇(古眈切葢覆也)淦(水入舟隟謂之淦又)
(水名)䜙(五含切不惠也又謔弄言)(寐中語也)㟏(火諳切大谷也)&KR2311;(面紅)(含笑貎)
馠(小香)&KR3448;(不脫冠帶而寐曰&KR3448;)
(二十三談)談(徒藍切論)郯(國名)餤(進也詩亂是用餤)錟(長矛)痰(病液也)惔(憂)倓(安也)
(靜也)(刮馬箆也)丼(古三切甜也又地名)柑(橘屬)泔(米潘)苷(藥名即丼草也)䇞(䇞竹)
擔(都甘切荷也)甔(小甖通作儋)儋(垂耳曰儋漢有儋耳郡通作擔)聃(耳曼也又國名老聃人名)
坍(土擔切水衝壞㟁也)緂(色鮮)&KR3517;(蘫&KR3517;瓜菹)䆱(䆾䆱薄大也)䔜(葱别名)三(蘇甘)
(切數名)(衣破襤)藍(魯談切染草即澱青也)籃(大篝也)懢(貪也)襤(襤褸無縁衣也)
㩜(㩜持)灆(瓜菹)儖(儖儳形貎惡也)坩(苦甘切坩甒)慙(昨談切媿也或作慚)鏨(小鑿)
(長面貎)酣(呼柑切中酒曰酣)邯(地名)甝(白虎)蚶(蚌屬古賦洪蚶專車)憨(愚也)
(戲乞人物也)䗣(桑蟲)姏(武甘切老女稱)
十四鹽(與添嚴同用)
古韻(見侵部)
三聲(見侵部)
有入十七部(見東眞二部)
集韻禮韻皆以鹽部與添嚴二部同用此是切韻舊
時分部而廣韻獨移嚴部入咸部後反謂鹽嚴同
用之謬按唐詩古體排律多彼此襍用如李白秋
浦感主人歸燕寄内詩則嚴入鹽部(始知殺氣嚴宛宛紅玉潛)
皮陸江南輸情倡和則嚴入咸部(抽書任意杴清齋飲水嚴)要
皆不足為據惟王建閒居即事五律(老病貪光景尋常不下簾)
(妻愁耽酒癖人怪考詩嚴小婢偷紅紙嬌兒弄白髯有時看舊卷未免意中嫌)以嚴與簾
髯嫌協白居易酌酒十四章五律(莫隱深山逺君應到自嫌齒傷)
(朝水冷貎苦夜霜嚴漁去風生浦樵歸雪滿巖不如來飲酒相伴醉厭厭)以嚴與嫌巖
厭協(按禮韻嚴部中有巖字廣韻無此)此正鹽之同添嚴者則是
鹽嚴之倂唐律固然無可疑也自廣韻倒置而吳
門顧氏遂傅㑹其說以為嚴當入咸韻不當入鹽
韻且引周必大跋蕭御史殿試卷云唐時葉帖一
韻洽狎一韻業乏一韻自唐迄本朝皆然至仁廟
初丁度作集韻始移業近葉而以狎乏附洽後因
謂入之葉乏即平之嚴凡嚴當在咸銜之後凡部
之前不宜與鹽同用殊不知入聲無聲律不拘分
併即有分併亦當如必大所云咸銜一韻嚴凡又
一韻今以嚴凡繼咸銜之後則仍是平水併法與
必大所云依然不合且唐詩諸律既已顯然焉知
必大所據非仁宗朝誤併而妄附唐韻為口實者
且廣韻既如必大所云咸銜一韻嚴凡又一韻則
上去亦宜一體分併而上去從宋韻平入從唐韻
世無此理且唐韻入聲雖無可考而上去顯然在
也如韓愈陪杜侍御游湘西兩寺獨宿題壁用上
聲琰韻(深林宴玲瓏青山上琬琰路窮一殿闢佛事煥且儼剖竹走泉源開廊架崖广)上
之琰即平之鹽也乃儼广二字皆儼部中字而與
琰部協㑹不襍豏部一字又其喜侯喜至贈張藉
張徹詩用去聲豔韻(搖搖不可止諷詠日喁噞逢神多所祝豈忘靈即驗今者)
(誠自幸所懐無一欠)去之豔亦即平之鹽而通釅三韻亦並
不及陷韻一字則嚴之合鹽不合咸亦彰彰矣世
虚稱唐韻而不從唐詩一考之乃欲於宋人齒頰
中探討是非何其謬與
金泰和中眞定韓道昭作改併五音集韻其序諸併
韻有云幽隨尤隊添入鹽叢臻歸眞内沈埋嚴向
凡中隱匿皆以當日同用之部合併言之則在金
時亦似以嚴凡一部為非是者但其部領多倒置
如支是母部脂是子部彼獨以脂領支凡是子部
嚴是母部彼獨以凡領嚴如所云嚴在凡中者亦
不可解
劉兼春燕詩七律有銜字(大厦已成須有賀髙門頻入莫相嫌花間蝶舞和香)
(趂江畔春泥帶雨銜)白樂天三月三日詩又有衫字(蓮子數盃嘗冷)
(酒柘枝一曲試春衫堦臨池面勝看鏡户映花叢當下簾)意唐時必有其字而
宋韻俱刪去者
杜牧懐鍾陵舊游七律有微漣風動翠句宋韻
無字即字書亦不載惟廣韻有湉字音恬水靜
貎此必湉湉傳寫悞者然禮韻亦無湉字
(二十四鹽)鹽(余廉切鹹)餤(進也)惔(詩如惔如焚言熱氣盛也)阽(壁危也漢文帝詔或阽於死亡謂近)
(邊欲堕也)閻(里中門曰閭閻)檐(屋檐)簷(上同)櫩(上同相如賦步櫩周流)(離鳥自為牝牡)壛
(榻又與閭同)䦲(廟門也)㿕(病走)廉(力鹽切不貪也又稜也檢也)磏(礪石赤色管子不赦)
(者痤疽之磏石)蘝(草名一作薟)鎌(鍥也)帘(酒望子)簾(箔)㡘(上同又㡙㡘帷也)匳(鏡匣)
(又藏香器)奩(上同即香奩後漢皇后紀註匣也)(久雨)(車輞)鬑(鬋也一曰長貎)蠊(蜚蠊海蟲)
溓(薄水也又大水中絶小水出也又水名)濂(上同)獫(犬長喙者)熑(說文火煣絶也周禮煣牙外不)
(熑)&KR2272;(鼔初打稱為&KR2272;鼓)薕(薑也又蒹也)䆂(禾名)砭(悲淹切以石刺病)銛(思占)
(切利也賈誼賦鉛刀為銛又臿屬一曰取魚具與錟同)纎(細也又黑經白緯曰纎又布名漢文紀遺詔纎)
(七日釋服註纎細布也)(微雨也)摻(摻摻手好貎)憸(憸詖佞人)暹(日光升也)綅(綫也)
(通作纎)彡(毛飾)&KR1490;(小襦也又衣長帶也相如賦蜚&KR1490;垂)&KR1021;(銳細也又&KR1021;阿古善御者)韯(山韭)
(又細也)枮(木名)䯹(髪也)籖(七兼切驗也幉䜟也)僉(皆也)譣(問也一曰險也)㡨(幉㡨記也)
(或作籖)槧(削牘也揚子叔孫通槧人也)(割)臉(臉&KR0796;也)鹼(水和鹽也)詹(職兼切至)
(也詩六日不詹又秦官有詹事應劭曰省也通作瞻)瞻(仰視)譫(多言也)噡(上同荀子噡唯則節)占
(筮也又候也)沾(沾沾輕薄也魏其傳沾沾自喜又水名)霑(雨淋也漬也或作沾)(黄)蟾
(視簾切蟾蜍蟲名又戰國䇿謂月魄似蟾兔故月亦稱蟾)棎(果似李而酢)撏(取也)苫(詩兼切草)
(覆屋也又凶服者以為覆席又姓)痁(瘧)&KR2618;(妗&KR2618;善笑貎)幨(蚩占切車上帷裳也又絶也考)
(工記筋之所由幨)襜(衣蔽前也一曰帷襜以蔽前後又襜襜衣動貎)裧(上同)&KR2233;(衣動曰&KR2233;通作襜)
佔(上同漢匈奴傳佔佔註衣裳之貎)緂(衣色鮮)怗(禮記怗滯音不和也或作)䪜(屏也)㚲
(㚲姼輕薄貎)(㡙也)㾆(皮剝起也)髯(如鹽切鬚)蚺(大蛇可食)柟(梅也似杏而酸)袡(褘袡)
(蔽䣛也又衣縁禮記褕衣纁袡)䶲(龜甲)呥(噍貎荀子呥呥而噍又自安貎)蛅(蛓屬)舑(蟾蚺長舌)冉
(說文毛冉冉也)&KR2071;(多言)黏(女廉切麴也又相著也)粘(上同)炎(于廉切熱)覘(丑占)
(切闚視也亦作沾檀弓我喪也斯沾亦作佔)淹(央占切漬也滯也沒也通作奄漢郊祀歌神奄留)
閹(男無勢曰閹主宫門者)崦(崦嵫日所入之山)醃(漬藏物也又葅也)&KR2223;(丘占切&KR2223;㥓意)
(不安也)(鑿名)&KR2874;(語占切齒差也)尖(子占切銳也)蔪(麥秀一作枚乗七發麥秀)
(兮)漸(流入也書東漸于海又漬也)熸(火滅也又唐段秀實傳鹵師熸註戮也)瀸(沒也漬也一曰)
(泉水微出貎又爾雅泉一見一否曰瀸)殱(盡也滅也)湛(漬也禮記湛饎必潔通作瀸)鋟(刻也)纎
(刺也禮記公族刑罪纖剸)㡨(拭也)&KR3269;(&KR3269;㖩不廉)䇝(刺也持戈也又銳意也)虃(百足草)&KR2822;(小雨)
鑯(鐵器又鑴也)潛(昨鹽切藏也水伏流也又水名)灊(說文水出巴郡西南入江書作潛)鬵
(甑)燂(炙也又禮記燂湯注溫也通作爓)橬(取魚柴通作潛詩潛有多魚)䁮(閉目内思)&KR3796;(漂絮)
(簀)螹(螹螭蟲名)箝(巨潛切鎖頭也漢書箝語燒書通作拑鼂錯傳拑口不得言)鉗(上同以鐵)
(刼東也漢刑法志髠鉗為城旦舂又持也通作鉆)黚(黧)黔(上同又地名)鈐(鈐&KR2302;大犁也又廣韻)
(兵鈐閉房神府以備非常)柑(以木銜馬口曰柑崔實政論柑勒鞬輈通作拑)鉆(鋤)羬(羊六尺也)拑
(脅持也)(絹)鳹(白喙鳥)懕(一占切心安也通作厭)厭(飽也足也不休也)饜(上同)
(左傳貪婪無饜)䅧(䅧䅧苗美也)嬮(和靜)燖(徐廉切湯中瀹肉曰燖)爓(上同禮有爓祭)
(摘物也)㰊(木細葉也)(小巾)㶣(直廉切熱也)誗(言利美也)
(二十五添)添(他占切益)酟(和也張恊七命酟以春梅謂和羮也)沾(沾益又水出壺關東入淇)舚(舚蚺)
(吐舌)黇(黄色)(丁兼切鬑髪疎薄貎)詀(轉語)佔(佔侸輕薄)(耳小垂也)䀡(目垂貎)
(衣領)&KR1645;(上同)甜(徒廉切甘也)恬(安)湉(水靖)菾(菜名)(藥名)謙(苦兼切恭)
(也遜也又卦名通作嗛漢藝文志易之嗛嗛)鬑(勒恬切鬑)燫(火不絶貎)濂(薄也)薕(薕薕)
(荻已秀者)蒹(古添切并也)縑(繒)蒹(葦屬)鶼(比翼鳥爾雅謂之鶼鶼)鰜(䱾也即比目魚)
(絲網)(青稻白米曰)嫌(戸恬切疑也憎也通作慊趙充國傳避慊之名)稴(稻不黏者)
鮎(奴兼切魚名)餂(勾食也孟子以言餂之)拈(指取物也)馦(許兼切香氣)妗(美也)欦
(貪慾也又笑也)㽐(香美)
(二十六嚴)嚴(語鹽切謹也)䉷(弋射之所自蔽者通作嚴元帝紀嚴蘌池田)噞(噞喁魚口動貎)
杴(虚嚴切鍫屬)蘝(草味辛毒曰蘝)忺(恱也與忻同)㿌(㿌物在喉)(禾之傷肥者)
欦(丘杴切欦敧不齊)厱(山側空處也)
十五咸(與銜凡同用)
古韻(見侵部)
三聲(見侵部)
有入十七部(見東眞二部)
韋莊李氏小池亭十四韻有鵮字(花落魚爭唼櫻紅鳥競&KR2154;)皮陸
江南書情相和有&KR1173;字(皮詩遣客呼林狖辭人送海&KR1173;)陸詩度嵗賖羸馬
(先春買小&KR1173;)皆禮韻所不録者若元稹送侍御之嶺南
一詩則禮韻所刪凡四字(衣漬度梅黬排腥賁食鹹菓重鳥先鵮勤為枉)
(䆎㰇)獨一鑒字(洞照失明鑒)則宋韻俱無而為禮韻所特
増且引韓退之酬盧元夫詩(怯膽變勇神明鑒)句為証則
直是唐人三聲字而増韻妄録之者微之好用去
聲字入平聲此有明據觀灰部寒部刪部自見(退之)
(本七古宜用三聲字者與微之排律不同又退之詩有纎字見後)
皮襲美寄題鏡嵓七律髟字(八十年來住鏡嵓鹿皮巾下髪髟髟)禮韻
亦無有
韓愈酬盧元夫詩有樓頭皎月不共宿其奈就缺行
纎纎此纎字在鹽韻以古詩通用及者増韻韻㑹
俱引退之詩而増此字其瞶然不識韻且不識古
今體乃爾
俗以匍匐為以不能行者為蒲銜切他
銜切所謂不動是也諸韻無此二字間或録
字而無字且又註曰步度水總是無理
(二十七咸)咸(何緘切卦名又皆也)鹹(不淡)函(匱也甲也又函書之函又姓又通作咸周禮共杖咸)諴
(和也誠也)崡(山名在殽陵通作函賈誼論據殽函謂函谷也)稴(不黏稻)鰜(魚名)椷(篋也杯也)㮭
(上同)輱(車聲)緘(古咸切封也束篋也又繩也通作咸周禮注凡封用紼大夫以咸)瑊(石之次玉)
(者)黬(釜底黑也)(雖晳而黑)摻(師緘切摻摻好手貎)攕(上同)杉(木名)(微雨)㺑(獸名)
(神異經云人形捕蝦蟹以食)(鞍垂貎)摲(芟也禮記有摲而播者)&KR2622;(雨貎)(車聲)䀐(瞻視)
嵒(五咸切山巖也)碞(磛碞不齊也)麙(鹿之有力者)䫡(面長)(和也又戲言)&KR2874;(齒貎)
羬(山羊)喃(農咸切呢喃語聲)諵(上同)詀(知緘切謔也又詀諵語也)鵮(鳥啄物也)
(鹹味)讒(十咸切譖)饞(饕也通作嚵)毚(狡兔詩趯趯毚兔一作㺥)儳(不齊也左傳鼓儳又儖儳)
(惡貎)瀺(瀺灂水聲)獑(似猿而白東京賦羂獑猢)(鼻髙貎)欃(檀屬一作毚孔子世家註孔子墓有)
(毚檀之樹)鏨(小鑿)攙(刺也)(䑕)嵁(苦緘切嵁巖不平貎)厱(山崖空穴間曰厱)䫡
(長貎)&KR3081;(乙咸切犬吠聲)黯(黑)㰹(許咸切笑貎)䩂(䩇䩂出頭貎)&KR1173;(似蛤)妗(喜貎)
(二十八銜)銜(戸巉切馬勒口也又官吏階位曰銜)嗛(口有所銜也大宛傳鳥嗛肉蜚其上又恨也佞幸傳)
(太后由此嗛韓嫣通作銜)甉(乾瓦屋也)巉(鉏銜切險也亦作漸詩漸漸之石)嶃(上同)鑱(銳也)
(一曰犁鐵即長鑱也)劖(鑿也剽也)嚵(嚵氣說文小啐也一曰啄也)艬(合木船)巖(五銜切險)
(也)壧(穴也漢房中歌壧處頃聽)(呻吟)欃(初銜切欃槍彗星)攙(同上又扶也)衫
(所緘切衣之無袖端者)芟(刈草或作蔪)彡(毛長貎一曰羽毛飾也)髟(居翼又長髪也)縿(旌旄)
(之遊也)纔(帛青色)穇(䆂穇穗不實貎)釤(鏟屬)監(居巉切臨下也又領也察也)鑑(照也)
(明也又鑑諸取月中水)礛(礛䃴青礪)(視也)㔋(細切也)(白銜切不能行也)
嵌(口巉切嵌巖山險貎或作嵰)
(二十九凡)凡(符咸切庸也大凡也又國名左傳凡蔣邢茅)渢(渢渢中庸之聲)帆(風帆本作颿)颿
(馬疾走)䀀(盃也)氾(匈奴傳氾邑又姓)&KR1665;(輕也)柉(木皮可以為索)&KR3837;(船舷)䒦(匹凡切草)
(浮水貎)(多智慧也)
古今通韻卷六
