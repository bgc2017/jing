唐韻正卷八崑山顧炎武撰
上聲
一董
二腫
(古與一董通為一韻)
三講
(古與一董二腫通為一韻)
港(古項切)
古音胡貢反(今此字兩收於三講一送部中)
蚌(歩項切)
古音歩孔反(晉郭璞山海經毆野絲賛女子鮫人體近蠶蚌出珠匪甲吐絲匪蛹化出無方物豈有種)
(説文蚌从虫丰聲)
玤
古音同上説文玤从玉丰聲(玉篇玤布孔歩講二切)
&KR2301;(武項切)
古音莫湩反(今此字兩收於二腫三講部中)
項(胡講切)
古音胡孔反(漢張衡西京賦其中則有黿鼉巨鼈鱣鯉鱮鮦鮪鯢鱨鯋修頟短項大口折鼻詭類殊種)
(晉江統圅谷闗賦覧孟嘗之獲免頼博愛而多寵惟七國之西征仰斯阻而震恐豈隩險之難犯將羣)
帥之無勇咨漢祖之絶闗又見敗於勍項(潘岳射雉賦瞻挺穟之傾掉意躍以振踊暾出苖以入埸)
(愈情駭而神悚望黶合而翳皛雉脥肩而旋踵俽余志之精鋭擬青顱而㸃項)説文項从頁工聲
&KR2835;(巴講切)
古音補孔反説文䋽从糸封聲(今此字兩收於一董三講部中)
(此韻之於一董二腫猶四江之於一東二冬三鍾也凡平聲已詳者不更註後倣此)
講(古項切)
古音媾(史記項羽紀項王范增疑沛公之有天下業已講觧漢書作媾韓世家將西購於秦虞卿傳不)
(如發重使為媾刺客傳北購於單于戰國䇿竝作講甘茂傳樗里子與魏講罷兵索隱曰鄒氏云講讀曰)
媾(韓非子内儲説上篇寡人欲割河東而講下篇因請為魏王構之講構一字)左傳僖十五年註則
構虚而不經構本又作講説文講从言冓聲(當改入侯韻)鮑彪註戰國䇿曰媾字元从女从冓與
(講無異義而此書兩字互用今以御名竝作講)
棓(歩項切)
古音部(淮南子詮言訓王子慶忌死於劒羿死於桃棓子路菹於衞蘇秦死於口口音苦)説山訓作
羿死桃部(太玄經迎次七逺之近之棓迎父迦逅)公羊成二年傳踊于棓而闚客棓暜口反史
記天官書右三星曰天棓韋昭音剖(説文棓从木咅聲)今此字兩收於十五灰三講部中皆誤
缿(胡講切)
古音后説文缿从缶后聲(以上二字當改入厚韻)
四紙
(此韻當分為二)
紙(諸氏切)
説文紙从糸氏聲(釋名紙砥也平滑如砥)
只
(左傳襄十一年引詩樂只君子殿天子之邦樂只君子福禄攸同只竝作㫖)
砥
(詩大東首章有饛簋飱有捄棘七周道如砥其直如矢君子所履小人所視睠言顧之潸焉出涕)
是(承紙切)
(春秋僖十六年是月六鷁退飛過宋都公羊傳作提月提音匙)
氏
(詩葛覃三章言告師氏言告言歸薄汚我私薄澣我衣)十月之交四章皇父卿士番維司徒家伯維宰
(仲允膳夫棸子内史蹶維趣馬楀維師氏艷妻煽方處士宰史氏為一韻徒夫馬處為一韻)雲漢見右
(字下)
毁許委切(當作許跪)
(楚辭九辯靚杪秋之遥夜兮心繚悷而有哀春秋逴逴而曰髙兮然惆悵而自悲四時遞來而卒歳兮陰)
(陽不可與儷偕日晼晚其將入兮明月銷鑠而減毁)鬼谷子飛箝篇或先徵之而後重累或先重以累
而後毁之或以重累為毁或以毁為重累(吕氏春秋行論篇將欲毁之必重累之)
燬
(詩汝墳三章魴魚赬尾王室如燬雖則如燬父母孔邇)
跪去委渠委二切(當作渠詭)
(説文跪从足危聲)
庪過委切(當作過跪)
(釋名几庪也所以庪物也)
垝
(楊倞註荀子引史記朱忌謂魏安釐王曰秦固有懐茅邢丘城垝津以臨河内及漢書曹參下修武度圍)
津云垝圍聲相近疑同(説文垝从土危聲)
巂息委切(當作息詭)
(禮記曲禮立視五巂式視馬尾)
累力委切(當作力詭)
平聲則力追反(荀子成相篇世之衰䜛人歸比干見刳箕子累武王誅之吕尚招麾殷民懐)
上聲則力詭反(宋玉髙唐賦惟高唐之大體兮殊無物類之可儀比巫山赫其無疇兮道互折而層累)
登巉巖而下望兮臨大阺之稸水(鬼谷子見上去聲則力瑞反)莊子刻意篇故無天災無物累無
(人非無鬼責責音債)
技渠綺切(當作渠起)
(説文技从手支聲)
此(雌氏切)
(説文此止也从止从匕匕相比次也)
玼
(詩君子偕老二章玼兮玼兮其之翟也鬒髪如雲不屑髢也玉之瑱也象之揥也揚且之晳也胡然而天)
(也胡然而帝也)
泚
(詩新臺見平聲鮮字下)
褫池爾切(當作直爾)
説文禠从衣虒聲(下文云讀若池者後人增益之誤)
徙(斯氏切)
説文徙从辵止聲今文轉寫作徙(此字經無明據以止聲讀斯氏反於理為長然韓非子揚權篇名正)
(物定名倚物徙荀子成相篇世之禍惡賢士子胥見殺百里徙穆公任之彊配五伯六卿施竝讀為斯可)
(反易林否之未濟見踦字下頤之兑鼻項移徙居不安坐)
俾(并弭切)
説文俾从人卑聲(禮記樂記引詩克順克比比作俾)
爾(兒氏切)
(詩行葦首章敦彼行葦牛羊勿踐履方苞方體維葉泥泥戚戚兄弟莫逺具爾或肆之筵或授之几)
邇
詩汝墳見上(杕杜見近字下)
弭(綿婢切)
(説文弭从弓耳聲)
瀰
(詩新臺見平聲鮮字下)
庳(便俾切)
(孟子封之有庳後漢書東平王蒼傳註有鼻國名在今永州營道縣北袁譚傳註今猶謂之鼻亭)
豕施是切(當作式是)
(管子地員篇凡聽徵如負豕覺而駭)
紫(將此切)
説文紫从糸此聲(釋名紫疵也非正色也五色之疵瑕以惑人者也)
訿
(詩小旻二章潝潝訿訿亦孔之哀謀之其臧則具是違謀之不臧則具是依我視謀猶伊于胡底)
庀(匹婢切)
(周禮大胥比樂官鄭司農讀比為庀)
跬(丘弭切)
(説文䞨半歩也从走圭聲讀若跬同)
頍
(説文頍从頁支聲以上字當與五㫖六止通為一韻)
靡(文彼切)
古音摩(易中孚九二鳴鶴在陰其子和之我有好爵吾與爾靡之徐邈音亡波反京房木作劘)詩黍
(離首章彼黍離離彼稷之苗行邁靡靡中心摇摇離與靡為韻二章三章同)管子侈靡篇富者靡之貧
者為之又見下(莊子知北游篇安化安不化安與之相靡必與之莫多)墨子親士篇今有五錐此
其銛銛者必先挫有五刀此其錯錯者必先靡(申子見下)韓非子揚權篇厚者虧之薄者靡之淮
南子泰族訓見平聲移字為字下(文子守樸篇故形有靡而神未嘗化以不化應化)漢書郊祀志見
去聲麗字下(淮南小山招隱士青莎雜樹兮薠艸靃靡白鹿麕麚兮或騰或倚)司馬相如上林賦魚
(鼈讙聲萬物衆夥明月珠子的皪江靡蜀石黄碝冰玉磊砢)揚雄長楊賦今朝廷純仁遵道顯義并包
書林聖風雲靡義魚賀反(張衡西京賦見去聲被字下)説文靡从非麻聲麻字古本音摩左傳成
二年師至于靡笄之下靡一音摩(史記蘇秦傳期年以出揣摩鄒誕本作揣靡靡讀為摩)元戴侗六
(書故曰靡與摩通莊子凡交近則必相靡以信又曰喜則交頸相靡吕氏春秋樹相近而靡齊有靡笄之)
山(漢書地理志益州郡牧靡李奇曰靡音麻即升麻殺毒藥所出也)右北平郡俊靡莽曰俊麻
(又考工記鳧氏于上之攠謂之隧攠音靡劉亡竒反又莫賀反廣韻不收此字)
&KR2935;
古音同上(説文&KR2935;从耳麻聲)
彼(甫委切)
古音跛(説文彼从彳皮聲)
委(於詭切)
古音於戈反(禮記曲禮下主佩倚則臣佩垂主佩垂則臣佩委)説文委从女从禾按从禾乃聲也
髓(息委切)
古音息我反(説文从骨隓聲)
倚(於綺切)
古音於我反禮記見上(老子禍兮福所倚福兮禍所伏禍與倚為韻福與伏為韻)申子一言正天
下定一言倚天下靡韓非子見下(漢淮南小山招隱士見上)書太甲惟嗣王不恵于阿衡傳阿倚
(衡平正義曰古人所讀阿倚同音故阿亦倚也)
旖
古音同上(韻補倚亦作旖引東方朔七諫旖旎字徐邈讀)
掎(居綺切)
古音居我反(詩小弁七章伐木掎矣析薪扡矣舍彼有罪予之佗矣)
踦
古音同上(易林否之未濟灌頡同徙道頓跌踦日辰不良病為身禍)
蟻(魚倚切)
古音魚我反(禮記檀弓蟻結于四隅蟻本又作蛾)學記蛾子時術之註云本或作蟻左傳僖十五
年蛾析謂慶鄭蛾魚綺反或作蟻一音五和反(晉語知伯國諫襄子蜹蛾蠭蠆皆能害人蛾音蟻通作)
蟻(楚辭天問蜂蛾㣲命力何固註蛾古蟻字一作蟻)山海經朱蛾其狀如蛾註引楚辭赤蟻若象作
赤蛾墨子子問蛾傅之守邪蛾與蟻同(新序加之乎四仞之上而下為蟲蛾食已戰國䇿作蟲蟻)
漢揚雄長楊賦扶服蛾伏五臣本作匍匐蟻伏(後漢書皇甫嵩傳時人謂之黄巾亦名為蛾賊註蛾音)
魚綺反即蟻字也(洪适陳球後碑釋文曰經傳多書蟻作蛾佀是省文左傳蛾析禮記蛾子時術之列)
(子末聚禽獸蟲蛾黄帝紀淳化鳥獸蟲蛾元帝紀白蛾羣飛蔽曰長楊賦扶服蛾伏皆讀蛾為蟻漢仲秋)
(下旬碑有蛾附之句此云蜂聚蛾動亦蟻省也亦作螘詩東山傳垤螘塜也螘本亦作蛾又作蟻)
(按漢蔡琰胡笳十八拍牛羊滿野兮聚如蜂蟻始與起是里美壘徙此為韻)
蛾
(廣韻於蟻下復出此字註曰亦同見禮是讀蛾為魚起反矣)周禮鼈人註蚳蛾字音宜綺反醢人註同
檥
古音同上(史記項羽紀烏江亭長檥船待徐廣曰檥音俄)
蘤(韋委切)
古音于何反(漢張衡思玄賦見平聲移字下)
蘂(如壘切)
古音如我反(楚辭離騷擥木根以結茝兮貫薜荔之落蘂矯菌桂以紉蕙兮索胡繩之纚纚)
陊(池爾切)
古音徒可反(説文陊从&KR0671;多聲臣鉉等曰今俗作墮非是徒果切)今此字兩收於四紙三十三哿部
(中)
阤
古音同上(考工記輪已庳則於馬終古登阤也阤徐音丈爾反劉音堂何反)
杝
古音同上(詩小弁見上)
灑(所徙切)
古音所禾反(漢枚乗七發險險戲戲崩壊陂池決勝乃罷瀄汩潺湲披揚流灑)劉向九歎會哀悽欷
心離離兮還顧高泣如灑兮(太玄經竈陰雖沃而灑之陽猶執而龢之)今此字四收於四紙十二
(蟹三十五馬五寘部中)
纚
古音同上楚辭離騷見上(漢司馬相如上林賦崔錯癹骫阬衡閜砢垂條扶踈落英幡纚)
侈(尺氏切)
古音昌果反(管子侈靡篇積者立餘日而侈美車馬而馳多酒醴而靡)公羊僖二十六年傳其言至
巂弗及何侈也侈昌爾反又昌者反(説文侈从人多聲)
(詩楚茨箋庻䏧也䏧一作侈昌紙反何沈音都可反今䏧字廣韻不收)
鉹
古音同上(説文鉹从金多聲)
誃
古音同上(説文誃从言多聲)
垑
古音同上(説文垑从土多聲)
哆
古音同上詩哆兮侈兮哆一音昌可反(説文哆从口多聲)今此字七收於九麻四紙三十三哿三
(十五馬七志三十八箇四十禡部中)
㢋
古音同上(呉語將夾溝而㢋我宋祁曰舊音㢋昌爾反説文訓廣而引此文非義也或昌也反註云旁)
(擊頗近之矣)
捶(之累切)
古音時我反(莊子大馬之捶鉤者郭音丁果反淮南子音同)
揣(初委切)
古音丁果反(今此字兩收於四紙三十四果部中)説文从巵耑聲讀若捶擊之捶則知耑與垂諧
(聲也)
紴(匹美切)
古音波(今此字兩收於八戈四紙部中)
旎(女氏切)
古音乃可反(漢東方朔七諌見平聲池字下徐邈音那)楊慎曰楚辭紛旖旎乎都房王逸註引詩曰
(旖旎其華今詩作猗儺司馬相如賦又旖旎以招摇揚雄賦旟旐郅偈之旖旎王襃洞簫賦形旖旎以順)
(吹其用字皆自詩楚辭来當依詩音作猗儺漢書音義張揖曰旖旎猶阿那也)
(以上字當與三十三哿三十四果通為一韻)
五㫖
(古與四紙之半通為一韻)
軌(居洧切)
古音九(詩匏有苦葉二章濟盈不濡軌雉鳴求其牡)太玄經裝次八季仲播軌泣于之道漢王逸
(九思御者迷兮失軌遂踼逹兮邪造與日月兮殊道參同契或臣邪佞行不順軌弦望盈縮乖變㓙咎)
(陳第曰軌音九説文軌从車九聲漢班固幽通賦嬴取威於伯儀兮姜本支乎三趾既仁得其信然兮仰)
天路而同軌始變其音(按易林坤之小畜五範四軌復得饒有陳力就列騶虞悦喜揚雄博士箴昔在)
(文王經啟其軌朂于徳音而思皇多士已先之矣傅毅孝明帝誄正朔永昌冠帯儋耳四方共貫八極同)
(軌則與班固同時)
宄
古音同上(説文宄从宀九聲古文作从又九聲)漢酸棗令劉熊碑貪宄革情宄作究唐李邕歙
(州刺史葉慧明碑追究徃事究作宄)
晷
古音同上(太玄經玄攡故推之以刻參之以晷反覆其序軫轉其道也)説文晷从日咎聲
簋
古音同上(易坎六四樽酒簋貳用缶納約自牖終无咎)詩權輿二章於我乎每食四簋今也每食不
飽(伐木二章於粲洒埽陳饋八簋既有肥牡以速諸舅寧適不來㣲我有咎)説文簋古作匭徐鍇曰
(九聲也又孂从女九聲讀若詩紏紏葛屨)
朹
(同上)
匭
古音同上(説文見上)
氿
古音同上説文氿从水九聲(釋名側出曰氿泉氿軌也流狹而長如車軌也)今常州府宜興縣有
東氿西氿音九以上七字當改入柳韻(漢時人讀九字亦或訛為居洧反史記殷紀魯仲連傳九侯)
(鄂侯徐廣曰九一作鬼正義曰括地志云相州滏陽縣西南五十里有九侯城亦名鬼侯城今按禮記明堂)
(位韓非子難言篇吕氏春秋行論篇竝作鬼侯)
䲊(以水切)
古音他果反(今此字三收於五㫖三十四果部中)當併入果韻
六止
(古與四紙之半及五㫖通為一韻)
七尾
(古與四紙之半及五㫖六止通為一韻)
八語
九麌
(古與八語通為一韻)
十姥
(古與八語九麌通為一韻)
十一薺
(古與四紙之半及五㫖六止七尾通為一韻)
洗(先禮切)
古音銑(易繫辭傳聖人以此洗心劉瓛音悉殄反)禮記月令律中姑洗音素典反左傳定四年闕
鞏姑洗音息典反(史記律書律中姑洗姑洗者言萬物洗生正義曰洗音先典反通典云洗者洗濯)
之義(漢書高帝紀沛公方踞牀令兩女子洗師古曰洗音先典反)英布傳漢王方踞牀洗師古曰洗
音先典反説文洗从水先聲(今此字兩收於十一薺二十七銑部中)當併入銑韻左傳昭元年
(商有姺邳陸徳明音姺字亦有西典西禮二反今在銑韻)
洒
同上(詩新臺二章新臺有洒河水浼浼燕婉之求籧篨不殄)禮記内則屑桂與薑以洒諸上而鹽之
洒徐音西見反(玉藻受一爵而色洒如也洒先典反又西禮反)爾雅釋地望厓洒而高岸洒先典反
晉語銑者寒甚矣註銑猶洒也洒洒寒貌(史記范雎傳羣臣莫不洒然變色易容者徐廣曰洒先典)
反(莊子庚桑楚篇吾洒然異之洒素殄反又悉禮反今本誤作灑)説文洒从水西聲古讀西為先西
聲即先聲玉篇洒先禮先殄二切(按洒與洗同字古人洗字亦或作洒孟子梁惠王願比死者一洒)
(之左傳襄二十一年洒濯其心莊子去皮洒心漢書平帝紀洒心自新萬石君傳身自澣洒武五子傳請)
(收屬吏以湔洒大王宣元六王傳願洒心自改朱博傳馮翊欲洒卿恥貨殖傳質氏以洒削而鼎食竝是)
洗字(當改入銑韻)
十二蟹
(古與四紙之半及五㫖六止七尾十一薺通為一韻)
十三駭
(古與四紙之半及五㫖六止七尾十一薺十二蟹通為一韻)
十四賄
(古與四紙之半及五㫖六止七尾十一薺十二蟹十三駭通為一韻)
浼(武罪切)
古音免詩新臺見洒字下(説文浼汙也从水免聲詩曰河水浼浼孟子曰汝焉能浼我按此則詩與)
(孟子無二音又曰潣水流浼浼貌从水閔聲則又免之旁諧矣)玉篇浼亡旦亡罪二切當改入銑韻
十五海
(古與四紙之半及五㫖六止七尾十一薺十二蟹十三駭十四賄通為一韻)
十六軫
牝(毗忍切)
古音扶履反老子谷神不死是謂玄牝(列子同)大戴禮易本命篇凡地東西為緯南北為經山為
(積徳川為積刑高者為生下者為死丘陵為牡谿谷為牝蜯蛤龜珠與月盈虗)家語同淮南子同
(淮南子兵畧訓所謂天數者左青龍右白虎前朱雀後玄武所謂地利者後生而前死左牡而右牝所謂人事者慶賞)
信而刑罰必動靜時舉錯疾(文子守弱篇為天下牝故能神不死)自然篇天下有始莫知其理唯聖
人能知所以非雌非雄非牡非牝生而不死(太玄經居次八反其几雙其牝几家不㫖)飾次五下言
如水實以天牝(晉郭璞山海經豪彘賛剛鬛之族號曰豪彘毛如攅錐中有激矢厥體兼資自為牡牝)
詩騶虞傳豕牝曰豝徐音扶死反(騋牝三千徐音扶死反)禮記月令游牝于牧徐音扶死反考
(工記車人牝服二柯有參分柯之二牝歩忍反又扶死反)今此字兩收於五㫖十六軫部中按説文
(牝从牛匕聲當音扶履反後人以其通俗不雅而改為毗忍失其本音猶卵本力管反後人轉而音臝烏)
(本丁了反後人轉而音嫋此避俗之曲音非考文之正説也)當削去併入㫖韻
&KR2261;(眉隕切)
古音毎今此字兩收於五㫖十六軫部中(當削去併入㫖韻)
敏
古音同上(詩甫田三章曽孫來止以其婦子饁彼南畆田畯至喜攘其左右嘗其㫖否曽孫不怒農夫)
克敏(生民首章生民如何克禋克祀以弗無子履帝武敏歆攸介攸止載震載夙載生載育時維后稷)
(易林謙之家人恭寛信敏功加四海辟去不祥喜來從母)坎之大畜恭寛信敏履福不殆井之噬
㗐延陵聰敏聽樂太史(漢書叙傳宣之四子淮陽聰敏舅氏籧篨幾䧟大理)蔡邕濟北相崔君夫人
(誄清和有鑠時惟哲母令儀令色爰以資始塞淵其心淑慎其止于母斯勤在子斯敏仰覽篇籍俯釐絲)
枲多材多藝于何不有(郭輔碑辭篤生七子鍾天之祉堂堂四俊碩大婉敏娥娥三妃行追太姒葉葉)
昆嗣福禄茂止(魏何晏景福殿賦其祜伊何宜爾孫子克明克哲克聰克敏永錫難老兆民頼止)嵇
(康琴賦於是器泠弦調心閒手敏觸&KR1290;如志惟意所擬初渉渌水中奏清徵雅昶唐堯終詠㣲子寛明弘)
潤優游躇峙拊弦安歌新聲代起(説文敏从攴每聲)當改入㫖韻周禮玉府牀策策音側美反徐
(側敏反側美側敏同一音也後人不知以為二音而兩注之)
十七準
(古與十六軫通為一韻)
準(之尹切)
古音之水反(晉夏侯湛抵疑意無雅正可準論無片言可採是以頓於鄙劣而莫之能起也)考工記
輈人輈注則利準故書準作水(㮚氏權之然後準之故書準或作水杜子春云當為水)白虎通水之
為言準也釋名水準也準平物也(漢書高祖為人隆準而龍顔服䖍曰準音拙應劭曰隆高也準頰)
(權準也按拙之上聲為之水反而今人呼頰顴猶謂之之水反則李斐文穎訓準為鼻者非矣)當改入
(㫖韻)
鵻(息允切)
古音追説文鵻从鳥隹聲(今此字兩收於六脂十七準部中)當削去併入脂韻
隼
古音之水反(説文鵻祝鳩也本作鵻或从隹一作隼)詩采芑三章鴥彼飛隼與亦集爰止為韻沔水
(一章二章鴥彼飛隼與沔彼流水為韻周禮司尊彞註蜼讀為蛇虺之虺或讀為公用射隼之隼漢書溝洫志鑿離&KR1374;)
(晉灼曰&KR1374;古堆字&KR1374;岸也師古曰音丁回反昔人讀丁為中莖反丁回正讀如錐今人亦謂堆為錐也當改入㫖韻)
十八吻
(古與十六軫十七準通為一韻)
十九隱
(古與十六軫十七準十八吻通為一韻)
巹(居隱切)
古音紀(説文巹从巳丞讀若詩云赤舄巳巳史記滑稽傳帣鞲鞠&KR0957;徐廣曰&KR0957;音其紀反)當改入
(止韻)
二十阮
(古與十六軫十七準十八吻十九隱通為一韻)
二十一混
(古與十六軫十七準十八吻十九隱二十阮通為一韻)
二十二狠
(古與十六軫十七準十八吻十九隱一十阮二十一混通為一韻)
二十三旱
(古與十六軫十七準十八吻十九隱二十阮二十一混二十二狠通為一韻)
二十四緩
古與十六軫十七準十八吻十九隱二十阮二十(一混二十二狠二十三旱通為一韻)
二十五潸
古與十六軫十七準十八吻十九隱二十阮二十(一混二十二狠二十三旱二十四緩通為一韻)
二十六産
(古與十六軫十七準十八吻十九隱二十阮二十一混二十二狠二十三旱二十四緩二十五潸通為一)
(韻)
二十七銑
(古與十六軫十七準十八吻十九隱二十阮二十一混二十二狠二十三旱二十四緩二十五潸二十六)
(産通為一韻)
二十八獮
(古與十六軫十七準十八吻十九隱二十阮二十一混二十二狠二十三旱二十四緩二十五潸二十六)
(産二十七銑通為一韻)
獮(息淺切)
古音璽説文本作&KR3622;从犬璽聲(當改入紙韻其不从玉者當音彌漢王延壽魯靈光殿賦玄熊蚺)
(䗊以齗齗郤負戴而蹲跠齊首目以瞪眄徒脉脉而獮獮)
癬
古音息里反(史記越世家齊與呉疥㿅也㿅即癬字)釋名癬徙也浸淫移徙青徐人謂癬為徙當
(改入止韻詩小雅杕杜三章阮緩銑同用板首章阮旱緩潸諌)
(仙同用)
二十九篠
三十小
(古與二十九篠通為一韻)
鷕(以沼切)
本註闕水切而五㫖部漏此字闕(音引説文以水反闕)又按説文鷕从鳥唯聲正當
(如曽子曰唯之唯後人以舊音以水反訛為以小而徐鉉以唐韻切説文則以為以沼失之逺矣宋杜鎬)
(議唐韻之誤謂偃字不合在闕部闕字不合在經部所以然者揠音軋而軋誤為闕)音淫而淫誤為涇
(以其形而誤其音此以水之為以小亦其類也當改入㫖韻)左傳定十四年則對曰唯不敢忘唯字正
音以水反(説文蓶字从艸唯聲亦音以水切)
三十一巧
(古與二十九篠三十小通為一韻)
三十二晧
(古與二十九篠三十小三十一巧通為一韻)
唐韻正卷八
