唐韻正卷六崑山顧炎武撰
下平聲
十六蒸
矜(居陵切)
古音居銀反(詩菀柳三章有鳥髙飛亦傅于天彼人之心于何其臻曷予靖之居以凶矜)桑柔首章
(菀彼桑柔其下矦甸捋采其劉瘼此下民不殄心憂倉兄塡兮倬彼昊天寧不我矜)魏阮籍大人先生
(傳坐制禮法束縛下民欺愚誑拙藏智自神强者暌眠而凌暴弱者憔悴而事人假廉以成貪内險而外)
(仁罪至不悔過幸遇則自矜馳此以奏除故滔滯而不振)史記陳涉世家鉏耰棘矜索隠曰矜音勤漢
書項籍傳註師古曰矜與&KR1689;同(按矜字見於漢韋玄成戒子孫詩于異卿士非同我心三事惟囏莫我)
(肻矜則入侵韻晉張華女史箴翼翼矜矜福所以興潘岳哀永逝文啟夕兮宵興悲絶緒兮莫承俄龍轜)
(兮門側嗟俟時兮將升㛮姪兮章偟慈姑兮垂矜始入蒸韻)本註曰矛柄也巨巾切字様借為矜憐字
按既云巨巾切則不當入蒸韻矣(十七眞韻&KR1689;字下註曰巨斤切矛柄也又鉏耰也古作矜按此註巨)
斤又誤斤字在二十一殷韻當作巨巾(當改入眞韻)
十七登
(古與十六蒸通為一韻)
能(奴登切)
古音奴來奴代二反(詩賓之初筵二章其湛曰樂各奏爾能賓載手仇室人入又酌彼康爵以奏爾時)
又音肄易繫辭上傳乾以易知坤以簡能(下傳人謀鬼謀百姓與能謀音媒)禮記中庸送往迎來
嘉善而矜不能(楚辭離騷紛吾既有此内美兮又重之以修能扈江蘺與辟芷兮紉秋蘭以為佩王逸)
章句能乃代反(九章思美人登髙吾不説兮入下吾不能固朕形之不服兮然容與而狐疑)大戴禮
(公符篇成王冠辭使王近於民逺於年嗇於時惠於財親賢使能)説苑同家語同老子政善治事
善能動善時夫唯不爭故無尤(管子五輔篇論賢人用有能而民可使治)莊子山木篇東海有鳥焉
名曰意怠其為鳥也翂翂翐翐而佀無能(列子天瑞篇無知也無能也而無不知也而無不能也)荀
(子非十二子篇今之所謂處士者無能而云能者也無知而云知者也)成相篇世之災妬賢能飛廉知
政任惡來(堯授能舜遇時讓賢推德天下治雖有賢聖適不遇世孰知之)韓非子主道篇賢者敕其
材君因而任之故君不窮於能(去其智絶其能下不能意)揚權篇皆用其能上乃無事矜而好能
下之所欺(孤憤篇主利在豪傑使能臣利在朋黨用私)逸周書太子晉解分均天財萬物熙熙非舜
而誰能(淮南子原道訓藏于不敢行于不能恬然無慮動不失時)詮言訓使水流下孰弗能治激而
上之非巧不能(文子道德篇退讓守柔為天下雌立於不敢設於不能)自然篇各得其所與時往來
法度有常及無能(漢司馬相如封禪頌旼旼睦睦君子之)蓋聞其聲今觀其來太玄經親測位
髙事卑德不能也肺附之行不我材也(張衡東京賦左制辟雍右立靈臺因進距衰表賢簡能馮相觀)
祲祈禠禳災(王逸九思乃回朅兮北逝遇神孈兮宴娭欲靜居兮自娛心愁慼兮不能)邊讓章華臺
(賦於是罷女樂墮瑤臺思夏禹之卑宫慕有虞之土階舉英竒於反陋拔髦秀於蓬萊君明哲以知人官)
(隨任而處能百揆時叙庶績咸熙諸矦慕義不召同期繼髙陽之絶軌崇成莊之洪基雖齊桓之一匡豈)
足方於大持(後漢書黃琬傳桓帝時京師謡欲得不能光祿茂才)魏文帝秋胡行朝與佳人期日夕
(殊不來嘉肴不嘗㫖酒停杯寄言飛鳥告余不能俯折蘭英仰結桂枝)阮瑀七哀詩冥冥九泉室漫漫
長夜臺身盡氣力索精魂靡所能(阮籍詠懐詩清露為凝霜華艸成蒿萊誰云君子賢明達安可能)
(晉潘岳射雉賦眄箱籠以揭驕睨驍媒之變態奮勁骹以角搓瞵悍目以㫄睞鶯綺翼而䞓撾灼繡頸而)
衮背鬱軒翥以餘怒思長鳴以效能(潘尼瑇瑁椀賦包神藏智備體兼才髙下斯處水陸皆能文若綺)
波背負蓬萊(贈王元貺詩崑山積瓊玉廣厦構衆材游鱗萃靈沼撫翼希天階膏蘭孰為消濟治由賢)
能(摰虞尚書令箴雖曰聖明必賴良材無曰我智官不仕能)陸機挽歌詩呼子子不聞泣子子不知
(歎息重櫬側念我疇昔時三秋猶足收萬世安可思殉沒身易亾救子非所能)夏矦湛東方朔畫像贊
(若乃逺心曠度贍智宏材倜儻博物觸類多能合變以明算幽贊以知來)郭璞山海經渠渠&KR2490;即聞&KR2113;
(獸䳅鵌鳥贊渠渠致兵&KR2490;即起災䳅鵌辟火物各有能聞&KR2113;之見大風乃來)抱朴子博喻篇瓊艘瑤楫
(無涉川之用金弧玉弦無激矢之能是以介潔而無政事者非撥亂之器儒雅而乏治略者非翼亮之才)
(膚表或不可以論中望貌或不可以核能仲尼佀喪家之狗公旦類朴斲之材咎繇面如䝉倛伊尹形)
(若槁骸龍陽宋朝猶木偶之冠夜光籍孺董鄧猶錦紈之裹塵埃也)隋張公禮龍藏寺碑文西臨天井
(北拒五臺川谷苞異山林育材蘇秦說反樂毅奔來鄒魯媿俗汝潁慙能)今此字四收於十六咍十七
登十九代四十三等部中(按陸氏釋文詩各奏爾能下云徐奴代反又奴來反柔逺能邇下云鄭奴代)
(反禮記禮運聖人耐以天下為一家樂記人不耐無樂樂不耐無形形而不為道不耐無亂鄭註耐古書)
(能字也後世變之此獨存馬穀梁傳成七年非人之所能也本亦作耐左傳襄二十一年與欒盈為公族)
(大夫而不相能能徐音乃代反昭元年居於曠林不相能也能一音奴代反史記吳世家且句踐為人能)
(辛苦漢書髙帝紀耐㠯上請之應劭曰耐音若能食貨志能風與旱鼂錯傳其性能寒其性能暑趙充國)
(傳漢馬不能冬西域傳匈奴常言漢極大然不能飢渴師古竝曰能讀曰耐大戴禮易本命篇食水者善)
(游能寒素問能冬不能夏能夏不能冬又曰能毒者以厚藥靈樞經能春夏不能秋冬能秋冬不能春夏)
(淮南子地形訓食水者善游能寒説苑夫漅陵不能雨揚雄逐貧賦堪寒能暑皆讀作耐詩漸漸之石箋)
(豕之性能水能奴代反本又作耐禮記檀弓註凡棺因能濕之物能音耐管子聾盲喑啞跛躄偏枯握遞)
(不耐自生者論衡出則耐分人君之地耐本作能文選揚雄甘泉賦迺&KR0679;逑索偶皋伊之徒冠倫魁能五)
(臣音乃來反說文忍能也徐曰能音耐是古但有奴來奴代二音來讀如犂則能亦讀如泥又如史記天)
(官書封禪書漢書王莽傳周禮大宗伯司中註三台作三能鄭云古以能為三台字正義曰古者以耐字)
(為今之能字能字為三台之字後世以來廢古耐字以三台之能替耐字之變而為能也又更作三台之)
(字是古今變也是能與台音相近故春秋元命苞謂三能能之為言耐也晉時此音未改江左以降始以)
(方音讀為奴登反而又不可盡沒古人奴來奴代之音故兼收之咍代登三韻後之註釋者於咍韻止云)
(三足鼈而能字始移之登部矣今當削去併入咍代二韻)按能字音奴登反始自宋齊之世後漢書郭
(杜孔張傳贊二蘇勁烈羊賈廉能與朋肱輣為韻梁劉勰文心雕龍章句贊離同合異以盡厥能與恒朋)
騰為韻(廣韻十六咍註云奴來切爾雅謂三足鼈又獸名禹父所化也十九代註云奴代切技能又姓)
(十七登註云奴登切工善也又獸名熊屬足佀鹿亦賢能也)漢書髙帝紀註師古曰能本獸名形佀熊
(足佀鹿為物堅中而彊力故人之有賢材者皆謂之能是能本獸而非鼈也鯀化為黃能亦此獸耳其訓)
(為鼈者唯爾雅鼈三足能漢張衡東京賦用之云能鼈三趾此其一證顧野王玉篇始分為二於奴來反)
(下註云三足鼈奴登反下註云技藝工善姚寛西溪叢語曰唐徐浩越州寳材寺詩云法士多瓌能言異)
(能也黃魯直謂能乃三足鼈言僧佀鼈耳能有二音皆通不必指是鼈也亦引後漢黃琬傳為證今按經)
(傳之文下至魏晉皆作奴來反竝無奴登反者自玉篇相沿之誤而又重以魯直輕薄之譏其變古音而)
惑後學也實甚故詳辯之(唐時古音尚存故陳子昂昭夷子趙氏碣頌昔者元精汩潏陽九滔災大人)
(感生堯禹恢能李翱江州南湖堤銘長堤坦坦植之楊槐架豁飛圯以便去來除險作利非賢不能歌示)
(江人式悦汝懐亦以才能之能而音奴來反不獨季海越州詩也)説文能熊屬足佀鹿从肉㠯聲能獸
(堅中故稱賢能而彊壯稱能傑也臣鉉等曰㠯非聲疑皆象形此因讀能為奴登反故云非聲耳㠯之與)
泥音正相近台字古亦音怡(漢書嚴助傳以保地險而中國之人不能其水土也註能堪也能即耐字)
不必贅解(唐書能元皓董衝釋音能音奴代切)
十八尤
(此韻當分為二)
尤(羽求切)
古音羽其反(詩載馳四章大夫君子無我有尤百爾所思不如我所之)四月四章山有嘉卉矦栗矦
梅廢為殘賊莫知其尤(易賁象傳六四當位疑也匪冦㛰媾終无尤也六五之吉有喜也白賁无咎上)
得志也(剝象傳剝牀以膚切近災也以宫人寵終无尤也君子得輿民所載也)大畜象傳有厲利己
(不犯災也輿説輹中无尤也利有攸往上合志也六四元吉有喜也)蹇象傳往蹇來譽宜待也王臣蹇
蹇終无尤也往蹇來反内喜之也(鼎象傳鼎有實愼所之也我仇有疾終无尤也)旅象傳旅瑣瑣志
窮災也得童僕貞終无尤也(楚辭天問湯出重泉夫何罪尤不勝心伐帝夫誰使桃之)九章惜誦欲
(儃佪以干傑兮恐重患而離尤欲髙飛而逺集兮君罔謂女何之)惜往日信䜛諛之溷濁兮晠氣志而
(過之何貞臣之無罪兮被讟謗而見尤思光景之誠信兮身幽隠而備之)老子見能字下史記秦始
(皇紀之罘東觀刻石文職臣遵分各知所行事無嫌疑黔首改化逺邇同度臨古絶尤常職既定後嗣循)
業長承聖治羣臣嘉德祗誦聖烈請刻之罘(列女傳衛姑定姜頌衛姑定姜送婦作詩恩愛慈惠泣而)
望之數諫獻公得其罪尤聰明逺識麗於文辭(漢劉向九歎遭紛逢凶蹇離尤兮垂文楊采遺將來兮)
(哀余生之不當兮獨䝉毒而逢尤雖謇謇以申志兮君乖差而屏之)太玄經彊測爰聰爰明庶士方
(來也小人彊梁得位益尤也克我彊梁大美無基也)呉越春秋通命達㫖賂往遺來解憂釋患使無所
疑出不忘命入不被尤(許愼説文序知此者稀儻昭所尤庶有達者理而董之)張衡東京賦見下
王逸九思天生我兮當闇時被諑譖兮虛獲尤(蔡邕釋誨天髙地厚跼而蹐之怨豈在明患生不思戰)
戰兢兢必愼厥尤(卻正釋譏虞帝以面從為成孔聖以悦己為尤若子之言良我所思將為吾子論而)
釋之(行止有道啟塞有期我師遺訓不怨不尤委命恭己我又何辭)華陽國志巴人詩語窮乞請期
吏怒反見尤(毛先舒曰論語多聞闕疑愼言其餘則寡尤多見闕殆愼行其餘則寡悔疑與尤為韻殆)
與悔為韻(按尤字自漢東方朔七諫内懐情之潔白兮遭亂世而離尤始與憂為韻)
訧
古音同上(詩綠衣三章綠兮絲兮女所治兮我思古人俾無訧兮)太玄經傒測傒禍介介與禍期也
(禍不禍非厥訧也傒尫之撲終不可治也)
肬
古音同上(楚辭九章惜誦竭忠誠以事君兮反離羣而贅肬忘儇媚以背衆兮待明君其知之)
郵
古音同上(詩賓之初筵四章屢舞僛僛是曰既醉不知其郵)吕氏春秋樂成篇鞸而麛裘投之無郵
裘渠之反(陳第曰郵羽其反古尤郵音義同禮記郵罰麗于事晉語夫郵而效之楚語夫貨馬郵則闕)
(於民漢成帝詔以顯朕郵列子魯之君子迷之郵者)
牛(語求切)
古音疑(易无妄六三无妄之災或繫之牛行人之得邑人之災)詩黍苗二章我任我輦我車我牛我
行既集蓋云歸哉(我將我將我享維羊維牛維天其右之)絲衣絲衣其紑載弁俅俅自堂徂基自羊
(徂牛鼐鼎及鼒按此詩自兕觥其觩以下當别是一韻以古人用牛必入之用柔必入蕭也)左傳成十
七年殺老牛莫之敢尸(楚辭天問恒秉季德焉得夫朴牛何往營班祿不但還來)九章惜往日吕望
(屠於朝歌兮寗戚歌而飯牛不逢湯武與桓繆兮世孰云而知之)招魂土伯九約其角觺觺些敦脄血
(拇逐人駓駓些參目虎首其身若牛些此皆甘人歸來歸來恐自遺災些)史記龜䇿傳今昔壬子宿在
(牽牛河水大㑹鬼神相謀漢正南北江河固期南風新至江使先來)淮南子說林訓見象牙乃知其大
(於牛見虎尾而知其大於狸一節見而百節知也說苑同)獻公之賢欺於驪姬叔孫之知欺於䜿牛
故鄭詹入魯春秋曰佞人來佞人來說苑同(易林履之蠱齊景惑疑為孺子牛)无妄之萃主母貪
饕盜我資財亾失犂牛(頤之遯豶豕童牛害傷不來)大過之復出入無時憂患為災行人失牛利去
不來(大壯之比夷明兆初三旦為災以䜛復歸名曰䜿牛剝亂叔孫餒卒虛丘)按牛字自漢王襃九
(懐歴九曲兮牽牛始與州修游流休悠浮求懤儔怞為韻古辭西門行飲醇酒炙肥牛與憂為韻)陳第
(曰牛古讀疑疑又讀牛周書逸詩馬之剛矣轡之柔矣馬亦不剛轡亦不柔志氣麃麃取與不疑賈誼鵩)
(賦德人無累知命不憂細故蔕芥何足以疑愚按易傳疑字甚多無與柔憂韻者當繇方音之互轉不可)
以為據也(三略故士可下而不可驕將可樂而不可憂謀可深而不可疑亦與鵩賦同)
丘(去鳩切)
古音去其反易渙六四渙有丘匪夷所思(詩載馳三章見莔字下丘懐之三字隔句為韻)氓首章
(氓之蚩蚩抱布貿絲匪來貿絲來即我謀送子涉淇至于頓丘匪我愆期子無良媒將子無怒秋以為期)
(巷伯七章楊園之道猗于畝丘寺人孟子作為此詩凡百君子敬而聽之)左傳僖十五年史蘇之占
(為雷為火為嬴敗姬車脫其輻火焚其旗不利行師敗于宗丘)楚辭九章哀郢曼余目以流觀兮冀壹
(反之何時鳥飛反故鄉兮狐死必首丘信非吾罪而棄逐兮何日夜而忘之)戰國䇿齊嬰兒謡大冠若
箕修劔拄頤攻狄不能下壘于梧丘說苑同(易林履之巽蹇驢不材駿驥失時筋勞力盡疲于沙丘)
大壯之比見上(太玄經養次三糞以肥丘育厥根荄)按丘字自漢王褎九懐飛翔兮靈丘始與蕭
(條蜩嗥留為韻揚雄反離騷覽四荒而顧懐兮奚必云女彼髙丘與流為韻班彪游居賦建封禪於岱宗)
(瘞玄玉於此丘與流僚為韻以後馮衍顯志賦張衡歸田賦邊讓章華臺賦無不讀為去鳩反矣)
紑(匹尤甫鳩二切)
古音匹之反(詩絲衣見上)
龜(居求反)
(今此字兩收於五支十八尤韻中)
不(甫鳩切)
(古㔻字詩文王有周不顯帝命不時凡周之士不顯亦世大明造舟為梁不顯其光崧髙不顯申伯韓奕)
(八鸞鏘鏘不顯其光清廟不顯不承無斁于人斯烈文不顯惟德百辟其刑之執競不顯成康上帝是皇)
(皆㔻字集古錄考古愽古二圖所載齊侯鎛鐘銘不顯穆公之孫不顯皇祖遲父鐘銘用昭乃穆不顯龍)
(光寅簋對揚天子不顯休牧敦敢對揚王不顯休秦昭和鐘銘不顯朕皇祖受天命詛楚文不顯大神巫)
咸皆以㔻字作不是其證也(陸深曰詩有周不顯帝命不時毛氏曰不顯顯也不時時也朱子集傳因)
(之不字當是㔻字清廟之不顯不承即書之㔻顯㔻承)楊愼曰古地名多有不字如春秋之不羹華不
(注史之不周不美不耐山海經之不津不庭不其或曰不即㔻也詩不顯惟德不戢不難皆讀作㔻按山)
(海經有不姜不咸不句不死不距皆山名用修所引未盡)左傳襄十年生秦㔻兹一本作不兹漢石
(經尚書立政篇丕丕基作其又不其令董恢君闕不字作則知不其讀為㔻基也)梁陶弘景許
長史舊館壇碑下邳太守作下祁(又按古人發聲之字多作不爾雅釋魚左倪不類右倪不若疏不發)
(聲也禮記射義幼壯孝弟耆耋好禮不從流俗修身以俟死者不在此位也好學不倦好禮不變旄期稱)
道不亂者不在此位也當亦發聲之辭(又按說文㔻大也从一不聲漢石經尚書及山陽太守祝睦碑)
(涼州刺史魏元㔻碑梁相費汎碑趙相劉衡碑㔻字皆作蓋一在不字之中間也)又按春秋僖十一
(年晉殺其大夫㔻鄭父三傳皆從十左傳中凡㔻字皆从十三國志魏文帝代漢大帝問羣臣曰㔻以盛)
(年即位恐孤不能及之羣臣未對闞澤曰不及十年㔻其沒矣帝問何以知之澤曰以字言之不十為㔻)
(㔻果七年卒晉哀帝亦名㔻淳化帖載帝書亦作㔻説文云从一者即从十之異辭也後人以一字移於)
不字之下而闞澤之言遂不可解矣(後漢書耿秉傳太醫令吉㔻㔻或作本)按㔻字以中丨直貫下
(而加一橫其間故謂之不十猶千字从人从十亦以中丨直貫下而加一橫其間皆古人省筆之法也)
(按不字見於經者止有㔻趺二音㔻音見上跌音則常棣鄂不韡韡箋云不當作柎柎鄂足也古聲不柎)
(同是也晉以下則轉而為府鳩反又轉而為方九反漢陌上桑詩使君從南來五馬立踟蹰使君遣吏往)
(問是誰家姝秦氏有好女自名為羅敷羅敷年㡬何二十尚不足十五頗有餘使君謝羅敷寧可共載不)
(羅敷前致辭使君一何愚使君自有婦羅敷自有夫隴西行天上何所有歴歴種白榆桂樹夾道生青龍)
(對道隅鳯凰鳴啾啾一母將九雛顧視世間人為樂甚獨殊好婦出迎客顔色正敷愉伸腰再拜跪問客)
(平安不請客北堂上坐客氊氍毹清白各異樽酒上正華疏二詩竝是趺音晉陶潛酬劉柴桑詩新葵鬱)
(北牖嘉穟養南疇今我不為樂知有來嵗不游斜川詩提壺接賓旅引滿更獻酬未知從今去當復如此)
(不宋鮑照松栢篇孝子撫墳號父子知來不欲還心依戀欲見絶無由南齊釋寳月估客樂大艑珂峩頭)
(何處發揚州借問艑上郎見儂所歡不則讀為府鳩反矣)晉書束晢傳汲郡人不凖盜發魏襄王墓何
超音義不甫鳩反姓也(焦竑曰濟南之華不注山呉興之餘不溪皆作趺音讀)
裘(巨鳩切)
古音渠之反(詩終南首章終南何有有條有梅君子至止錦衣狐裘顔如渥丹其君也哉)七月四章
取彼狐狸為公子裘(大東四章舟人之子熊羆是裘私人之子百僚是試)左傳襄四年國人誦之曰
臧之狐裘敗我於狐駘(禮記樂記良冶之子必學為裘良弓之子必學為箕)列子同吕氏春秋見
上(淮南子齊俗訓夫以一世之變欲以耦化應時譬猶冬被葛而夏被裘)列女傳臧文仲書曰斂小
器投諸台食獵犬組羊裘琴之合甚思之(易林大過之困送我貂裘與福載來)按裘字自魏文帝善
(哉行䇿我良馬被我輕裘始與憂為韻)
仇
古音同上(詩兔罝二章肅肅兔罝施于中逵赳赳武夫公矦好仇)賓之初筵見能字下史記吕后
(紀趙幽王友歌為王而餓死兮誰者憐之吕氏絶理兮託天報仇)龜䇿傳江河必怒務求報仇自以為
(侵因神與謀淫雨不霽水不可治若為枯旱風而揚埃蝗蟲暴生百姓失時王行仁義其罰必來)易夬
九三壯于頄蜀才本作仇(按仇字詩有二音兔罝韻逵秦無衣韻袍楚辭九章惜誦吾誼先君而後身)
(兮羌衆人之所仇也與讐為韻急就篇受賕枉法忿怒仇與曹聊流膠牢號求畱為韻漢張衡東京賦今)
(公子苟好勦民以媮樂忘民怨之為仇也與憂為韻秦嘉述昬詩戰戰兢兢懼德不仇與由為韻魏王粲)
(登樓賦實顯敞而寡仇與憂洲流丘疇畱為韻贈文叔良詩尚哉君子異于他仇與流為韻陳思王七啟)
(望雲際兮有好仇與由修愁為韻節游賦行觴爵於好仇與驑儔游憂舟流愁為韻晉陸雲九愍獸悲號)
(以命旅鳥狂顧而鳴仇與流疇求為韻張敏頭責子羽文我視子如仇與讐憂為韻至漢邊讓章華臺賦)
(爾乃攜窈窕從好仇徑肉林登糟丘則以仇丘二字與流舟憂為韻)
俅
古音同上(詩絲衣見上)
罘(縛謀切)
古音扶之反(史記秦始皇紀之罘東觀刻石文見上)三秦記漢武帝栢梁臺詩帝曰日月星辰和四
(時梁王曰驂駕駟馬從梁來大司馬曰郡國士馬羽林材丞相曰總領天下誠難治大將軍曰和撫四夷)
(不易哉御史大夫曰刀筆之吏臣執之太常曰撞鐘伐鼔聲中詩宗正曰宗室廣大日益滋衛尉曰周衛)
(交㦸禁不時光禄勲曰總領從官栢梁臺廷尉曰平理清讞決嫌疑太僕曰修飭車馬待駕來大鴻臚曰)
(郡國吏功差次之少府曰乗與御物主治之大司農曰陳粟萬石揚㠯箕執金吾曰徼道宫下隨討治左)
(馮翊曰三輔盜賊天下危右扶風曰盜阻南山為民災京兆尹曰外家公主不可治詹事曰椒房率更領)
(其材典屬國曰蠻夷朝賀常舍其將作大匠曰柱枅欂櫨相枝持大官令曰枇杷橘栗桃李梅上林令曰)
(走狗逐兔張罝罘郭舍人曰齧妃女脣甘如飴東方朔曰迫窘詰屈㡬窮哉)漢揚雄羽獵賦荷垂天之
畢張竟壄之罘靡日月之朱竿曳彗星之飛旗(放雉兎收罝罘糜鹿蒭蕘與百姓共之)張衡東京賦
(故相如壯上林之觀揚雄騁羽獵之辭雖系以頽牆塡壍亂以收罝解罘卒無補於風規祗以昭其愆尤)
(臣濟奓以陵君忘經國之長基故圅谷擊柝於東西朝顚覆而莫持)魏陳思王七啟於是磎塡谷塞榛
(藪平夷緣山置罝彌野張罘下無漏跡上無逸飛鳥集獸屯然後㑹圍)漢武帝栢梁臺詩首用時字羣
(臣屬和無出韻者上林令走狗逐兔張罝罘後人不通音者謬改為罘罝近又或改為罘罳可笑考秦簡)
(王詩體所載正作罝罘)
謀(莫矦切)
古音媒(詩泉水首章毖彼泉水亦流于淇有懐于衛靡日不思孌彼諸姬聊與之謀)氓首章見上
(皇皇者華三章我馬維騏六轡如絲載馳載驅周爰咨謀)十月之交五章抑此皇父豈曰不時胡為我
(作不即我謀徹我牆屋田卒汙萊曰予不戕禮則然矣)小旻見上聲否字下巷伯二章哆兮侈兮成
是南箕彼譖人者誰適與謀(緜三章周原膴膴堇荼如飴爰始爰謀爰契我龜曰止曰時築室于兹)
(文王有聲八章豐水有芑武王豈不仕詒厥孫謀以燕翼子)抑十二章於乎小子告爾舊止聽用我謀
庶無大悔易繫辭下傳見能字下(左傳僖二十八年聽輿人之誦曰原田每每舍其舊而新是謀)
(哀五年萊人歌景公死乎不與埋三軍之士兮不與謀師乎師乎何黨之乎)楚辭天問浞娶純狐眩妻
爰謀何羿之射革而交吞揆之(老子其安易持其未兆易謀)不召而自來繟然而善謀管子霸言
篇智者善謀不如當時(心術上篇紛乎其若亂靜之而自治强不能徧立智不能盡謀)内業篇春秋
(冬夏天之時也山陵川谷地之枝也喜怒取予人之謀也)勿引勿推福將自歸彼道自來可藉與謀
(版法解篇與天下同利者天下持之擅天下之利者天下謀之)莊子刻意篇不思慮不豫謀光矣而不
耀信矣而不期(知北游篇形若槁骸心若死灰眞其實知不以故自持媒媒晦晦無心而不可與謀)
淮南子道應訓同(荀子成相篇知不用愚者謀前車既覆後未知更何覺時)請牧祺明有基主好論
議必善謀五聽修領莫不理續主執持(吕氏春秋壹行篇夫不可知盜不與期賊不與謀)求人篇賢
者所聚天地不壊鬼神不害人事不謀(任地篇天下時地生財不與民謀)素問隂陽别論别於陽者
(知病忌時别於隂者知死生之期謹熟隂陽無與衆謀)司馬法定爵篇進退無疑見敵無謀逸周書
(大武解一鼓走疑二備從來三佐軍舉旗四采虞人謀五後動撚之)六韜發啟篇天道無殃不可先倡
(人道無災不可先謀必見天殃又見人災乃可以謀)鬼谷子抵巇篇世無可抵則深隠而待時有可抵
則為之謀(漢賈誼鵩賦天不可與慮兮道不可與謀遲速有命兮鳥識其時)嚴忌哀時命夜炯炯而
(不寐兮懐隠憂而歴兹心鬱鬱而無告兮衆孰可與深謀欿愁悴而委惰兮老冉冉而逮之)史記李斯
傳時乎時乎間不及謀贏糧躍馬惟恐後時(龜䇿傳見上)淮南子主術訓清靜無為則天與之時廉
儉守節則地生之財處愚稱德則聖人為之謀(道應訓周伯昌行仁義而善謀太子發勇敢而不疑中)
子旦恭儉而知時(汜論訓徐偃王知仁義而不知時大夫種知忠而不知謀)詮言訓不豫謀不棄時
與天為期文子同(兵略訓故所鄉非所之也所見非所謀也)説林訓與死者同病難為良醫與亾
國同道難與為謀文子同(見之明白處之如玉石見之闇晦必留其謀)文子同尸子孔子云誦
詩讀書與古人居讀書誦詩與古人謀(鹽鐡論孔子曰不通於論者難於言治道不同者不相與謀)
(王裦九懐思堯舜兮襲興幸咎繇兮獲謀悲九州兮靡君撫軾歎兮作詩)説苑權謀篇吾聞病之將死
也不可為良醫國之將亾也不可為計謀(文子同)將將之臺窅窅其謀我言而不當諸矦伐之談
叢篇五聖之謀不如逢時(反質篇信鬼神者失謀信日者失時)列女傳晉文齊姜頌齊姜公正言行
(不怠勸勉晉文反國無疑公子不聽姜與犯謀醉而載之卒成霸基)太玄經斷測斷心滅斧内自治也
冥斷否中心疑也決其聾&KR3583;利有謀也(彊測彊中否貞不可與謀也鳯鳥于飛君子得時也柱不中不)
能正基也玄衝進多謀積多財(玄攡律則成物歴則編時律歴交道聖人以謀)揚雄廷尉箴穆王
耄荒甫矦伊謀五刑訓天周以阜基(越絶書請糴内傳臣聞春日將至百艸從時君王動大事羣臣竭)
力以佐謀(德序外傳記身死不為醫邦亾不為謀還自遺災)春秋命歴序以文命者七九而衰以武
興者六八而謀魏李康運命論引之同(論語比考䜟一曰河圖將來告帝期二曰河圖將來告帝謀)
(吳越春秋臣聞君子俟時計不數謀死不被疑内不自欺)參同契古今道由一對談吐所謀學者加
勉力留念深思惟至要言甚露昭昭不我欺(張衡思玄賦結精逺游使心攜迴志朅來從玄謀獲我所)
求夫何思(七辯在我聖皇躬勞至思參天兩地匪怠厥司率由舊章遵彼前謀正邪理謬靡有所疑)
(風俗通孔子曰雖明天子熒惑必謀禍福之徵愼察用之)漢冀州從事張表碑文天挺留矦應期佐治
與漢龍興誕發神謀(成陽靈臺碑文朝闕克省帝納其謀嵗以春秋奉大牢祠)魏嵇康太師箴故殷
卒不道首綴素旗周胡敗度彘人是謀(抱朴子博喻篇郢人美下里之淫鼃而薄六莖之和音庸夫好)
(悦耳之華譽而惡利行之良規故宋玉舍其延靈之精聲智士招其獨見之逺謀)説文媒謀也謀合二
姓也(韻補謀謨杯切周禮媒氏註媒之言謀也謀合異類使和成者)按謀字自魏文帝煌煌京雒行
(賢矣陳軫忠而有謀始與救為韻以上字當與五支之半及六脂七之通為一韻)
憂(於求切)
(詩泉水四章思須與漕我心悠悠駕言出游以寫我憂)載馳首章驅馬悠悠言至于漕大夫跋渉我心
則憂兔爰見罦字下(蟋蟀三章蟋蟀在堂役車其休今我不樂日月其慆無已太康職思其憂好樂)
無荒良士休休唐揚之水見入聲鵠字下(角弓八章雨雪浮浮見睍曰流如蠻如髦我是用憂)民
勞見下(易乾文言是故居上位而不驕在下位而不憂)左傳哀二十一年齊人歌見入聲覺字下
(楚辭九歌山鬼風颯颯兮木蕭蕭思公子兮徒離憂)三略故士可下而不可驕將可樂而不可憂易
(林屯之渙道路辟除南至東遼衛子善辭使國無憂)比之否失意懐憂如幽狴牢之大壯適戍失期
患生無聊懼以發憂開藏閉塞邦國窮愁(復之遯見下)大畜之遯大尾小腰重不可摇棟橈榱壊臣
為君憂(大壯之晉鄭國䜛多數被楚憂征夫愁苦民困無聊)萃之大過亂頭多憂搔蝨生愁膳夫仲
年使我無聊(困之益童女無媒不利動搖安其室廬傳母何憂)歸妹之大有見下節之乾虎豹怒
咆愼戒外憂上下俱搔士民無聊(家語子路初見篇樂之方至樂而勿驕患之將至思而勿憂)此以
(下所引書但證其與蕭宵肴豪同用者他不備引)
優
(禮記深衣要縫半下註要或為優)
麀
(說文䥝从金麀聲於刀切)
耰
(梁武帝籍田詩寅賓始出日律中方星鳥千畝土膏紫萬頃陂色縹嚴駕佇霞昕裛露逗光曉啟行天猶)
(暗伐鼔地未悄蒼龍發蟠蜿青旂引窈窕仁化洽孩蟲德令禁胎夭耕籍乗月映遺滯指秋杪年豐廉讓)
(多嵗薄禮節少公卿秉耒耜庶甿荷鉏耰一人慙百王三推先億兆)
摎(力求切)
(今此字兩收於五肴十八尤部中)
畱
(楚辭離騷時繽紛以變易兮又何可以淹畱蘭芷變而不芳兮荃蕙化而為茅)漢淮南小山招隠士猨
狖羣嘯兮虎豹嗥攀援桂枝兮聊淹畱(攀援桂枝兮聊淹畱虎豹鬭兮熊羆咆禽獸駭兮亾其曹王孫)
兮歸來山中兮不可以久畱(司馬相如大人賦世有大人兮在于中州宅彌萬里兮曾不足以少畱悲)
(世俗之迫隘兮朅輕舉而逺游乗絳幡之素蜺兮載雲氣而上浮建格澤之修竿兮總光燿之采旄垂旬)
(始以為幓兮曳彗星而為髾掉指橋以偃蹇兮又猗抳以招搖㩜欃槍以為旌兮靡屈虹而為綢紅杳眇)
以玄湣兮猋風涌而雲浮(史記滑稽傳男女雜坐行酒稽畱六博投壺相引為曹)王襃九懐望谿兮
滃鬱熊羆兮呴嗥唐虞兮不存何故兮久畱(急就篇輒覺沒入檄報畱通章皆用豪韻)吳越春秋不
仁者逃其仁者畱(晉左思吳都賦綸組紫絳食葛香茅石帆水松東風扶畱)楊方合歡詩衣用雙絲
綫寢共無縫綯子靖我不動子游我無畱(釋名畱牢也)詩正義引春秋元命苞之為言畱也按
(畱字又與丣通史記律書濁北至于畱畱者言陽氣之稽畱也故曰畱八月也索隠曰畱即丣也丣古文)
(酉字漢書律歴志畱孰於酉)
流
詩角弓見上常武五章如山之苞如川之流(楚辭九章惜往日臨沅湘之玄淵兮遂自忍而沈流卒)
沒身而絶名兮惜廱君之不昭(宋玉髙唐賦見下)急就篇縳束脱漏亾命流易林萃之師家在海
隅繞旋深流伯氏難行無木以超(太玄經達次三蒼木維流厥美可以達于瓜苞)漢班彪冀川賦徧
(五嶽與四瀆兮觀滄海以周流鄙臣恨不及事兮陪後乗之下僚)班固幽通賦妣聆呱而劾石兮許相
理而鞠條道混成而自然兮術同原而分流(張衡思玄賦仰矯首以遙望兮魂敞惘而無儔逼區中之)
(隘陋兮將北渡而宣游行積冰之皚皚兮清泉沍而不流寒風淒其永至兮拂穹岫之騷騷玄武縮于殻)
(中兮騰蛇蜿而自糾魚矜鱗而并凌兮鳥登木而失條坐太隂之屏室兮慨含欷而增愁怨髙陽之相寓)
(兮㑋顓頊而宅幽庸織路於四裔兮斯與彼其何瘳望寒門之絶垠兮縱余&KR1303;乎不周)王逸九思令尹
兮謷謷羣司兮譨譨哀哉兮淈淈上下兮同流(邯鄲淳曹娥碑翩翩孝女載沈載浮或泊洲渚或在中)
流或趨湍瀨或逐波濤(魏嵇康琴賦爾乃顚波奔突狂赴爭流觸巖觝隈鬱怒彪休洶涌騰薄奮沫揚)
(濤瀄汩澎湃䖤蟺相糾放肆大川濟乎中州安迴徐邁寂爾長浮)劉劭趙都賦擊靈鼔鳴籟簫乗素波
鏡清流(晉木華海賦魚則横海之鯨突杌孤游戛巖㟼偃髙濤茹鱗甲吞龍舟噏波則洪連踧蹜吹涝)
則百川倒流(顧愷之觀濤賦臨浙江以北眷壯滄海之宏流水無涯而合岸山孤映而若浮既藏珍而)
(納景且激波而揚濤)
駵
(漢書地理志華聊綠耳之乗聊即駵字)
疁
(通鑑註上疁村在寧海西北四十餘里今謂之上寮山)
瀏
(魏文帝述征賦伐靈鼔之硼隠兮建長旗之飄颻曜甲卒之晧旰兮馳萬騎之瀏瀏)
憀
(今此字兩收於三宵十八尤部中)
懰
(詩月出二章月出皓兮佼人懰兮舒懮受兮勞心慅兮)
秋(七由切)
詩采葛二章彼采蕭兮一日不見如三秋兮(易林復之遯仲冬兼秋鳥散飲憂困於米食數驚鸇鵰)
(魏甄后塘上行出亦復苦愁入亦復苦愁邊地多悲風樹木何蕭蕭今日樂相樂延年夀千秋)晉陸機
詩見下(鄭曼季荅陸士龍詩陟彼南山言采其蕭樂只君子邦家之翹克茂厥猶輶德是收聊道以儉)
廣愛以周嗟我懐人永好千秋(説文本作秌从禾省聲音焦)楊愼曰秋音鍬漢揚雄羽獵賦秋
(秋蹌蹌入西園切神光蕭該音七遙反又荀子解蔽篇引逸詩曰鳯凰秋秋其翼若干其聲若簫秋與簫)
(為韻是其證也)
篍
今此字三收於四宵十八尤三十五笑部中(楊愼曰今南方屯戍之處曰哨蓋吹篍以警守也)
萩
(春秋文九年楚子使椒來聘穀梁傳作萩子遙反又子小反或作菽)玉篇萩且畱反又七肖反
楸
(楚辭九辯見上)
湫
平聲音椒左傳楚椒舉國語作湫舉(史記伍子胥傳敗越于夫湫湫音椒)
上聲則子小反(左傳莊十九年還及湫閔元年齊仲孫湫來省難成十八年王湫奔萊襄六年王湫帥)
(師昭元年勿使有所壅閉湫底三年湫隘囂塵十二年恤恤乎湫乎攸乎十三年子服湫從竝音子小反)
(徐音秋釋文按子服湫又作子服椒史記越世家敗之夫椒索隠曰椒本又作湫音酒小反伍子胥傳作)
夫湫左傳楚椒舉國語作湫舉(史記封禪書湫淵祠朝那索隠曰湫音子小反又音子由反漢書蘇林)
音蔣蓼反(今此字四收於十八尤二十九篠四十四有部中)
鰍
亦作鰌(易林同人之益巨蛇大鰌戰於國郊君遂走逃)
猶(以周切)
(詩小星二章嘒彼小星維參與肅肅宵征抱衾與裯實命不猶)采芑見下斯千首章如竹苞矣如
松茂矣兄及弟矣式相好矣無相猶矣(小旻見上聲咎字下)鼔鐘三章鼓鐘伐鼛淮有三洲憂心且
妯淑人君子其德不猶(白華二章英英白雲露彼菅茅天步艱難之子不猶)禮記禮器引詩云匪革
(其猶聿追來孝檀弓人喜則斯陶陶斯咏咏斯猶鄭氏曰猶當為搖搖謂身動搖也秦人猶搖聲相近爾)
雅註猶即繇也古今字耳(古時猶與搖同一音故玉篇遙字又音弋周切)
悠
詩泉水載馳竝見上(楚辭大招東有大海溺水浟浟只螭龍竝流上下悠悠只霧雨淫淫白皓膠只魂)
乎無東湯谷&KR1254;寥只(漢王襃九懐將息兮蘭皋失志兮悠悠蒶藴兮黴黧思君兮無聊身去兮意存愴)
恨兮懐愁(王逸九思倚此兮巖穴永思兮窈悠嗟懐兮眩惑用志兮不昭)説苑辨物篇引詩悠悠我
(思作遙遙)
油
(史記宋世家箕子歌麥秀漸漸兮禾黍油油彼狡童兮不與我好兮)
攸
(説文條鋚絛皆以攸得聲)
由
(禮記禮運鬼神以為徒故事可守也五行以為質故事可復也禮義以為器故事行有考也人情以為田)
故人以為奥也四靈以為畜故飲食有由也(楚辭九章惜往日見幽字下)張弨曰説文無由即甹古
(文省也今作兩字矣)
浟
(楚辭大招見上)
游
俗作遊詩泉水見上(江漢首章江漢浮浮武夫滔滔匪安匪游淮夷來求)常武三章匪紹匪游徐
方繹騷宋玉髙唐賦見下(漢司馬相如大人賦見上)淮南子原道訓循天者與道游者也隨人者
與俗交者也文子同(人間訓知天而不知人則無以與俗交知人而不知天則無以與道游)文子
同(易林歸妹之大有依宵夜遊與君相遭除解煩惑使心不憂)王逸九思心煩憒兮意無聊嚴載駕
兮出戲遊周八極兮歴九州(張衡思玄賦見上晉木華海賦見上)張弨曰游从㫃汓聲破體作游
(又因古文譌作遊諸書正俗各出分屬二意非是)
繇
書禹貢厥草惟繇厥木惟條(揚雄大司農箴見下)詩民勞箋繇役煩多繇本亦作徭禮記檀弓註
謂時繇役繇本亦作徭(王制註不給其繇役繇本亦作徭)雜記下註謂給繇役繇本亦作徭史記
吳太伯世家子周繇立正義曰繇音遙又音由(蘇秦傳二日而莫不盡繇索隠曰音搖搖動也)東越
傳繇君丑索隠曰繇音搖(漢書髙帝紀髙祖常繇咸陽師古曰繇讀曰徭古通用字凡漢書徭字皆作)
繇(楊愼曰繇音搖古尚書皋陶作咎繇周禮追師註步搖作步繇)
揄
(詩生民七章或舂或揄或簸或蹂釋之叟叟烝之浮浮按此字不當从兪依周禮作抌為是)禮記玉藻
夫人揄狄註揄讀為搖(雜記上夫人税衣揄狄揄音遙)喪大記揄絞揄音遙
啾(即由切)
(漢淮南小山招隠士嵗暮兮不自聊蟪蛄鳴兮啾啾)
酋(自秋切)
(釋名曹酋也)
&KR1636;
周禮註稻醴清&KR1636;音糟沈子由反(今此字兩收於六豪十八尤部中)
脩(息流切)
(詩中谷有蓷二章中谷有蓷暵其脩矣有女仳離條其歗矣條其歗矣遇人之不淑矣歗音蕭淑音人遙)
反吕氏春秋辨土篇寒則雕熱則脩(詩鴟鴞予尾翛翛唐石經作脩脩)
修
漢王襃九懐見下(邯鄲淳曹娥碑辭何者大國防禮自修豈況庶賤露屋艸茅)晉陸雲夏府君誄見
(下)
抽(丑鳩切)
(詩清人三章清人在軸駟介陶陶左旋右抽中軍作好説文作左旋右搯土刀切)晉嵇康思親詩奈何
(愁兮愁無聊恒惻惻兮心若抽)
瘳
(詩風雨二章風雨瀟瀟雞鳴膠膠既見君子云何不瘳)漢揚雄大司農箴秦收太半二世不瘳泣血之
求海内無聊農臣司均敢告執繇(張衡思玄賦見上)
妯
(詩鼔鐘見上)
周(職流切)
(詩下泉二章冽彼下泉浸彼苞蕭愾我寤歎念彼京周)易林噬嗑之巽東家殺牛汙臭腥臊神皆西顧
命絶衰周(漢杜篤呉漢誄堯隆稷契舜嘉皋陶伊尹左殷吕尚翼周)張衡思玄賦見上李尤辟雍
賦見下(晉陸雲夏府君誄文武未墜君惟克修百行殊揆君望斯周栖儀初九戢翼洪條瓊輝四灼景)
問綢繆贈顧驃騎詩見幽字下(鄭曼季荅陸士龍詩見上)白虎通四十五日不周風至不周者不
交也春秋考異郵同(山海經周僥國一名憔僥國國語作僬僥)説文調蜩雕彫琱啁皆以周得聲
州
(左傳襄四年虞人之箴曰芒芒禹迹畫為九州經啟九道民有寢廟獸有茂草各有攸處德用不擾在帝)
夷羿冒于原獸忘其國恤而思其麀牡(漢司馬相如大人賦見上)王裦九懐林不容兮鳴蜩余何畱
兮中州陶嘉月兮總轡搴玉英兮自修(揚雄豫州牧箴夏宅九州至於季世放于南巢)王逸九思見
上(魏嵇康琴賦見上)
洲
詩鼔鍾見上(張弨曰州為重川本洲渚字後人加水以别州縣經典亦承其譌也)
舟
詩篤公劉二章何以舟之維玉及瑤鞞琫容刀(晉木華海賦見上)考工記刮摩之工玉楖雕矢磬註
故書雕或為舟(説文朝从倝舟聲)
輖
(考工記註摰輖也輖音周又音弔)
讎(市流切)
(詩采芑四章蠢爾蠻荆大邦為讎方叔元老克壯其猶方叔率止執訊獲醜)抑六章無言不讎無德不
(報)
醻
(詩彤弓三章彤弓弨兮受言櫜之我有嘉賓中心好之鐘鼔既設一朝醻之)瓠葉四章有兔斯首燔之
(炮之君子有酒酌言醻之)
魗
(詩遵大路二章遵大路兮摻執子之手兮無我魗兮不寁好也)
柔(耳由切)
(詩桑扈四章兕觥其觩㫖酒思柔彼交匪敖萬福來求)絲衣兕觥其觩㫖酒思柔不吳不敖胡考之休
(説文猱从犬柔聲)
收(式州切)
(晉陸機詩恢恢天網飛沈星收爰兹下臣騰光清霄)鄭曼季荅陸士龍詩見上
鳩(居求切)
(宋玉髙唐賦薄艸靡靡聯延夭夭越香掩掩衆雀嗷嗷雌雄相失哀鳴相號王雎鸝黃正冥楚鳩姊歸思)
(婦垂雞髙巢其鳴喈喈當年遨遊更唱迭和赴曲隨流)莊子音義滑鳩一名滑雕水經註發鳩山淮
(南子謂之發苞山)
㽱
(今此字三收於十八尤二十幽三十一巧部中)
朻
(爾雅釋本下句曰朻上句曰喬)
丩
(説文訆皆以丩得聲)
&KR0679;(所鳩切)
(亦作搜莊子景曰搜搜也搜音素口反又素刀反又音蕭越王子搜音素羔反)
(左傳文十一年鄋瞞侵宋鄋所求反一音先牢反)
愁士尤切(當作士猶)
(楚辭九章悲回風憐思心之不可懲兮證此言之不可聊寧溘死而流亾兮不忍此心之常愁)戰國䇿
蘇秦説秦惠王上下相愁民無所聊(漢書景十三王傳廣川王去歌愁莫愁生無聊)王襃九懐見上
(易林乾之噬嗑堅冰黃鳥常哀悲愁不見甘粒但見藜蒿數驚鷙鳥為我心憂)比之大壯適戍失期
患生無聊懼以發憂開藏閉塞邦國窮愁(萃之大過見上)劉向九歎白露紛紛以塗塗兮秋風瀏瀏
以蕭蕭身永流而不還兮魂長逝而常愁(張衡思玄賦見上)魏甄后塘上行見上道藏詩椿齡會
(足衰劫往豈足遼虛刀揮至空鄙滯五神愁)
休許尤切(當作許猶)
詩蟋蟀桑扈竝見上(民勞二章民亦勞止汔可小休惠此中國以為民逑無縱詭隨以謹惽怓式遏冦)
虐無俾民憂無棄爾勞以為王休(江漢六章虎拜稽首對揚王休作召公考天子萬壽首休考壽同為)
一韻絲衣見上(淮南子修務訓達略天地察分秋毫稱譽葉語至今不休)易林鼎之困登高望家
役事未休王事靡盬不得逍遙(魏嵇康琴賦見上)晉陸機演連珠臣聞傾耳求音眡憂聽苦澄心徇
(物形逸神勞是以天殊其數雖同方不能分其慼理塞其通則竝質不能共其休)陸雲贈奚世都詩善
(問伊何惠音孔韶肇允衡門翻飛宰朝肅雍芳林芬響凌霄穆矣和風育爾清休)贈鄭曼季詩鸞栖高
(岡耳想雲韶拊翼墜夕和鳴興朝我之思之言懐其休)
髤
(史記貨殖傳木器髤者千枚徐廣曰髤音休正義曰又音許昭反)漢書外戚傳殿上髤漆師古曰髤音
(許求反又音許昭反)
囚(佀由切)
詩泮水五章淑問如皋陶在泮獻囚(易林遯之既濟鎡基逢時稷契皋陶貞良得願微子解囚)
慒
(本註又在交切今三肴部不收)
儔(直由切)
(漢王褎九懐泱莽莽兮究志懼吾心兮懤懤步余馬兮飛柱覽可與兮匹儔)張衡思玄賦見上邯鄲
(淳曹娥碑辭或有剋面引鏡𠢐耳用刀坐臺待水抱樹而燒於戲孝女德茂此儔)魏劉楨魯都賦晝藏
宵行俯仰哮咆禽獸布竄失偶喪儔(楊愼曰史記龜䇿傳上有檮蓍下有神龜索隠云檮音稠左傳八)
(元八凱有檮戭漢書藝文志有公檮生師古曰檮直由反其字從木霍去病傳從至檮余山師古曰檮音)
(籌其字從木獨孟子檮杌之檮今音濤蓋因陸德明九經釋音而誤也賈逵曰檮杌凶頑無儔匹之貌以)
(此證之則檮杌之檮亦當音稠愚按儔濤二字古人同為一音蓋此韻與蕭宵肴豪如佳皆灰咍之與支)
脂之微齊耳今吳人凡儔侣之儔皆呼為桃(今此字兩收於十八尤二十七号部中)
幬
(禮記檀弓天子龍輴而椁幬諸侯輴而設幬音大報反)喪大記大夫殯以幬欑至于西序幬音道中
庸辟如天地之無不持載無不覆幬音徒報反(考工記輪人欲其幬之廉也幬音疇又音導)左傳襄
二十九年如天之無不幬也幬徒報反(今此字兩收於十八尤二十七号部中)
裯
詩小星見上郭璞註方言裯丁牢反(史記魯世家魯人立齊歸之子禂為君徐廣曰裯一作袑)楊
愼曰今闗中人呼寢褥為條子(今此字兩收於六豪十八尤部中)
綢
漢司馬相如大人賦見上(禮記檀弓綢練設旐綢音吐刀反徐直留反)明堂位夏后氏之綢練綢音
吐刀反爾雅釋天素錦綢杠疏綢韜也(漢書司馬相如傳靡屈虹而為綢註綢韜也)今此字兩收
(於六豪十八尤部中)
稠
(晉陸機荅賈謐詩昔我逮兹時惟下僚及子棲遲同林異條年殊志比服舛義稠遊跨三春情固二秋)
(莊子可謂稠適而上遂矣稠音調本亦作調)
疇
(周禮司几筵註敦讀曰燾音導劉音疇)
鯈
趙宧光曰詩鰷鱨鰋鯉即此字本作鯈(玉篇鯈徒堯直流二切)
檮
楊愼説見上(左傳文十八年檮戭音直由反韋昭音桃漢書古今人表師古音疇)今此字兩收於六
(豪十八尤部中)
調(張流切)
(今此字兩收於三蕭十八尤部中)
求(巨鳩切)
詩桑扈見上下武見孚字下江漢見上(漢司馬相如大人賦煥然霧除霍然雲消邪絶少陽而登)
太陽兮與眞人兮相求(急就篇乏興猥逮詗讂求)揚雄太常箴弗祈弗求惟德之報
逑
(詩民勞見上)
絿
(禮記王制周人養國老於東膠膠或作絿廣韻失收觩字桑扈絲衣竝見上)
浮縳謀切(當作縳牟)
詩角弓江漢竝見上(素問平人氣象論死肺脈來如物之浮如風吹毛)漢司馬相如大人賦見上
邯鄲淳曹娥碑辭見上魏嵇康琴賦見上(晉木華海賦於是鼔怒溢浪揚浮更相觸搏飛沫起濤)
顧愷之觀濤賦見上(春秋隠八年公及莒人盟于浮來公羊穀梁二傳竝作包來)禮記投壺若是者
浮註浮或作匏(鹽鐵論李斯與苞丘子同事荀卿苞丘子即浮丘子也漢書楚元王傳云浮丘伯者孫)
(卿門人)
罦
(見虞韻)
烰
(吕氏春秋其君令烰人養之註烰猶庖也)
眸(莫浮切)
(釋名眸冒也相裹冒也)
矛
(詩無衣首章豈曰無衣與子同袍王于興師修我戈矛與子同仇)釋名矛冒也刃下冒矜也
堥
(詩旄丘字林作堥亾周反又音毛)
鍪
(急就篇鐡鈇鑽錐釡鍑鍪鍛鑄鉛錫鐙錠鐎註鍪叶音毛)
本註或作髳(書牧誓及庸蜀羌髳一音毛以上字當與三蕭四宵五肴六豪通為一韻)按此
(韻中字可不必改音亦如佳皆灰咍之與支脂之微齊也)
(按唐韻十八尤十九矦二十幽十九矦則全入魚虞模鄭羔裘首章之矦無羊二章之餱行葦三章之鍭)
(山有樞首章之婁是也二十幽則全入蕭宵肴豪隰桑三章之幽角弓七章之瀌是也十八尤則有入支)
(脂之微齊佳皆灰咍者載馳四章四月四章之尤綠衣三章之訧賓之初筵四章之郵黍苗二章絲衣之)
(牛氓首章巷伯七章之丘絲衣之紑終南首章大東四章之裘兔罝二章賓之初筵二章之仇絲衣之俅)
(泉水首章氓首章皇皇者華三章十月之交五章小旻五章巷伯二章緜三章之謀是也有入蕭宵肴豪)
(者泉水四章載馳首章兔爰二章蟋蟀三章唐揚之水二章角弓八章民勞二章之憂月出二章之懰角)
(弓八章常武五章之流采葛二章之秋小星二章采芑四章斯干首章小旻三章鼔鍾三章白華二章之)
(猶泉水四章載馳首章之悠泉水四章江漢首章常武三章之遊清人三章之抽鼓鍾三章之妯風雨二)
(章之瘳下泉二章之周鼔鍾三章之洲篤公劉二章之舟抑六章之讎彤弓三章瓠葉四章之醻遵大路)
(二章之魗桑扈四章絲衣之柔蟋蟀三章桑扈四章民勞二章江漢六章絲衣之休泮水五章之囚小星)
(二章之裯桑扈四章江漢首章之求民勞二章之逑桑扈四章絲衣之觩角弓八章江漢首章之浮秦無)
(衣首章之矛是也其入支而又入蕭者一字秦無衣首章以仇韻袍是也即唐韻之三部一一求之於三)
(百篇而其中條理粲然可覩漢以下毎多混用唐人因此註曰同用至宋末劉淵遂併為一韻矣)
(又按尤牛等字與憂流州鳩本不相通而漢人於支韻中字往往混讀入此且如史記龜䇿傳白雲壅漢)
(萬物盡留斗柄指日使者當囚玄服而乗輜車其名為龜王急使人問而求之揚雄荆州牧箴夏后遭鴻)
(荆衡是調雲夢塗泥包匭菁茅金玉砥礪象齒元龜貢篚百物世世以饒班固幽通賦媯巢姜於孺筮兮)
(旦算祀于契龜宣曹興敗於下夢兮魯衛名諡於銘謠妣聆呱而劾石兮許相理而鞠條道混成而自然)
(兮術同原而分流張衡西京賦然後釣魴鯉纚鰋鮋摭紫貝搏蓍龜搤水豹馽潛牛澤虞是濫何有春秋)
(李尤辟雍賦是以乾坤所周八極所要夷戎蠻羌儋耳哀牢重譯響應抱珍來朝南金大璐玉象犀龜宋)
(讀曲歌朝日光景開從君良燕遊願如卜者䇿長與千嵗龜則讀龜為鳩矣魏王粲從軍行館宅光㕓里)
(士女滿九馗自非聖賢國誰能享斯休則讀馗為求矣今十八尤韻中亦收龜馗二字而後人獨從支韻)
(然則尤牛等字正與此一例特編韻者不曾收入五支以致混入此韻千年未正耳楊愼謂王粲詩馗字)
(當从九从酋者謬又艽頄二字亦兩收於六脂十八尤部中)
(漢人用此韻之誤且最多者無若班婕妤自悼賦前以時思詩郵兹滋災期與周求幽流体為韻後以墀)
(綦期之與流憂浮休為韻其它詩文亦多出入二韻至晉宋以下而尤牛等字始合於憂流州鳩與攴脂)
(之判然為二矣)
鄒(則鳩切)
古音則俱反(公羊傳邾婁即鄒字以一字為二字孟子題辭邾國至孟子時魯穆公改曰鄒)元戴侗
(六書故曰邾鄒同聲實一字也春秋時邾莒用夷故邾謂之邾婁合邾婁之音為鄒也)漢韋玄成自劾
詩嗣王孔佚越遷于鄒五世曠寥至我節矦(説文鄒从邑芻聲)今三原涇陽人讀朱諸等字皆為則
鳩反正同此誤(亦作騶史記吳世家王夫差九年為騶伐魯索隠曰左傳騶作邾杜預註左傳亦曰邾)
(今魯國騶縣是也騶邾聲相近自亂耳騶宜音邾上聲則音聚)史記孔子世家如顔濁鄒之徒正義
(曰濁音卓鄒音聚晏子書作燭鄒左傳有齊大夫顔涿聚吕氏春秋顔涿聚梁父之大盜也學於孔子)
鄹
古音同上(孔叢子孔子回車操巾車命駕將適唐都黃河洋洋攸攸之魚臨津不濟還轅息鄹傷予道)
(窮哀彼無辜翱翔于衛復我舊廬從吾所好其樂只且)今此字三收於十八尤九麌二十四緩部中
菆
古音同上説文菆从艸取聲(今此字三收於二十六桓十八尤十遇部中)
齱
古音同上(説文齱从齒取聲)
騶
古音同上(淮南子原道訓是故大丈夫恬然無思澹然無慮以天為蓋以地為輿四時為馬隂陽為騶)
(乗雲陵霄與造化者俱縱志舒節以馳大區可以步而步可以驟而驟註騶御也御字正釋騶字而今本)
(為不通音者竟改本文騶字為御按韻補引此正作騶)漢書叙傳舞陽鼔刀滕公廏騶潁隂商販曲周
庸夫攀龍附鳯竝乗天衢(南齊書王融傳車前無八騶何得稱丈夫)説文騶从馬芻聲毛晃韻略
(十虞部增入此字引禮記曲禮車驅而騶讀為趨荀子書中趨中韶護凡三見其一作騶)
郰
古音同上説文郰从邑取聲(以上六字當改入虞韻)廣韻芻側隅切正與鄒字同音今人讀芻為
(七于反讀鄒為則鳩反蓋兩誤耳)
十九矦
古與九魚十虞十一模通為(韻)
矦(户鉤切)
古音胡(詩載馳首章載馳載驅歸唁衛矦按此詩自驅馬悠悠以下别是一韻)鄭羔裘首章羔裘如
濡洵直且矦彼其之子舍命不渝(左傳昭二十五年鸜鵒跦跦公在乾矦徵褰與襦)管子輕重甲篇
(有餘富無餘乗者責之卿諸矦足其所不賂其游者責之令大夫)莊子胠篋篇竊鉤者誅竊國者為諸
矦盜跖篇小盜者拘大盜者為諸矦(史記朝鮮傳荀彘爭勞與遂皆誅兩軍俱辱將率莫矦矣)游
俠傳竊鉤者誅竊國者矦(韓詩外傳故亾國之社以戒諸矦庶人之戒在於桃殳)淮南子主術訓故
桓公三舉而九合諸矦紂再舉而不得為匹夫(泰族訓濁亂天下撓滑諸矦使百姓不遑啟居)易林
(師之井范子妙材戮辱傷膚然後相國封為應矦泰之益鳯皇銜書玄珪賜我封為晉矦)大有之隨
見下(謙之巽季姜踟蹰待孟城隅終日至旦不見齊矦)暌之坤實沈參虛封為晉矦升之鼎衣裳
顚倒為王來呼成就東周封受大矦(越絶書記吳王占夢見兩䥶炊而不蒸者大王聖氣有餘也見兩)
(黑犬嗥以北嗥以南四夷已服朝諸矦也兩鏵倚吾宫堂夾田夫也見流水湯湯越吾宫牆獻物已至則)
有餘也(漢揚雄長楊賦且盲者不見咫尺而離婁燭千里之隅客徒愛胡人之獲我禽獸曾不知我亦)
已獲其王矦(反離騷有周氏之嬋嫣兮或鼻祖於汾隅靈宗初諜伯僑兮流于末之揚矦)司空箴茫
茫九州都鄙盈區綱以羣牧綴以方矦(解嘲夫上世之士或解縛而相或釋褐而傅或倚夷門而笑或)
(横江潭而漁或七十説而不遇或立談而封矦或枉千乗於陋巷或擁篲而先驅)漢書鼂錯傳見奢字
下元后傳贊五將十矦卒成新都(叙傳抑抑仲舒再相諸矦身修國治致仕縣車下帷覃思論道屬)
書讜言訪對為世純儒(張衡西京賦增昭儀於婕妤賢既公而又矦許趙氏之無上思致董於有虞)
(魏應璩詩漢末桓帝時郎有馬子矦自謂識音律請客鳴笙竽為作陌上桑及言鳯將雛左右偽稱善亦)
復自搖頭晉張載登成都白莬樓詩見下(夏矦湛抵疑德入殷王義感齊矦故伊尹起庖厨而登阿)
衡寗戚出車下而階大夫(魏書髙車傳處女謠求良夫當如倍矦)韻補矦洪孤切史記霍去病傳斬
盧胡王漢書作盧矦王(水經注矦甲水發原平縣胡甲山有長坂謂之胡甲嶺即劉歆遂初賦所謂越)
(矦甲而長驅者也蔡邕曰矦甲亦邑名也在祁縣楊愼曰矦音胡吕氏春秋令矦渫過而弗辭矦讀為)
胡(漢司馬相如封禪頌君乎君乎矦不邁哉矦即胡字)唐韓愈毛穎傳今日之獲不角不牙衣褐之
(徒缺口而長鬚八竅而趺居獨取其髦簡牘是資天下其同書秦其遂兼諸矦乎所用牙字矦字竝合古)
音資字不入韻(又按禮記樂記區萌達區古矦反古胡音拘左傳昭三年二十六年豆區釡鐘昭七年)
(我先君文王作僕區之法區竝音烏矦反十三年冶區夫區音烏矦反一音丘于反哀十三年盜殺陳夏)
(區夫區音烏矦反烏胡音謳今人讀區萌之區為古矛豆區之區為烏矛乃因矦而誤也魏文帝孟津讌)
(詩良辰啟初節髙㑹極歡娛通天拂景雲俯臨四達衢羽爵浮象樽珍膳盈豆區清歌發妙曲樂正奏笙)
(竽曜靈忽西邁炎燭繼望舒翊日浮黃河長驅旋鄴都可見爾時古音尚未改也至晉宋之間則并驅字)
(亦讀為苦矛反宋讀曲歌非歡獨慊慊儂意亦驅驅雙燈俱時盡奈許兩無由可見其音之變矣)
㗋
古音同上(文子上義篇左手據天下之圖而右手刎其㗋)元戴侗六書故曰㗋亦謂之胡今俗謂之
(胡嚨漢書金日磾傳捽胡投何羅殿下後漢書五行志請為諸君鼔嚨胡胡㗋一聲也)
鍭
古音同上(詩行葦三章敦弓既句既挟四鍭四鍭如樹序賓以不侮)急就篇鈒㦸鈹鎔劒鐔鍭與杸
(為韻)
㺅
古音同上(今人呼㺅猻為胡孫)
餱
古音同上(詩無羊二章何蓑何笠或負其餱三十惟物爾牲則具)
謳(烏矦切)
古音於胡反(易林小畜之訟委蛇循流東求大魚豫且舉網庖人歌謳)魏陳思王贈丁翼詩嘉賓塡
(城闕豐膳出中厨吾與二三子曲宴此城隅秦箏發西氣齊瑟揚東謳肴來不虛歸觴至反無餘)卞蘭
(許昌宫賦趙女撫琴楚媛清謳秦箏慷慨齊舞絶殊)陸機吳趨行楚妃且莫歎齊娥且莫謳四坐竝清
聽聽我歌吳趨(莊子大宗師篇需役聞之於謳李軌讀香于反)說文謳从言區聲
漚
古音嫗靈樞經見入聲瀆字下(鶡冠子泰錄篇故成形而不變者度也未離已而在彼者狎漚也)
(説文漚从水區聲)
歐
古音紆(説文歐从欠區聲)
區
古音驅(通鑑長沙賊區星胡三省註按唐韻區音豈俱切註云漢有長沙區景又音烏矦切)今此字
(兩收於十虞十九矦部中)
醧
古音嫗(漢張衡南都賦愔愔醧讌李善音乙據切)
鷗
古音紆(説文鷗从鳥區聲)
䙔
古音同上説文䙔从衣區聲(今此字四收於十虞十九矦四十五厚五十候部中)
蓲
古音同上説文蓲从艸區聲(今此字兩收於十虞十九矦部中)
甌
古音同上(漢書叙傳西南外夷種别域殊南越尉佗自王番禺攸攸外㝢閩越東甌爰洎朝鮮燕之外)
區漢興柔逺與爾剖符(史記匈奴傳東胡與匈奴間中有棄地莫居千餘里各居其邊為甌脱漢書蘇)
武傳作區脱(説文甌从瓦區聲)
䰰(奴鉤切)
獳
古並音人朱反説文獳从犬需聲(今此二字兩收於十虞十九矦部中)
樓(落矦切)
古音閭(急就篇芎藭厚朴桂栝樓通章皆用模韻)漢豔歌羅敷行日出東南隅照我秦氏樓秦氏有
(好女自名為羅敷羅敷善採桑採桑城南隅青絲為籠係桂枝為籠鉤頭上倭墮髻耳中明月珠湘綺為)
(下帬紫綺為上襦行者見羅敷下擔捋髭鬚少年見羅敷脱帽著帩頭耕者忘其犂鋤者忘其鋤來歸相)
怨怒但坐觀羅敷(崔駰七依反宇垂阿洞門金鋪丹柱雕楹飛閣層樓)大將軍臨雒觀賦濱曲雒而
(立觀營髙壤而作廬處崇顯以間敞超絶鄰而特居列阿閣以環匝表髙臺而起樓步輦道以周流臨軒)
檻以觀魚(李尤平樂觀賦徒觀平樂之制鬰崔嵬以離婁赫巖巖其崟&KR2249;紛電影以盤旴彌平原之博)
(敞處金商之維陬大厦累而鱗次承岧嶤之翠樓過洞房之轉闥歴金環之華鋪)王延壽魯靈光殿賦
見去聲構字下(魏文帝登城賦孟春之月惟嵗權輿和風初暢有穆其舒駕言東道陟彼城樓逍遙逺)
望乃欣以娛(晉張載登成都白莵樓詩重城結曲阿飛宇起層樓累棟出雲表嶢櫱臨太虚髙軒啟朱)
(扉迴望畼八隅西瞻岷山嶺嵯峨佀荆巫蹲鴟蔽地生原隰殖嘉蔬雖遇堯湯世民食恒有餘鬱鬱小城)
(中岌岌百族居街術紛綺錯髙甍夾長衢借問揚子舍想見長卿廬程卓累千金驕侈擬五矦門有連騎)
(客翠帶腰吳鉤鼎食隨時進百和妙且殊披林採秋橘臨江釣春魚黑子過龍醢果饌踰蟹㥠芳荼冠六)
清溢味播九區人生苟安樂兹土聊可居(張恊玄武館賦爾乃地勢夷敞既膏且腴環以翠材帶以赤)
(渠尋厥先之攸基實張氏之舊墟何魏后之周覽遂築館而起廬既號玄武是曰石樓)黃庭經蔽以紫
宫丹城樓俠以日月如明珠(水經注髙奴縣民俗語訛謂之髙樓城)
婁
古音同上(詩山有樞首章山有樞隰有榆子有衣裳弗曳弗婁子有車馬弗馳弗驅宛其死矣他人是)
愉(莊子徐無鬼篇有暖姝者有濡需者有巻婁者)漢李尤平樂觀賦見上魏何晏景福殿賦茄蔤
(倒植吐被芙渠繚以藻井編以綷疏紅葩丹綺離婁䓿萏赩翕纎縟紛敷繁飾絫巧不可勝書)晉
(陸機白雲賦長城曲蜿采閣相扶聳瑤臺之嶻嶭構瓊闥之離婁)公羊傳隠元年公及邾婁儀父盟于
昧婁力俱反邾人語聲後曰婁故曰邾婁(禮記檀弓邾婁復之以矢婁力俱反)左傳僖十八年衆不
可而從師于訾婁婁音郎句反又郎鉤反(襄十四年執莒公子務婁婁力矦反或力俱反)二十六年
及雩婁婁徐音力俱反(昭五年薳啟疆待命于雩婁徐音力俱反)漢書宣帝紀右賢王銖婁渠堂師
古曰婁音力于反匈奴傳同(王子矦表婁節矦退師古曰婁音力朱反)地理志雩婁師古曰婁音
力于反説文縷僂屢窶數皆以婁得聲(今此字兩收於十虞十九矦部中)
上聲則音吕(公羊傳昭二十五年且夫牛馬維婁婁音力主反疏引舊説云婁者侣也謂聚之於廏)
去聲則音屢(詩屢顧爾僕君子屢盟屢舞僊僊屢豐年本皆作婁)角弓式居婁驕婁王音力住反數
也(禮記郊特牲孔子婁歎之婁力住反本又作屢)漢書宣帝紀婁蒙嘉瑞師古曰婁古屢字凡漢書
屢字皆作婁(説文屢字註曰今之婁字本是屢空字其上尸字後人所加)
蔞
古音同上(詩漢廣三章翹翹錯薪言刈其蔞之子于歸言秣其駒)考工記輪人註等為萭蔞以運輪
上蔞音良主反(史記建元以來王子矦者年表蔞安矦邈索隠曰蔞音力俱反)楚世家蓽路藍蔞左
傳作篳路藍縷(後漢書王常傳與丹卬收散卒入蔞谿蔞音力于反)馮異傳至饒陽無蔞亭蔞音力
于反(今此字三收於十虞十九矦九麌部中)
䣚
膢
古音竝同上(今此二字兩收於十虞十九矦部中)
螻
古音同上(吕氏春秋盡數篇户樞不腐流水不螻)魏公卿上尊號奏且有熊之興地出大螻夏后承
(統木榮冬敷殷湯革命白狼銜鉤)
&KR1454;
古音吕(晉書地理志羸&KR1454;&KR1454;音力口反又音力主反)今此字兩收於十九矦九麌部中
僂
古音同上左傳見上聲走字下(今此字三收於十九矦九麌五十候部中)
鷜
古音閭爾雅鵱鷜鵞鷜力于切(今此字兩收於十虞十九矦部中)
䝏
古音同上(左傳定十四年既定爾婁豬字林作力付反)今此字兩收於十虞十九矦部中
瞜
古音同上(今此字兩收於十虞十九矦部中)
褸
古音吕(今此字兩收於十九矦九麌部中)
摟
古音閭(今此字兩收於十虞十九矦部中)
慺
古音同上(今此字三收於十虞十九矦九麌部中)
簍
古音同上(急就篇簁箄箕帚筐篋簍與篨為韻方言車枸簍郭璞解簍音縷)今此字三收於十九
(矦九麌四十五厚部中)
䱾
古音同上(今此字兩收於十虞十九矦部中)
謱
古音吕(漢王逸九思周徘徊兮漢渚求水神兮靈女嗟此國兮無良謀女詘兮謰謱)今此字三收於
(十九矦九麌四十五厚部中)
彄(恪矦切)
古音恪俞反説文彄从弓區聲(春秋哀十三年盜殺陳夏區夫公羊傳作彄)
摳
古音同上(列子以瓦摳者巧以鉤摳者憚以黃金摳者惽摳字莊子作注)説文摳从手區聲今此
(字兩收於十虞十九矦部中)
陬(子矦切)
古音子胡反(漢張衡南都賦若夫天封大狐列仙之陬上平衍而曠蕩下蒙籠而﨑嶇坂坻嶻嶭而成)
(巘谿壑錯繆而盤紆芝房菌蠢生其隈玉膏滵溢流其隅崑崙無以奓閬風不能踰)李尤平樂觀賦見
上王延壽魯靈光殿賦見去聲構字下(晉束晳補亾白華詩白華絳趺在陵之陬蒨蒨士子湼而不)
渝竭誠盡敬亹亹忘劬(唐韓愈南海神廟碑文海嶺之陬既足既濡胡不均弘俾執事樞)漢書西域
(傳昆莫欲使其孫岑陬尚公主史記大宛傳作岑娶)説文陬从&KR0671;取聲今此字三收於十虞十八尤
(十九矦部中十虞部中諏字下音曰子于切謀也又子矦切而矦)
(部則無此字當是傳寫脱漏又字廣韻未收太玄經事次二事在樞不咨不喪其哲符)
掫
古音同上(左傳襄二十五年陪臣干掫徐音子俱反史記齊太公世家作陪臣爭趨)昭二十年賓將
掫周禮掌固註引之作賓將趣(説文掫夜戒有所擊也从手取聲)今此字兩收於十虞十九矦部中
緅
古音同上説文緅从糸取聲(今此字三收於十八尤十九矦十遇部中)
棷
古音同上(説文棷从木取聲)
偸(託矦切)
古音兪老子建德若偸質直若渝大方無隅(易林鼎之震老猾大偸東行盜珠)漢張衡東京賦敬
(愼威儀示民不偸我有嘉賓其樂愉愉聲教布濩盈溢天區)周禮大司徒六曰以俗教安則民不愉愉
音偸註愉謂朝不謀夕(考工記弓人苟有賤工註苟愉也)禮記坊記註言不愉於死亾愉音偸本亦
作偸(左傳襄十五年能官人則民無覦心覦即偸字)公羊桓七年傳註故舊不遺則民不偸偸本又
作婾(家語法無私而令不愉王肅註愉宜為偸吕氏春秋雖今偸可後將無復偸一作愈)韻補偸
(容朱切詩他人是愉鄭氏曰愉讀曰偸偸取也漢書志作婾顔師古亦音偸)張弨曰偸即婾之俗改後
(作兩字非是然婾尚讀作兪竝可與俗偸俱證古音矣)
婾
古音同上(漢張衡西京賦爾乃逞志究欲窮歡極娛鑒戒唐詩他人是婾)楚辭屈原卜居將從俗富
貴以婾生乎婾音兪(史記淮隂矦傳䄖衣甘食索隠曰䄖鄒氏音兪美也漢書作婾)説文婾从女兪
聲(今此字兩收於十虞十九矦部中)
頭(度矦切)
古音徒(莊子盜跖篇料虎頭編虎須㡬不免虎口哉口音苦)史記龜䇿傳今寡人夢見一丈夫延頸
而長頭衣玄繡之衣而乗輜車(易林坤之復九身無頭魂驚魄去不可以居)屯之无妄鳴條之災北
(奔大胡左衽為長國號匈奴主君旄頭立尊單于訟之坤日入望車不見子家長女無夫左手搔頭)
比之歸妹一身兩頭莫通其軀(大有之隨躑躅踟蹰撫心搔頭五晝四夜睹我齊矦)謙之蒙子嬰兩
頭陳破其墟觀之艮北奔隂胡主君旄頭(賁之乾見家字下)遯之小畜畜牝無駒養雞不雛羣羊
三嵗不生兩頭(革之頤尼父孔丘善釣鯉魚羅網一舉得獲萬頭富我家居)小過之豐反鼻岐頭二
寡獨居(太玄經毅次三戴威滿頭君子不足小人有餘)漢王裦僮約出入不得騎馬載車踑坐大呶
下牀振頭垂釣刈芻結葦臘纑(漢書五行志京房易傳暌孤見豕負塗厥妖人生兩頭)王延壽魯靈
(光殿賦上紀開闢遂古之初五龍比翼人皇九頭伏羲鱗身女媧蛇軀鴻荒朴略厥狀睢盱)豔歌羅敷
行見上(東方千餘騎夫壻居上頭何用識夫壻白馬從驪駒青絲繋馬尾黃金絡馬頭腰中鹿盧劒可)
(値千萬餘十五府小史二十朝大夫三十侍中郎四十専城居為人潔白晳鬑鬑頗有鬚盈盈公府步冉)
冉府中趨坐中數千人皆言夫壻殊(魏繁欽定情詩何以結相於金薄畫搔頭)晉成公綏棄故筆賦
則象神仙人皇九頭式範羣生異體怪軀(左傳晉矦之䜿頭須韓詩外傳作里鳧須)元戴侗六書故
(曰徒谷切顱落乎切顱頭骨也又作髑髏亦稱頭盧髑髏之急言為頭皆一聲之轉也)按博雅
顱謂之髑髏(按頭字自漢卓文君白頭吟今日斗酒㑹明旦溝水頭蹀躞御溝上溝水東西流古歌秋)
(風蕭蕭愁殺人出亦愁入亦愁座中何人能不懐憂令我白頭始)
揄
古音兪説文揄从手兪聲(今此字四收於十虞十八尤十九矦四十五厚部中)
㢏
古音同上(玉篇㢏古文逾字又徒樓切)
緰
古音同上(説文緰从糸兪聲)
投
古音徒詩度之薨薨箋度猶投也(説文投从手从殳按从殳亦聲)
歈
古音兪説文歈从欠兪聲(今此字兩收於十虞十九矦部中)
牏
古音同上説文牏从片兪聲讀若兪(今此字三收於十虞十九矦十遇部中)
窬
古音同上説文窬从穴兪聲(今此字兩收於十虞十九矦部中)
古音同上(説文从麻兪聲)
齵(五婁切)
古音隅(考工記輪人察其菑蚤不齵齵五構反又音隅)説文齵从齒禺聲今此字兩收於十虞十
(九矦部中)
鉤(古矦切)
古音拘(禮記樂記倨中矩句中鉤纍纍乎端如貫珠)素問平人氣象論死心脈來前曲後居如操帶
鉤(淮南子説山訓不愛江漢之珠而愛己之鉤急就篇矛鋋鑲盾刃刀鉤)太玄經迎次四裳有衣
𥜗男子目珠婦人啑鉤(孝經内事圖斗曲杓橈象成車房為龍馬華蓋覆鉤天罡八魁神不獨居故驂)
駕陪乗以道踟蹰漢豔歌羅敷行見上(魏公卿上尊號奏見上)晉張載登成都白莬樓詩見上
周禮巾車金路鉤樊纓九就註云故書鉤為拘(左傳哀二十五年請適城鉏以鉤越本或作拘)禮記
曾子問註又以繩從兩㫄鉤之鉤本又作拘(史記周紀弓撥矢鉤戰國䇿作拘)莊子徐無鬼篇上且
鉤乎君亦作拘(漢書鮑宣傳使吏鉤止丞相掾史鉤即拘字)西南夷傳鉤町矦亾波師古曰鉤音鉅
于反(文選阮籍詠懐詩子母相鉤帶李善本作拘)
溝
古音沽(易林蒙之既濟馬驚破車王墮深溝身死魂去離其室廬)暌之履昧暮乗車履危蹈溝漢
(張衡西京賦内有常侍謁者奉命當御外有蘭臺金馬遞宿迭居次有天禄石渠校文之處重以虎威章)
溝嚴更之署易刳木為舟刳徐音口溝反(荀子溝猶瞀儒溝讀為拘)北史髙句麗傳於東界築小
(城名為幘溝漊溝漊者句麗城名也)
句
古音同上詩行葦見上(漢王延壽魯靈光殿賦見去聲湊字下)晉摯虞思游賦爰辨惑於上皇兮
(稽吉凶之元符唐則天而民咨兮癸亂常而感虞孔揮涕於西狩兮臧考祥於僂句跖肆暴而保艾兮顔)
履仁而夙徂何否泰之靡所兮眩榮辱之不圖(周禮几以神仕者註謂布祭衆寡與其居句居音紀慮)
(反句音紀具反正義曰神有衆寡多少或居方為之或句曲為之也)考工記磬氏倨句一矩有半廬人
(句兵欲無憚弓人覆之而角至謂之句弓句劉竝音九具反)左傳哀二十二年註㑹稽句章縣句九具
反如淳音拘韋昭亦音拘(史記孝文紀句註索隠曰伏儼音俱包愷音鉤)匈奴傳句注索隠曰服䖍
云句音拘(漢書文帝紀句注應劭曰山名在鴈門隂館師古曰句音章句之句王子矦表句容哀矦黨)
(師古曰句讀為章句之句今句容之句曲山亦同此音後漢書李南傳註句容今潤州縣也近句曲山有)
(所容因名焉是也後人以章句之句為九遇反其取屈曲之義者為古矦反然古胡亦是拘音但平去之)
異耳地理志寃句師古曰句音劬(莊子句贅指天句俱樹反徐古矦反)今此字四收於十虞十九
(矦十遇五十候部中)
&KR1314;
軥
古竝音劬(左傳襄十四年射兩軥而還軥其俱反徐又古豆反)今此二字兩收於十虞十九矦部中
(亦作朐左傳昭二十六年繇朐汰輈軥其俱反本又作軥正義曰朐軥字通用)
鴝
古音同上(今此字兩收於十虞十九矦部中)
篝
古音沽(史記滑稽傳甌窶滿篝汙邪滿車五穀蕃熟穰穰滿家臣見其所持者狹而所欲者奢)急就
(篇𥫱篅箯筥䉛箅篝)
兜(當矦切)
古音當胡反(山海經讙頭國或曰讙朱國註曰讙兜堯臣也)史記年表宋景公頭曼漢書古今人表
作兜欒(尚書古文驩兜字作吺吺从殳亦聲)
䯽(薄矦切)
古音方武反(今此字三收於十九矦九麌四十五厚部中)
(按古矦韻與魚虞模同用無與憂流州鳩同用者魏陳思王箜篌引晉劉琨重贈盧諶始合而為一唐人)
(遂以尤矦幽三韻同用而古音亾矣毛先舒曰今曲凡唱矦韻者其音後必收如烏而烏)
(字乃魚虞之韻古人亦以收音相類為韻部相附故矦通魚虞也)
裒(薄矦切)
古音蒲牟反(詩常棣二章原隰裒矣兄弟求矣)
捊
古音同上(易謙象傳君子以裒多益寡鄭荀董蜀本俱作捊)禮記禮運註田人所捊治也捊音裒
(韻中唯此二字當改入憂流州鳩一韻)
二十幽
(古與三蕭四宵五肴六豪及憂流以下等字通為一韻)
幽(於虯切)
(詩隰桑三章隰桑有阿其葉有幽既見君子德音孔膠)楚辭九章惜往日君無度而弗察兮使芳艸為
(藪幽焉舒情而抽信兮恬死亾而不聊獨鄣廱而蔽隠兮使貞臣而無由)漢淮南小山招隠士桂樹叢
生兮山之幽偃蹇連蜷兮枝相繚(張衡思玄賦見流字下)晉陸雲贈顧驃騎詩在虞之胄實維有姚
(穎艷玉秀華茂桃夭居顯祗明在靈格幽清塵熠爍淑心綢繆爰及祁陽維德之周)抱朴子嘉遯篇夫
(繩舒則木直正進則邪凋有虞舉則四凶戮宣尼任則正卯䲷猶震雷駭則鼛鼔堙朝日出則螢燭幽也)
(道藏歌迴舞太空嶺六氣運重幽我際豈能尋使爾終不彫)爾雅釋地燕曰幽州疏李巡曰燕其氣
深要厥性剽疾故曰幽幽要也(春秋元命苞幽州幽之為言窈也)釋名東南隅曰窔窔幽也
彪(雨休切)
(易蒙九二包蒙吉鄭康成云包當作彪彪文也)
瀌(皮彪切)
(詩角弓七章雨雪瀌瀌見睍曰消莫肻下遺式居婁驕)
烋(香幽切)
(本註又火交切今五肴部中漏此字)
繆(武彪切)
荀子子道篇古之人有言曰衣與繆與不女聊(晉陸雲贈顧驃騎詩見上)夏府君誄見周字下又
(見入聲一屋下)
唐韻正卷六
