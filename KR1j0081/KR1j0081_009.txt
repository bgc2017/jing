唐韻正卷九崑山顧炎武撰
上聲
三十三哿
三十四果
(古與三十三哿通為一韻)
妥(他果切)
古音綏(儀禮士相見禮凡言非對也妥而後傳言註古文妥為綏)詩綏我眉壽綏音妥禮記曲禮
(下大夫則綏之國君綏視註綏讀曰妥音義妥湯果反又他回反)檀弓文子其中退然如不勝衣逻或
為妥(易繫辭傳夫坤隤然示人簡矣隤字陸董姚本竝作妥)儀禮特牲饋食禮佐食授挼祭註古文
(挼作綏少牢饋食禮佐食以綏祭註綏或作挼挼讀為墮上佐食綏祭註綏亦當作挼有司微其綏祭其)
(嘏亦如儐註綏皆當作挼挼讀為藏其惰之惰古文為㨎今詩以妥以侑及士虞禮主人及祝拜妥尸特)
(牲饋食禮主人拜妥尸少牢饋食禮祝主人皆拜妥尸不从系亦不从手而廣韻無挼字但於捼字下註)
(云俗作挼兩見於六脂八戈部中一音蕤一奴禾反按此字从耎則當音惰从妥則當音綏詩福履綏之)
(嘉賓式燕綏之並與纍為韻雄狐綏綏與崔為韻福禄綏之與摧為韻左右綏之與追為韻但古文傳冩)
多混遂以妥字作他果音矣(集古録楊南仲釋周鼎銘曰妥字説文無之葢古綏字省糸爾其後相承)
讀如媠故妥疑讀為綏(漢書武五子傳薰鬻徙域北州以妥師古曰妥音湯果反非也妥即古綏字)説
文桵从木妥聲今桵字在六脂韻音蕤(當改入脂韻)
火(呼果切)
古音毁詩七月首章七月流火九月授衣(二章同)三章七月流火八月萑葦大田見入聲螣字
下(左傳僖十五年晉獻公卜繇為雷為火為嬴敗姬)商子畫䇿篇聖人見本然之政知必然之理故
其制民也如以髙下制水如以燥濕制火(淮南子俶真訓巫山之上順風縱火膏夏紫芝與蕭艾俱死)
(説山訓燿蟬者務在明其火釣魚者務在芳其餌易林乾之小過從風放火荻芝俱死)泰之旅從風
吹火牽騏驥尾(同人之漸魁行摇尾逐雲吹火坎之大壯乗船渡濟載水逄火頼得免患我有所恃)
説苑談叢篇君子得時如水小人得時如火(呉越春秋目卧則攻之以蓼足寒則漬之以水冬常抱)
冰夏還握火説文火燬也(釋名火毁也物入火中皆毁壞也)爾雅釋言燬火也疏李廵曰燬一名
(火孫炎曰方言有輕重故謂火為燬郭云燬齊人語方言云㷄呼隗切火也楚轉語也猶齊言&KR1754;音毁火)
也(按火音毁轉聲則為喜故灰字從火得聲而左傳襄三十年或呌于宋太廟曰譆譆出出鳥鳴于亳)
社如曰譆譆則為火之徴也(廣東通志曰古人一年四時改火今瓊州西鄉音謂一年為一火火音㣲)
東鄉人謂年為喜或謂之化乃火之變音(當改入止韻)
三十五馬
(此韻當分為二)
馬(莫下切)
古音莫補反書五子之歌見下(詩漢廣二章翹翹錯薪言刈其楚之子于歸言秣其馬)擊鼔三章
爰居爰處爰喪其馬于以求之于林之下(叔于田三章叔適野巷無服馬豈無服馬不如叔也洵美且)
武(大叔于田首章叔于田乗乗馬執轡如組兩驂如舞叔在藪火烈具舉袒裼暴虎獻于公所將叔無)
狃戒其傷女株林二章駕我乗馬説于株野(東山四章倉庚于飛熠燿其羽之子于歸皇駁其馬)
(四牡二章四牡騑騑嘽嘽駱馬豈不懐歸王事靡盬不遑啓處)吉日二章吉日庚午既差我馬獸之所
同麀鹿麌麌漆沮之從天子之所(十月之交見氏字下)采菽首章采菽采菽筐之筥之君子來朝何
(錫予之雖無予之路車乗馬又何予之玄衮及黼緜二章古公亶父來朝走馬率西水滸至于岐下爰)
及姜女聿來胥宇(崧髙五章王遣申伯路車乘馬我圖爾居莫如南土)有客有客有客亦白其馬有萋有且
追琢其旅駉駉駉牡馬在坰之野薄言駉者(易繫辭下傳服牛乗馬引重致逺以利天下)左傳閔元
年震為上車從馬(昭二十五年童謡鸜鵒之羽公在外野徃饋之馬)楚辭離騷紛總總其離合兮班
(陸離其上下吾令帝閽開闗兮倚閶闔而望予時曖曖其將罷兮結幽蘭以延佇世溷濁而不分兮好蔽)
(美而嫉妬朝吾將濟於白水兮登閬風而緤馬忽反顧以流涕兮哀高丘之無女)九歌國殤見下管
(子小匡篇美金以鑄戈劒矛㦸試諸狗馬惡金以鑄斤斧鉏夷鋸欘試諸木土)七臣七主篇臺榭相望
(者亡國之廡也馳車充國者追冦之馬也羽劒珠飾者斬生之斧也)莊子逹生篇譬之若載鼷以車馬
樂鷃以鍾鼓也盗跖篇見下(韓非子功名篇故曰至治之國君若桴臣若鼔技若車事若馬)大戴
(禮五帝徳篇富而不驕貴而不豫黄黼黻衣丹車白馬伯夷主禮龍夔教舞)六韜三陣篇用車用馬用
文用武(突戰篇令我壘上多積强弩百步一突門門有行馬車騎居外勇力鋭士隱伏而處)史記秦
(始皇紀琅邪臺刻石文六合之内皇帝之土西涉流沙南盡北户東有東海北過大夏人迹所至無不臣)
者功葢五帝澤及牛馬莫不受徳各安其宇(天官書王良䇿馬車騎滿野)滑稽傳楚莊王之時有所
(愛馬衣以文繡置之華屋之下席以露牀啗以棗脯)漢司馬相如上林賦蒙鶡蘇絝白虎被斑文跨野
馬(枚乗七發誠奮厥武如振如怒沌沌渾渾狀如奔馬混混庉庉聲如雷鼔)韓詩外傳徼幸者伐性
(之斧也嗜慾者逐禍之馬也謾誕者趨禍之路也毁於人者困窮之舎也)説苑同淮南子天文訓至
于悲泉爰止其女爰息其馬(繆稱訓善御者不忘其馬善射者不忘其弩善為人上者不忘其下)齊
(俗訓是從牛非馬以徴笑羽也以此應化無以異於彈一絃而㑹棘下)詮言訓見後字下説山訓見
狗字下(説林訓君子之居民上若以腐索御奔馬若&KR2158;薄冰蛟在其下若入林而遇乳虎)文子微明
篇上五之與下五猶人之與牛馬也(王裦四子講徳論見去聲寇字下)易林觀之晉膠車木馬不利
逺賈无妄之渙狗生龍馬公勞嫗苦(大畜之大有黄帝出遊駕龍乗馬東至太山南過齊魯)咸之
同人以鹿為馬欺誤其主(恒之益東資齊魯得騂大馬便辟能言市人善賈鄰人併户請火不與人道)
閉塞鬼祟其宇(遯之豫王良善御伯樂知馬周旋步驟行中規矩)觧之晉異國他土出良駿馬鼎之
夬見走字下(説苑指武篇如厖之守户如輪之逐馬)太玄經更次五童牛角馬不今不古逃次三
兢其股鞭其馬寇其户(玄文君子乗位為車為馬車軨馬&KR2506;可以周天下故利其為主也)漢書禮
(樂志郊祀歌練時曰篇靈之下若風馬左倉龍右白虎)又見下王莽傳見斗字下揚雄太僕箴見
下(越絶書記地傳夫越性脆而愚水行而山處以船為車以楫為馬)叙外傳記子胥何由乃困於楚
范蠡不乆乃為狂者句踐何當屬莝養馬(又見走字下)參同契燕雀不生鳯狐兔不乳馬水流不炎
上火動不潤下(崔駰安封侯詩被灮甲兮跨良馬揮長㦸兮彀强弩)張衡西京賦見下又見平聲
溝字下(李尤平樂觀賦翫屈竒之神怪顯逸才之㨗武百僚于時各命所主方曲既設祕戲連叙逍遥)
(俯仰節以鞀鼔戲車髙橦馳騁百馬連翩九仞離合上下)孤兒行父母在時乗堅車駕駟馬父母已去
(兄嫂令我行賈南到九江東到齊與魯臘月來歸不敢自言苦南齊書樂志引周處風土記呉黄龍中童)
(謡云行白者君追汝句驪馬後孫權征公孫淵浮海乗舶舶白也者一作渚其後為白紵歌)後魏穆子容
(太公吕望碑辭佐命周室開邑齊土北控趙燕南臨鄒魯一匡九合懸車束馬位極三事勲髙萬古)韻
(補馬滿補切説文馬武也怒也史記索隱音姥毛詩凡馬皆讀如姥)陳第曰古馬字音姥莽字亦音姥
(漢有馬何羅者以反伏誅明徳皇后惡其先有叛改為莽何羅改字不改音後轉為母果反魏繆襲挽歌)
(詩白日入虞淵懸車息駟馬造化雖神明安能復存我晉潘岳西征賦野蒲變而成脯苑鹿化以為馬假)
䜛逆以天權鉗衆口而寄坐可以觀聲之變矣(水經注馬邑川俗謂之磨川葢狄語言訛馬磨聲相近)
故爾(按廣韻媽字尚音莫補切在十姥韻)
者(章也切)
古音渚平聲則音諸(詩綢繆三章綢繆束楚三星在户今夕何夕見此粲者子兮子兮如此粲者何)
(巷伯六章彼譛人者誰適與謀取彼譛人投畀豺虎者與虎為韻)采緑四章其釣維何維魴及鱮維魴
及鱮薄言觀者駉見上(孔子猗蘭操習習谷風以隂以雨之子于歸逺送于野何彼蒼天不得其所)
逍遥九州無所定處時人闇蔽不知賢者(楚辭九歌湘夫人捐余袂兮江中遺余褋兮澧浦搴汀洲兮)
(杜若將以遺兮逺者時不可兮驟得聊逍遥兮容與)老子見入聲足字下管子四稱篇不仁羣處以
攻賢者白心篇見後字下(莊子逍遥㳺篇子獨不見狸狌乎卑身而伏以候敖者東西跳梁不避高)
(下中於機辟死於罔罟今夫斄牛其大若垂天之雲此能為大矣而不能執鼠今子有大樹患其無用何)
(不樹之於無何有之鄉廣莫之野彷徨乎無為其側逍遥乎寢卧其下不夭斤斧物無害者無所可用安)
所困苦哉以者下罟鼠野下斧者苦為韻(荀子大略篇流丸止於甌臾流言止於智者)史記秦始皇
紀見上(淮南子俶真訓逮至夏桀殷紂燔生人辜諫者為炮烙鑄金柱)説山訓譬猶倮走而追狂人
盗財而予乞者竊簡而寫法律蹲踞而誦詩書(大戴禮公符篇孝昭冠辭溥溥之土承天之神興甘風)
雨庻卉百榖莫不茂者(韓詩外傳肅肅鴇羽集于苞栩王事靡盬不能藝稷黍父母何怙悠悠蒼天曷)
其有所予道不行邪使汝願者(漢枚乗梁王菟園賦選擇純熟挈取含苴復取其㳄顧賜從者)司馬
(相如上林賦鼔嚴簿縱獠者江河為阹㤗山為櫓嚴忌哀時命霧露濛濛其晨降兮雲依斐而承宇虹)
(霓紛其朝霞兮夕滛滛而淋雨怊茫茫而無歸兮悵逺望此曠野下坐釣於谿谷兮上要求於僊者)東
方朔七諫見下(王褎九懐天門兮墜户孰由兮賢者無正兮溷厠懐徳兮何覩假寐兮愍斯誰可與兮)
窹語(易林訟之家人戴堯扶禹從喬彭祖西遇王母道路夷易無敢難者)師之小過鄰不我顧面望
(玉女身多癩疾誰肯婦者大過之㤗當年少寡獨與孤處雞鳴犬吠無敢誰者我生不辰獨嬰寒苦)大
(壯左有噬熊右有齧虎前觸銕矛後躓彊弩無可抵者)列女傳楚野辯女頌辯女獨乗遇鄭使者鄭使
(折軸執女忿怒女陳其寃亦有其序鄭使慙去不敢談語)越絶書見上又見走字下張衡西京賦
見平聲溝字下(鄙生生乎三百之外傳聞於未聞之口文選李善本口作者音之與切)漢三公山碑
文見耦字下參同契見下(黄庭經洞房紫極靈門户是昔太上告我者左神公子發神語右有白元)
倂立處(至道不煩不旁迕靈臺通天臨中野方寸之中至闗下玉房之中神門户既是公子教我者)
南齊書樂志見上(元周伯琦六書正譌曰者専於切古諸字别事辭也从白即自字从古旅字諧聲)
(秦刻詛楚文如此借為洲渚字掌與切又借為即物之辭止野切既為借義所専後人遂増水作渚以别)
之諸渚者三字古文一字也(説文諸豬儲都瘏屠渚翥鬻楮禇堵暏賭箸暑緒署皆以者得聲)按
(止野反即掌與反秦詛楚文曰寘者冥室又曰率者侯之兵又曰箸者石章皆是諸字)
堵
古音覩亦音渚(漢書地理志南陽郡堵陽韋昭曰堵音者)張釋之傳同後漢書朱祜傳註同左
(傳僖七年鄭有叔詹堵叔師叔堵丁古反又音者襄十年司氏堵氏堵音者或丁古反)十五年鄭人奪堵
狗之妻堵音者(儀禮燕禮註公父文伯飲南宫敬叔酒以路堵父為客堵音者)今此字兩收於十姥
(三十五馬部中)
赭
古音渚(漢書禮樂志郊祀歌天馬篇太一況天馬下霑赤汗沬流赭)王褎責髯奴辭豈若子髯既亂
且赭枯槁秃瘁劬勞辛苦汗垢流離汙穢泥土(詩疏引齊語問婦人欲買赭不謂竈下有黄土)東觀漢
(記明徳馬太后引俗語時無赭澆黄土)
野(羊者切)
古音墅(書禹貢荆岐既旅終南惇物至于鳥䑕原隰底績至于豬野三危既宅三苖丕叙)詩燕燕首
(章燕燕于飛差池其羽之子于歸逺送于野瞻望弗及泣涕如雨)叔于田見上葛生首章葛生䝉楚
蘞蔓于野予美亡此誰與獨處林林見上(七月五章五月斯螽動股六月莎雞振羽七月在野八月)
(在宇九月在户十月蟋蟀入我牀下穹窒熏鼠塞向墐户嗟我婦子曰為改歳入此室處)東山見入聲
蠋字下鴻鴈見下(鶴鳴首章鶴鳴于九皋聲聞于野魚潜在淵或在于渚)小明首章明明上天照
(臨下土我征徂西至于艽野二月初吉載離寒暑心之憂矣其毒太苦念彼共人涕零如雨豈不懐歸畏)
此罪罟(何草不黄三章匪兕匪虎率彼曠野哀我征夫朝夕不暇)篤公劉三章京師之野于時處處
于時廬旅于時言言于時語語駉見上(閟宫二章至于文武纉太王之緒致天之届于牧之野無貳)
(無虞上帝臨汝敦商之旅克咸厥功王曰叔父建爾元子俾侯于魯大啓爾宇為周室輔)左傳見上
孔子猗蘭操見上(楚辭離騷女嬃之嬋媛兮申申其詈予曰鮌婞直以亡身兮終然夭乎羽之野)穆
(天子傳荅西王母謡予歸東土和治諸夏萬民平均吾顧見汝比及三年將復而野)世民吟北徂西土
爰居其野虎豹為羣於鵲與處(越語范蠡對王徃從其所剛强以禦陽節不盡不死其野彼來從我固)
守勿與管子地員篇凡聽羽如鳴馬在野(莊子逍遥㳺篇見上)在宥篇今夫百昌皆生於土而反
於土故余將去女入無窮之門以游無極之野(大戴禮曽子制言上篇近市無賈在田無野行無據旅)
(五帝徳篇舜之少也惡顇勞苦二十以孝聞乎天下三十在位嗣帝所五十乃死葬於蒼梧之野)荀
子見去聲榭字下(吕氏春秋介立篇介子推賦詩曰有龍于飛周徧天下五蛇從之為之丞輔龍反其)
(郷得其處所四蛇從之得其露雨一蛇羞之槁死於中野)逸周書小明武觧上困下騰戎遷其野敦行
王法濟用金鼔(六韜農器篇故必使遂其六畜闢其田野究其處所丈夫治田有畆數婦人織絍有尺)
度(淮南子原道訓利貫金石强濟天下動溶無形之域而翺翔忽區之上邅回川谷之間而㴞騰大荒)
(之野有餘不足與天地取與授萬物而無所前後卓然獨立塊然獨處上通九天下貫九野員不中規)
方不中矩(俶真訓若夫真人則動溶于至虚而游于滅亡之野騎飛廉而從敦圄馳於方外休乎宇内)
(燭十日而使風雨臣雷公役夸父妾宓妃妻織女地形訓自東北方曰和丘曰荒土東方曰棘林曰桑)
(野東南方曰大窮曰衆女南方曰都廣曰反户西南方曰焦僥曰炎土西方曰金丘曰沃野西北方曰一)
(目曰沙所北方曰積冰曰委羽凡八紘之氣是出寒暑以合八正必以風雨)精神訓反復終始不知其
(端緒甘暝大宵之宅而覺視于昭昭之宇休息于無委曲之隅而游敖于無形埒之野居而無容處而無)
所處大廓之宇游無極之野(兵略訓故黄帝戰于涿鹿之野堯戰于丹水之浦舜伐有苖啓攻有扈)
漢司馬相如上林賦煌煌扈扈照曜鉅野(嚴忌哀時命見上)王襃四子講徳論見去聲宼字下
(易林乾之中孚舜升大禹石夷之野徵詣王庭拜治水土)師之垢多載重負捐棄于野小任其大但自
勞苦咸之旅乆客外野使我心苦(困之震見走字下)震之豫見下渙之損有莘外野不逢堯主
復歸窮處心勞志苦説苑復恩篇見下(尊賢篇詩曰緜緜之葛在於曠野良工得之以為絺紵良工)
不得枯死於野(談叢篇善不可以偽來惡不可以辭去近市無賈在田無野善不逆旅非仁義剛武無)
以定天下(揚雄逐貧賦揚子遁世離俗獨處左鄰崇山右接曠野鄰垣乞兒終貧且窶禮薄義弊相與)
羣聚惆悵失志呼貧與語(大僕箴詩好牡馬牧於坰野輦車就牧而詩人興魯)漢書叙傳至于孝武
爰赫斯怒王師雷起霆擊朔野(後漢書灮武紀赤伏符劉秀發兵捕不道四夷雲集龍鬬野四七之際)
火為主(班固西都賦種别羣分部曲有署罘網連紘籠山絡野列卒周帀星羅雲布)崔瑗河隄謁者
箴疏為砥柱率彼河滸大陸既礙播于北野(張衡思玄賦蹶白門而東馳兮云台行乎中野亂弱水之)
(潺湲兮逗華隂之湍渚號馮夷俾清津兮櫂龍舟以濟予㑹帝軒之未歸兮悵倘佯而延佇怬河林之蓁)
蓁兮偉闗雎之戒女(王延壽魯靈灮殿賦於是百姓昭明九族敦序乃命孝孫俾侯于魯錫介珪以作瑞)
(宅附庸而開宇乃立靈灮之祕殿配紫㣲而為輔承明堂於少陽昭列顯於奎之分野)參同契上九亢
龍戰徳于野用九翩翩為道規矩(郤正釋譏故君臣恊美於朝黎庻欣戴於野動若重規靜若疊矩)
(魏陳思王東征賦循戈櫓於清流兮汜雲挮而容與禽元帥於中舟兮振靈威於東野)閒居賦入虛廓
(之閒館歩生風之廣廡踐宻邇之修除即蔽景之玄宇翡翠翔於南枝玄鶴鳴於北野青魚躍於東沼白)
鳥戲於西渚(文帝誄徳儕先王功侔太古上靈降瑞黄初俶祜河龍雒龜陵波游下平鈞應繩神鸞翔)
舞數莢階除系風扇暑皓獸素禽飛走郊野(泰山梁甫行八方各異氣千里殊風雨劇哉邉海民寄身)
(於草野妻子象禽獸行止依林阻柴門何蕭條狐兔翔我宇)呉胡綜黄龍大牙賦見下黄庭經見上
(晉陸雲呉故丞相陸公誄帝曰將軍整爾熊虎赫赫明明皇輿出祖龍舟照淵旟旐應野鋪敦江濆仍)
執醜虜(荅兄平原詩嚴駕東征肅邁林野夕秣乗馬朝整僕旅)潘岳離合詩桑梓被源卉木在野錫
鸞未設金石拂舉(晉書郭璞傳艮體連乾其物壯巨山潜之畜匪兕匪虎身與鬼并精見二午法當為)
(禽兩翼不許遂被一創還其本野按卦名之是為驢鼠)後漢高允北伐頌斧鉞暫陳馘翦厥旅積骸填
(谷流血成浦元兇狐奔假息窮野爪牙既摧腹心亦阻今魏書監本改野為墅)李諧述身賦追玄冬之
(暮歳歴闗山之遐阻風激沙而破石雪浮河而漫野樂在志其無端悲渉物而多緒俄宫車之晏駕改乗)
轅而歸予(周禮職方氏其澤藪曰大野劉音與説文野从里予聲)宋毛晃曰野古墅字田下已从
(土後人以其借為郊野字遂復加上於下以别之陳第曰野與墅同徐鍇曰墅字經典只用野野亦音)
常句反(楊慎曰書云天球河圖在東序班固典引御東序之祕寶王儉作褚淵碑乃云餐東野之祕寶)
(李善曰野當作杼古序字也據此野序同音後人加土作墅不通之甚俗書至晉日繁矣按野字自後漢)
(郡國志隴坻歌隴頭流水流離四下念我行役飄然曠野登髙望逺涕零雙墮始入哿果韻)今此字兩
(收於八語三十五馬部中)
壄
同上(楚辭九歌國殤霾兩輪兮縶四馬援玉枹兮擊鳴鼔天時懟兮威靈怒嚴殺盡兮棄原壄)惜誓
(已矣哉獨不見夫鸞鳯之高翔兮乃集太皇之壄循四極而回周兮見盛徳而後下)漢司馬相如上林
(賦出乎椒丘之闕行乎洲淤之浦經乎桂林之中過乎泱莽之壄汩乎混流順阿而下赴隘陿之口)東
(方朔七諫平生於國兮長於原壄言語訥譅兮又無彊輔淺智褊能兮聞見又寡數言便事兮見怨門下)
(王不察其長利兮卒見棄乎原壄伏念思過兮無可改者)
冶
古音同上(漢馬融廣成頌然後緩節舒容裴回安步降集波籞川衡澤虞矢魚陳罟兹飛宿沙田開古)
(冶翬終葵揚闗斧刋重冰撥蟄户測潜鱗踵介旅今後漢書古冶作古蠱)漢武帝内傳披雲泛靈輿倏
忽適下土崆峒滅玄雲至感不容冶(齊武帝估客樂昔經樊鄧役阻潮梅根冶深懐悵徃事意滿辭不)
(叙宋書百官志江南有梅根及冶塘二冶庾信枯樹賦云南陵以梅根作冶是也近見刻本改冶字作渚)
(謬矣又此與金陵之冶城皆晉時冶官所居唐孟浩然夜泊宣城界詩火熾梅根冶烟迷楊葉洲楊用修謂)
冶即野字亦非(文選傅毅舞賦貌嫽妙以妖蠱兮紅顔曄其楊華五臣作妖冶)張衡西京賦妖蠱艷
夫夏姬美聲晹於虞氏蠱音冶(南都賦侍者蠱媚巾㡚鮮明致飾程蠱偠紹便娟蠱竝音冶)
雅(五下切)
古音伍(禮記樂記今夫古樂進旅退旅和正以廣弦匏笙簧會守拊鼔始奏以文復亂以武治亂以相)
(訊疾以雅君子於是語於是道古修身及家平均天下)漢司馬相如上林賦載雲䍐掩羣雅悲伐檀樂
樂胥修容乎禮園翺翔乎書圃(大玄經樂㳄三見入聲咋字下)揚雄長楊賦酌允鑠肴樂胥聽廟中
之雍雍受神人之福祜歌投頌吹合雅(趙充國頌昔周之宣有方有虎詩人歌功廼列于雅在漢中興)
充國作武﨣﨣桓桓亦紹厥後(班固東都賦若乃順時節而蒐狩簡車徒以講武則必臨之以王制考)
之以風雅(十八侯銘斤斤將軍忠信孔雅出身六師十二匹旅折衝扞難遂寧天下金龜章徳建號傳)
後(張衡鮑徳誄舍厥徃著去風即雅濟濟京河實為西魯)仲長統述志詩寄愁天上埋憂地下叛散
五經滅棄風雅(華陽國志賛叔文播教變風為雅道洽化遷我實西魯)莊子其土苴以治天下註苴
(側雅反)
嘏(古馬切)
古音古(詩載見思皇多祜烈文辟公綏以多福俾緝熈于純嘏)閟宫八章天錫公純嘏眉壽保魯居
常與許復周公之宇(禮記禮運故玄酒在室醴醆在户粢醍在堂澄酒在下陳其犧牲備其鼎爼列其)
(琴瑟管磬鍾鼔修其祝嘏以降上神與其先祖以正君臣以篤父子以睦兄弟以齊上下夫婦有所是謂)
承天之祜(逸周書寳典解七寛弘是謂寛宇准徳以義樂獲純嘏)韻補嘏果五切以古得聲
假
古音同上(儀禮士冠禮字辭宜之于假永受保之曰伯某甫)禮記禮運祝嘏莫敢易其常古是謂大
假(楚辭招魂娯酒不廢沈日夜些蘭膏明燭華鐙錯些結撰至思蘭芳假些人有所極同心賦些酎飲)
盡歡樂先故些魂兮歸來反故居些(大招瓊轂錯衡英華假只茝蘭桂樹鬱彌路只魂乎歸來恣志慮)
只(吕氏春秋明理篇雞卵多假有社遷處有豕生狗)淮南子兵略訓乗而勿假也追而勿舎也迫而
勿去也(禮記曽子問攝主不厭祭不旅不假假讀曰嘏)按假音古格字轉上聲亦音古故易王假有
(家禮記王制歸假于祖禰之類皆以假為格而詩鬷假無言中庸引之作奏格正以其音之同也)
賈
古音同上周禮犬人賈四人賈音嫁又音古(今此字兩收於十姥三十五馬部中)
斝
古音同上詩行葦見入聲臄字下(周禮鬱人大祭祀與量人受舉斝之卒爵而飲之註斝受福之嘏)
聲之誤也(量人凡宰祭與鬱人受斝歴而皆飲之註斝讀如嘏尸之嘏)
啞(鳥下切)
古音塢(亦作噁史記淮隂侯傳喑噁叱咤漢書作意鳥猝嗟)韓非子難一篇師曠曰啞是非君人者
(之言也即孟子曰惡是何言也之惡音烏)
下(胡雅切)
古音户書臯陶謨逹于上下敬哉有土(五子之歌皇祖有訓民可近不可下民惟邦本本固邦寧予)
(視天下愚夫愚婦一能勝予一人三失怨豈在明不見是圖予臨兆民懍乎若朽索之馭六馬為人上者)
(柰何不敬按此章以下予圖馬為一韻寧敬為一韻)易巽九二見入聲若字下上九巽在牀下喪其
資斧(詩采蘋三章于以奠之宗室牖下誰其尸之有齊季女)殷其靁三章殷其靁在南山之下何斯
違斯莫或遑處擊鼔見上(凱風三章爰有寒泉在浚之下有子七人母氏勞苦)采苓二章采苦采
苦首陽之下人之為言苟亦無與(宛正二章坎其擊鼓宛丘之下無冬無夏值其鷺羽)東門之枌首
章東門之枌宛丘之栩子仲之子婆娑其下(七月見上)東山見入聲蠋字下四牡三章翩翩者鵻
載飛載下集于苞栩王事靡盬不遑將父(北山二章普天之下莫非王土)采菽三章赤芾在股邪幅
在下彼交匪紓天子所予緜見上(皇矣五章王赫斯怒爰整其旅以遏徂旅以篤周祜以對于天下)
(鳧鷖三章鳧鷖在渚公尸來燕來處爾酒既湑爾殽伊脯公尸燕飲福禄來下)烝民首章天監有周
昭假于下保兹天子生仲山甫(有駜首章振振鷺鷺于下鼔咽咽醉言舞)易離彖傳日月麗乎天百
榖草木麗乎土重明以麗乎正乃化成天下(咸彖傳柔上而剛下二氣感應以相與止而説男下女)
恒彖傳剛上而柔下雷風相與(乾象傳潜龍勿用陽在下也見龍在田徳施普也)隨象傳係小子弗
兼與也係丈夫志舍下也(剥象傳剥牀以足以滅下也剥牀以辨未有與也剥之无咎失上下也)大
(過象傳藉用白茅柔在下也老夫女妻過以相與也棟橈之凶不可以有輔也棟隆之吉不橈乎下也)
咸象傳咸其股亦不處也志在隨人所執下也(困象傳來徐徐志在下也雖不當位有與也)井象傳
(井泥不食下也舊井无禽時舍也井谷射鮒未有與也)乾文言雲從龍風從虎聖人作而萬物覩本乎
天者親上本乎地者親下(潜龍勿用下也見龍在田時舍也)繫辭下傳見上雜卦傳見下禮記
曲禮將入户視必下禮運見上(樂記是故徳成而上藝成而下行成而先事成而後是故先王有上)
有下有先有後然後可以有制於天下也(又見上)祭義骨肉斃於下陰為野土深衣短勿見膚長
勿被土續衽鉤邉要縫半下(孟子孔子登東山而小魯登泰山而小天下故觀於海者難為水游於聖)
(人之門者難為言魯與下為韻海與水為韻門與言為韻)楚辭離騷見上覧相觀於四極兮周流乎
天余乃下望瑶臺之偃蹇兮見有娀之佚女(和調度以自娛兮聊浮游而求女及余飾之方壯兮周流)
觀乎上下(九歌湘君鼂騁騖兮江臯夕弭節兮北渚鳥次兮屋上水周兮堂下捐余玦兮江中遺余佩)
(兮灃浦采芳洲兮杜若將以遺兮下女時不可兮再得聊逍遥兮容與)湘夫人帝子降兮北渚目眇眇
兮愁予嫋嫋兮秋風洞庭波兮木葉下(大司命君回翔兮以下踰空桑兮從女紛總總兮九州何壽夭)
兮在予(少司命秋蘭兮麋蕪羅生兮堂下緑葉兮素枝芳菲菲兮襲予夫人兮自有美子蓀何以兮愁)
苦(河伯乗白黿兮逐文魚與女游兮河之渚流澌紛兮將來下子交手兮東行送美人兮南浦波㴞㴞)
兮來迎魚鱗鱗兮媵予(山鬼表獨立兮山之上雲容容兮而在下杳冥冥兮羌畫晦東風飄兮神靈雨)
畱靈修兮憺忘歸歳既宴兮孰華予(九章惜誦矰弋機而在上兮罻羅張而在下設張辟以娯君兮願)
側身而無所(懐沙變白而為黒兮倒上以為下鳯凰在笯兮雞鶩翔舞)九辯騏驥伏匿而不見兮鳯
(凰高飛而不下鳥獸猶知懐徳兮何云賢士之不處)願沈滞而無見兮尚欲布名乎天下然潢洋而不
遇兮直怐愗而自苦(招魂二八齊容起鄭舞些衽若交竿撫案下些竿瑟狂會搷鳴鼔些宫庭震驚發)
激楚些呉歈蔡謳奏大吕些(金人銘君子知天下之不可上也故下之知衆人之不可先也故後之)
老子不出户知天下修之天下其徳乃普(九層之臺起於累土千里之行始於足下)是以聖人欲
上民必以其言下之欲先民必以其身後之(善為士者不武善戰者不怒善勝敵者不爭善用人者為)
之下又見入聲足字下(管子侈靡篇一上一下惟利所處)勢篇大明之祖可以代天下索而不得
求之招摇之下内業篇道滿天下暜在民所(度地篇夏有大露原烟噎下)地員篇或高或下各有
艸土若高若下不擇疇所(弟子職篇居句如矩蒸間容蒸然者處下捧椀以為緒)山至數篇君失
大夫為無伍失民為失下(揆度篇故守四方之高下國無游賈)夫富能奪貧能予乃可以為天下
(輕重甲篇重籍其民者失其下數欺諸侯者無權與)輕重乙篇故奪然後予高然後下喜然後怒天下
可舉莊子逍遥游篇見上(盗跖篇盗跖從卒九千人横行天下侵暴諸侯穴室樞户驅人牛馬取人)
婦女貪得忘親不顧父母兄弟不祭先祖(讓王篇見平聲家字下)晏子足走十里手裂兕虎任之以
力凌轢天下(呉子治兵篇其善將者如坐漏船之中伏燒屋之下使智者不及謀勇者不及怒)必左
(青龍右白虎前朱雀後玄武招摇在上從事於下冬則温廐夏則涼廡刻剔毛鬛謹落四下)墨子尚
賢篇有能則舉之無能則下之(大戴禮保傅篇無養乳虎將傷天下)賈誼新書同五帝徳篇見上
荀子成相篇見去聲榭字下(舜授禹以天下尚徳推賢不失序外不避仇内不阿親賢者予)禹溥
(土平天下躬親為民行勞苦得益臯陶横革直成為輔)不覺悟不知苦迷惑失指易上下中不上達䝉
揜耳目塞門户(賦篇居則周靜致下動則綦高以鉅圓者中規方者中矩大齊天地徳厚堯禹精㣲於)
毫毛而盈大於宙㝢(韓非子主道篇故曰寂乎其無位而處漻乎莫得其所明君無為於上羣臣竦懼)
乎下吕氏春秋介立篇見上(真諫篇使公毋忘出奔在於莒也使管仲毋忘束縛而在於魯也使甯)
戚無忘其飯牛而居於車下管子新序並同(任地篇操事則苦不知高下民乃逾處)序意篇見母
字下六韜立將篇見去聲鬭字下(必出篇多其火鼔若從地出若從天下三軍勇鬬莫我能禦)逸
(周書允文觧人知不棄愛守正户上下和協靡敵不下)小明武觧立之五教以恵其下矜寡無告實為
之主(游觀崇臺泉池在下淫樂無既百姓辛苦無受貨賂攻用弓弩上下禱祀靡神不下)無食六
(畜無聚子女羣振若電造於城下鼔行參呼以正仆伍上有軒冕斧鉞在下)柔武觧見去聲鬬字下
(武寤觧約期于牧案用師旅商不足滅分禱上下戰國䇿小而生巨必覇天下)新序同宋玉高唐
(賦妾在巫山之陽高丘之岨旦為朝雲暮為行雨朝朝暮暮陽臺之下)狀侣砥柱在巫山之下風賦
見口字下三略敵强下之敵佚去之(世能祖祖鮮能下下)賈誼新書容經篇能與細細能與巨巨
能與高高能與下下(成王有知而選太公為師周公為傳前有與計而後有與慮也是以封于㤗山而)
禪于梁父朝諸侯一天下大戴禮同(弔屈原文鳯凰翔于千仞兮覽徳輝而下之見細徳之險㣲兮)
遥矰繳而去之司馬相如上林賦見上(東方朔七諌見上)荅客難故綏之則安動之則苦尊之則
(為將卑之則為虜抗之則在青雲之上抑之則在深淵之下用之則為虎不用則為鼠雖欲盡節效情安)
知前後淮南子原道訓見上(地形訓凡八極之雲是雨天下八門之風是節寒暑八紘八殥八澤之)
雲以雨九州而和中土(主術訓得失之道權要在主是故繩正於上木直於下)繆稱訓鵲巢知風之
所起獺穴知水之高下睴目知晏陰諧知雨(又見上)道應訓見入聲禄字下齊俗訓見上儀必
應乎高下衣必適乎寒暑(兵略訓貪昧饕餮之人殘賊天下萬人搔動莫寧其所)剡摲筡奮儋钁以
當修㦸彊弩攻城略地莫不降下(卒如雷霆疾如風雨若從地出若從天下)下視上如父則必正天
下文子同(説山訓三人比肩不能外出户一人相隨可以通天下)説林訓中夏用箑快之至冬而
不知去褰衣涉水至陵而不知下又見上(城成於土木直於下)修務訓相土地宜燥濕肥墝高下嘗
百艸之滋味水泉之甘苦(今使人生於辟陋之國長於窮櫩漏室之下長無兄弟少無父母目未嘗見)
(禮節耳未嘗聞先古獨守專室而不出門使其性雖不愚然其知者必寡矣)合如雷電觧如風雨員之
(中規方之中矩破敵䧟陳莫能壅御澤戰必克攻城必下)要略明攝權操柄以制羣下提名責實考之
參伍所以使人主秉數持要不妄喜怒也(鶡冠子天權篇五度既正無事不舉招摇在上繕者作下)
(文子道原篇利貫金石强淪天下有餘不足任天下取與禀受萬物而無所先後)精誠篇節四時之度
(正律歴之數别男女明上下使强不掩弱衆不暴寡)道徳篇卑者所以自下也退者所以自後也上
徳篇陽上而復下故為萬物主(素問脉要精㣲論彼春之暖為夏之暑彼秋之忿為冬之怒四變之動)
脉與之上下(平人氣象論病肺脉來不上不下如循雞羽)離合真邪論彈而怒之抓而下之通而取
之(調經論血并於上氣并於下心煩惋善怒血幷於下氣幷於上亂而喜忘)天元紀大論然天地者
萬物之上下也左右者陰陽之道路也(五常政大論吐之下之補之寫之)至真要大論在入聲浴字
下(靈樞經四時氣篇在上脘則刺抑而下之在下脘則散而去之小腹痛腫不得小便邪在三焦約取)
之(周痺篇隨脉以上隨脉以下不能左右各當其所)脹論篇五閲五使篇並見下論勇篇肝肺雖
舉氣衰復下故不能乆怒(官能篇各處色部五藏六府察其所痛左右上下)大熱在上推而下之從
(下上者引而去之視前痛者常先取之大寒在外畱而補之入於中者從合寫之)不知所苦兩蹻之下
史記滑稽傳見上(漢書禮樂志郊祀歌練時日篇見上)日出入篇見入聲若字下天馬篇見上
(五行志厥應泰山之石顛而下聖人受命人君虜外戚傳生男無喜生女無怒獨不見衛子夫霸天)
(下匃奴傳天下歌之曰平城之下亦誠苦七日不食不能彀弩)叙傳篇章博舉通于上下略差名號九
品之叙(北平志古司秦柱下定漢章程律度之緒)楊泉物理論秦民歌生男慎勿舉生女哺用脯不
見長城下尸骸相支往(易林屯之未濟受我嬰女牽衣不與冀幸高貴反曰賤下)需之巽分為兩竪
逃匿肓上伏于膏下和不能愈(比之萃大有之晉並見走字下)臨之履駕龍騎虎周徧天下觀歴
山之下虞舜所處(頤之大過六龍俱怒戰于陂下蒼黄不勝旅人艱苦)鼎之夬見走字下震之豫
(金精耀怒帶劒過午徘徊高庫宿于木下両虎相距弓弩滿野)兑之革見后字下説苑君道篇夫有
(文無武無以威下有武無文民畏不親復恩篇介子推從者懸書宫門曰有龍矯矯頃失其所五蛇從之周)
(偏天下龍饑無食一蛇割股龍反其淵安其壤土四蛇入穴皆有處所一蛇無穴號於中野)談叢篇見上
(雜言篇以富貴為人下者何人不與以富貴敬愛人者何人不親按此二語家語改之曰以富貴而下人何人不)
(與以富貴而愛人何人不親則文益整而韻失矣修文篇衣必倚規而承矩負繩而準下)列女傳有
(虞二妃頌元始二妃帝堯之女嬪列有虞承舜於下以尊事卑終能勞苦瞽臾和寧卒享福祜)京師節
(女頌京師節女夫讐刼父要女問之不敢不許期處既成乃易其所殺身成仁義冠天下)魯宣繆姜頌
(繆姜淫泆宣伯是阻謀逐季孟欲使專魯既廢見擯心意摧下後雖善言終不能補)太玄經裝㣲陰據
下裝而欲去(玄錯上志高沈志下交多友唫少與)玄攡仰而視之在乎上俯而窺之在乎下企而望
之在乎前棄而忘之在乎後(高者下之卑者舉之饒者取之罄者與之)玄文見上陽極上陰極下
氣形乖鬼神阻賢者懼小人怙(揚雄反離騷枳棘之榛榛兮蝯貁擬而不敢下靈修既信椒蘭之唼佞)
兮吾纍忽焉而不早睹(越絶書記范伯昔者市偷自衒於晉晉用之而勝楚伊尹負鼎入殷遂佐湯取)
天下(呉越春秋少好於文長習於武文治邦國武定天下)三王臣弑其君五霸子弑其父徳有廣狹
氣有高下(易運期言居束西有午兩日並灮日居下其為主人及為輔)尚書大傳維時洪祀六沴用
(咎于下是用知不畏而神之怒若六沴作見若是共禦帝用不差神則不怒五福乃降用章于下若六沴)
作見若不共禦六伐既侵六極其下(尚書帝命驗玉弩發驚天下成類出高將下賊起蜚戼生虎)河
(圖括地象西北為天門東南為地户天門無上地户無下)河圖挻佐輔百世之後地高天下不風不雨
(不寒不暑民復食土皆知其母不知其父如此千歳之後而天可倚杵)易傳聖人受命厥應鳯凰下天
子虜班固十八侯銘見上(馬融長笛賦泣血泫流交横而下通旦忘寐不能自禦於是乃使魯班宋)
(翟構雲梯抗浮柱蹉纎根跋篾縷膺峭陁腹陘阻逮乎其上匍匐伐取挑截本末規摹彠矩䕫襄比律子野)
協吕十二畢具黄鍾為主(張超誚青衣賦生女為妾生男為虜歳時酹祀詣其先祖或於馬廐厨間竈)
下李尤平樂觀賦見上(許由箕山歌登佊箕山兮瞻望天下山川麗崎萬物還普)古今樂録八公
操見斗字下(古樂府宿阿曲蘇林開天門趙尊閉地户神靈亦道同真官今來下)參同契循環璇璣
升降上下周流六虗難可察覩(思之務令熟兮反復視上下千周燦彬彬兮萬遍將可覩神明或告人)
(兮心靈本自悟探端索其緒兮必得其門户天道無適莫兮常傳於賢者)博雅見平聲明字下黄庭經
見上魏陳思王火帝誄見上(阮籍大人先生論山東之徒虜遂起而王天下)呉韋昭鼔吹曲見下
(胡綜黄龍大牙賦周之牧野漢之垓下靡不由兵克定厥緒)又見下宋鮑照呉歌夏口樊城岸曹
公郤月戌但觀流水還識是儂流下(齊拔蒲歌見下)梁沈約歌赤帝辭齊醍在堂笙鏞在下匪惟七
百無絶終古(郊居賦藝芳枳於北渠樹修楊於南浦遷甕牖於蘭室同肩牆於華堵織宿楚以成門籍)
(外扉而為户既取陰於庭樾又因籬於芳杜開閣室以逺臨闢高軒而旁覩漸沼沚於垂周塍陌於堂)
下(陳夜烏飛謡日西夜烏飛拔劒倚梁柱歸去來歸山下)韻補下後五切毛詩下字一十有七陸徳
明云皆當讀如户(陳第引魏了翁云六經凡下皆音户舍皆音暑不特六經古音皆然)禮記間傳芐
(翦不納芐音下今芐字在十姥韻音户説文云芐从艸下聲)
夏
古音同上(書洪範星有好風星有好雨日月之行則有冬有夏月之從星則以風雨)詩宛丘見上
(四月首章四月維夏六月徂暑先祖匪人胡寧忍予)禮記玉藻古之君子必佩玉右徵角左宫羽趨以
采齊行以肆夏周還中規折還中矩(穆天子傳荅西王母謡見上)史記秦始皇紀見上素問生氣
(通天論凡陰陽之要陽密乃固兩者不和若春無秋若冬無夏因而和之是謂聖度)漢賈誼鵩賦單閼
(之歳兮四月孟夏庚子日斜兮鵩集余舍止于坐隅兮貌甚閒暇異物來萃兮私怪其故發書占之兮䜟)
言其度曰野鳥入室主人將去(春秋繁露喜怒當寒暑威徳當冬夏)易林見下太玄經玄棿鬼神
耗荒想之無方無冬無夏祭之無度(揚雄城門校尉箴昔在上世有殷有夏癸辛不徳而設夫險阻湯)
武爰征而莫遏莫禦(班固荅賔戲曩者王塗蕪穢周失其禦侯伯方軌戰國横騖於是七雄虓闞分裂)
諸夏(呉韋昭鼔吹曲攄武師斬黄祖攘夷凶族革平西夏炎炎大烈震天下)胡綜黄龍大牙賦乃自在
(昔黄虞是祖越歴五代繼世在下應期受命發迹南土將恢大繇革我區夏)晉陸雲盛徳頌於鑠王師
遵時匪怒爰赫乘釁席卷三夏(按自漢書叙傳博望杖節收功大夏貳師秉鉞身釁胡祉致死為福每)
(生作旤始以夏社二字入哿韻)
寫(悉姐切)
古音湑(詩蓼蕭首章蓼彼蕭斯零露湑兮我覯之子我心寫兮燕笑語兮是以有譽處兮)裳裳者華
(首章裳裳者華其葉湑兮我覯之子我心寫兮我心寫兮是以有譽處兮)車舝四章析其柞薪其葉湑
兮鮮我覯爾我心寫兮(素問三部九候論實則寫之虗則補之)離合真邪論候呼引鍼呼盡乃去大
氣皆出故命曰寫(止而取之無逢其衝而寫之厥論盛則寫之虗則補之不盛不虚以經取之)骨
空論治在風府調其隂陽不足則補有餘則寫(五常政大論見上)靈摳經脹論篇當寫則寫當補則
補如鼓應桴惡有不下者乎(邪客篇是謂因衝而寫因衰而補如是者邪氣得去真氣堅固是謂因天)
之序官能篇見上(大惑論篇盛者寫之虗者補之必先明知其形志之苦樂定乃取之)石鼔文宫
車其寫秀弓寺射麋豕孔庻麀鹿雉兔(周禮稲人以澮寫水劉音殤故反)抱朴子諺云書三寫魚為
(魯虗成虎)
且(七也切)
古音沮詩有客見上(按詩中且字有平上二聲如其虗其邪既亟只且其樂只且乃見狂且狂童之)
(狂也且匪我思且女曰觀乎士曰既且椒聊且逺條且悠悠昊天曰父母且籩豆有且皆平聲也有萋有)
(且音七序反則上聲也即上聲亦入語韻不入瓦韻禮記檀弓祖者且也凡祖租徂狙殂鉏苴疽咀阻俎)
組詛岨沮雎助之類皆從且得聲(詩揚且之晳也音七也反徐音子餘反)會且歸矣音七也反沈音
子餘反(榖旦于差旦本亦作且王音七也反徐音子餘反)匪且有且音七也反又子餘反儀禮大
射禮順羽且左還古文且為阻(禮記月令地氣沮泄吕氏春秋作且泄)爾雅釋艸註零陵人祖日貫
之為樹疏祖且也(莊子而彼且奚適也且如字舊子餘反彼且擇日而登假且如字徐子餘反我且必)
(為鏌鋣且如字徐子餘反而且説明邪且如字徐子餘反必且數睐馬且如字徐子餘反且孰為之宗且)
(如字舊子餘反直且為人且如字舊子餘反是知凡轉語之且自漢以前皆讀沮也)集古録商雒鼎銘
(皇祖考作皇且考考古圖敦皇祖益公作皇且益公周敦用養乃祖考作且考博古圖商祖戊尊作且)
(戊祖乙卣祖乙爵祖乙角並作且乙祖丁尊瞿祖丁卣祖丁觚並作且丁祖庚卣作且庚祖丙爵作且丙)
(祖己爵祖己甗竝作且己周寶和鐘銘皇祖文考作皇且齊侯鎛鐘銘乃先祖作先且周毁敦乃祖考作)
且考(漢玄儒先生婁壽碑榮沮溺之耦耕作且弱)曲阜夫子廟中唐碑皇太子弘表徂遼海清夷九
無徵發以徂字作且字用(説文且薦也从几足有二横一其下地也象形)元周伯琦説文字原曰且
(古俎字薦物之几也从几足有二横木其下一地也象形莊所切後世借為發語辭淺野切又語助辭子)
余切隸字既失正音遂加半肉為俎以别之(説文伹拙也从人且聲佀魚切長箋苟伹不修飭也通用)
苟且省文也是苟且之且古亦讀為沮也(今此字兩收於九魚三十五馬部中)
社(常者切)
古音常渚反(書甘誓用命賞于祖不用命戮于社予則孥戮汝)左傳閔二年間于兩社為公室輔
(管子揆度篇自言能為司馬不能為司馬者殺其身以釁其鼔自言能治田土不能治田土者殺其身以)
釁其社自言能為官不能為官者劓以為門父(説苑辨物篇大旱則雩祭而請雨大水則鳴鼔而刼社)
(漢書叙傳布歴燕齊叔亦相魯民思其政或金或社)漢綏民校尉熊君碑辭漢興伐項巡行南土顯
(封受爵遂爾延祖絫葉休隆君胤其緒克明盛徳字牧城社)魏陳思王社頌於惟太社官名后土是曰
勾龍功著上古徳配帝王實為靈主(北堂書鈔引邴原别傳遼東人語邴君行仁邑路無虎邴君行廉)
路樹成社(白虎通社不謂之土何變名為社别於衆土也)漢廣漢太守沈子琚碑書潁川長社縣作
(長野野古音墅)
捨(書冶切)
古音暑(管子内業篇得之而勿捨耳日不滛心無他圖正心在中萬物得度)
舍
古音同上(詩何人斯五章爾之安行亦不遑舍爾之亟行遑脂爾車壹者之來云何其盱元熊朋來曰)
(舍非但與車盱協音作舒便合讀作舒春秋哀六年齊陳乞弑其君荼公羊作舍字音舒此經中明證)
易井象傳見上乾文言見上(禮記曲禮將適舍求毋固)楚辭離騷余固知謇謇之為患兮忍而不
能舍也指九天以為正兮夫惟靈修之故也(管子四稱篇見去聲榭字下)心術上篇虚其欲神將入
舍掃除不潔神乃留處(内業篇夫道者所以充形也而人不能固其徃不復其來不舍)耳目聰明四
枝堅固可以為精舍又見入聲薄字下(莊子知北游篇攝女知一女度神將來舍徳將為女美道將)
為女居女瞳焉如新生之犢而無求其故(淮南子道應訓同)文子同逹生篇見入聲郤字下庚
桑楚篇有恒者人舍之天助之(荀子勸學篇騏驥一躍不能十歩駑馬十駕功在不舍)韓非子揚權
篇故去喜去惡虚心以為道舍(六韜少衆篇迂其途令過深艸逺其路令㑹日暮前行未渡水後行未)
(及舍發我伏兵疾擊其左右車騎擾亂其前後敵人雖衆其將可走)素問氣宂論積寒畱舍榮衞不居
(靈樞經五閲五使篇府藏之在中也各以次舍左右上下各如其度也)淫邪發夢篇正邪從外襲内
而未有定舍反淫于藏不得定處(漢賈誼鵩賦見上)東方朔七諌哀形體之離觧兮神罔兩而無舍
惟椒蘭之不反兮魂迷惑而不知路(司馬相如上林賦若此者數百千處娯游徃來宫宿館舍庖厨不)
徙後宫不移百官備具韓詩外傳見上(淮南子俶真訓虚無者道之舍平易者道之素)文子同
詮言訓平者道之素也虚者道之舍也(兵略訓見上)鶡冠子世兵篇天不可與謀地不可與慮聖人
捐物從理與舍(史記太史公自序有法無法因時為業有度無度因物與舍今本誤作合漢書作舍馮)
衍顯志賦引此作有度無度與物趣舍(漢書天文志當出不出當入不入為失舍不有破軍必有死王)
之墓(郊祀志或曰東方神明之舍西方神明之墓也)翟方進傳金歴庫土逆度輔湛没火守舍萬嵗
之期近慎朝暮(易林乾之觧暗昧冥語相傳詿誤鬼魅所舍誰知卧處)屯之比獐鹿逐牧飽歸其居
反還次舍無有疾故(之觧山林丘墓魂魄失舍師之困天宫列宿五神所舍宫闕堅固君安其居)
(小畜之同人日走月歩趨不同舍夫妻反目主君失居)履之暌雀行求粒暮歸屋乳反其室舍安寧如
故(賁仁政不㬥鳯凰來舍四時順節民安其居復之困求犬得兔請新遇故雖不當路踰吾舊舍)
(坎之豐火中仲夏鴻鴈觧舍體重難移未能高舉君子顯名不失其譽)夬之豫曰趨月歩周徧次舍歴
險致逺無有難處升之咸見去聲霸字下(井之蒙跛躃難歩道不及舍露宿澤陂亡其襦袴)之歸
妹穿鑿道路為君除舍(鼎之噬㗐東行西歩失其次舍乾侯野井昭君喪居)震之噬㗐心多畏惡日
中止舍節之噬㗐見夜字下(未濟之否鬼魅之居凶不可舍)之同人飛鳥逐兔各有畏惡鵰鷹為
賊亂我室舍(劉向九歎曰暾暾其西舍兮陽炎炎而復顧聊假日以須臾兮何騷騷而自故上下皆韻)
説苑見上(列女傳衛宗二順頌衛宗二順執行咸固妾子雖代供養如故夫人慙辭請求出舍終不)
肯聽禮甚有度(太玄經閑測閑黄垁以徳固也跙跙之閑惡在舎也)度陰氣曰躁陽氣日舍躁躁舍
舍各得其度次二澤不舍冥中度(玄文故罔者有之舍也直者文之素也蒙者亡之主也酋者生之)
府也(論語比考䜟邑名朝歌顔淵不舍七十弟子掩目宰予獨顧由蹙墮車)魏陳琳飲馬長城窟行
作書與内舍便嫁莫留住(黄庭經九室正虚神明舍存思百念視節度六府修治勿令故行自翺翔入)
天路又見平聲邪字下(韻補舍商居切説文舒皆以舍得聲又曰余語之舒也舍省聲公羊傳哀)
(六年齊陳乞弑其君舍左氏榖梁傳皆作荼音舒又曰舍舂遇切釋名庫舍也故齊魯謂庫為舍也揚)
之水詩序毛氏作屯戍韓氏作屯舍(宋魏了翁曰六經凡舍皆音署平讀則音舒)史記律書舍者日
月所舍舍者舒氣也(後漢書竇融傳金城太守庫鈞註曰今羌中有姓庫音舍)
姐(兹也切)
古音沮(晉書嵇康傳恃愛肆姐何超音義姐音子據切)玉篇姐兹也祥豫二切
把(博下切)
古音博五反(説范君道篇脛大於股者難以歩指大於臂者難以把)齊時拔蒲曲朝發桂蘭渚畫息
(桑榆下與君同拔蒲竟日不成把)
寡(古瓦切)
古音古(詩鴻雁首章鴻鴈于飛肅肅其羽之子于征劬勞于野爰及矜人哀此鰥寡)小宛見入聲榖
字下(烝民五章人亦有言柔則茹之剛則吐之維仲山甫柔亦不茹剛亦不吐不侮鰥寡不畏彊禦)
易雜卦傳離上而坎下也小畜寡屯履不處也(穆天子傳天于作詩居樂甚寡不如遷土)呉子料敵
篇軍資既竭薪芻既寡天多陰雨欲掠無所(三略見入聲若字下)史記太史公自序天下已平親屬
(既寡悼惠先壯實鎮東土哀王擅興發怒諸吕駟鈞暴戾京師弗許厲之内淫禍成主父)漢東方朔七
諫見上淮南子修務訓見上(兵略訓止如丘山發如風雨所陵必破靡不毁沮動如一體莫之應圉)
是故傷敵者衆而手戰者寡矣文子見上(班固幽通賦紛屯邅與蹇連兮何艱多而知寡上聖寤而)
後拔兮豈羣黎之所禦(張衡西京賦息行夫展車馬收禽舉胔數課衆寡置互擺牲頒賜獲鹵)後漢
(書黄瓊傳嶢嶢者易缺皦皦者易汙陽春之曲和者必寡盛名之下其實難副)韻補寡果五切禮紀緇
(衣君子寡言而行以成其信鄭氏曰寡當為顧聲之誤也漢書西域傳宛王母寡陳湯傳作母鼓)陳第
(曰寡音古後轉音果晉陸雲歳暮賦嵗難停而易逝兮情艱多而泰寡年有來而棄予兮時無算而非我)
再轉則今音(詩卷耳禮記禮器正義竝引韓詩二升曰觚觚寡也)
䋈(奴下切)
古音女余反(説文䋈从系奴聲易曰需有衣䋈今易文作袽)
以上字當與八語九麌十姥通為一韻(自齊梁以後處渚宇雨與則入語麌韻野者則入馬韻垢耦後)
(則入厚韻而嚴忌哀時命同用之可以知後人分析之誤)
也(羊者切)
古音羊可反(按字旁从也者竝與它通當屬此韻)元周伯琦六書正譌曰古匜字沃盥器也有流
(㠯注水象形款識有張仲姞作即字大篆李斯秦刻作小篆省文今用之後人又作隸作也)
(借為辭助辭助之用既多故正義為所奪又加匸為匜㠯别之其實一字也大抵古人因事物制字今之)
(語助皆古人器物之字如本艸乎本吁气焉本鳥名之類)趙宧灮曰也字始於闕里方言以之作
(尾聲聲長則也音自然而至如孔子呼門人名之類)按也字為語助之辭自周以前竝無此字至文王
(之化被於南國而江有氾野有死麕之篇始有此字然但用之為轉語之助而已周公作東山之詩始用)
(之為語盡之助至邶鄘衞鄭之詩則連章叠句累數四而不止其古之所謂曼聲者與自是而爾雅孝經)
(論語之書無篇不用又考二帝三王之所自起堯舜禹皆在河東湯居亳文武周公在闗中故尚書及周)
(南無也字而允也天子之頌僅一見於商説者以為後人之追作然則斯字之興其在殷之末世鼻祖於)
(江漢之間蕃衍於鄭衞佀續於齊魯而傳之萬世不可改矣今之學者習而不察故附論之)又按也字
(古人多有與邪通用者如論語子張問十世可知也宰我問曰仁者雖告之曰井有人焉其從之也皆作)
(邪字讀莊子然則鄉之所謂知者不乃為大盜積者也晏子景公曰此君子之服也小人之服也荀子如)
(此者其求物也養生也粥壽也荀悦漢紀文帝謂馮唐曰公柰何衆辱我獨無間處也晉書魏舒傳有主)
(人婦夜産俄聞有車馬之聲相問曰男也女也魏書崔浩傳議於監國之前曰先攻城也先略地也邢巒)
(傳世宗謂巒曰卿言早生走也守也隋書何妥傳上八事以諌曰今一人之身乃兼數職為是國無人也)
(為是人不善也水經注穀水下太祖曰此非劉楨也汝水下灮武謂傳俊曰今日疲倦諸君寧憊也竝是)
(邪字魏書劉芳傳王肅曰此非劉石經邪北史作此非劉石經也故郭忠恕佩觿集序有邪也弗殊之説)
(然考之於詞則有輕重如漢書龔遂傳今欲使臣勝之邪抑安之也二語竝舉意則向下故以邪為疑辭)
(也為决辭顔氏家訓曰邪者未定之辭北人即呼為也字誤矣)又按古人有以兮字為也字者禮記緇
(衣引詩淑人君子其儀一也淮南子詮言訓引詩淑人君子其儀一也其儀一也心如結也此皆方音之)
(不正非所論於經文矣)
踝(胡瓦切)
古音胡可反(釋名見下)
瓦(五寡切)
古音五可反(詩斯干九章載㺯之瓦與儀議罹為韻)管子見平聲垂字下釋名瓦踝也踝确堅貌
(也亦言腂也在外腂見也以上字當與三十三哿三十四果通為一韻)
三十六養
三十七蕩
(古與三十六養通為一韻)
莽(莫朗切)
古音莫補反(楚辭離騷汨余若將不及兮恐年嵗之不吾與朝搴阰之木蘭兮夕&KR1158;中洲之宿莽日月)
(忽其不淹兮春與秋其代序維草木之零落兮恐美人之遲暮)九章懐沙陶陶孟夏兮艸木莽莽傷懐
永哀兮汨徂南土宋玉風賦見口字下(漢張衡西京賦結部曲整行伍燎京薪駭雷鼓縱獵徒赴長)
莽迾卒清候武士赫怒(宋謝靈運過瞿溪山僧詩迎旭凌絶磴映泫歸溆浦鑚燧斷山木掩岸墐石户)
結架非丹甍籍田資宿莽(梁何遜宿南洲浦詩幽棲多暇豫從役知辛苦觧䌫及朝風落㠶依暝浦違)
(鄉已信次江月初三五沈沈夜看流淵淵朝聽鼔霜洲渡旅鴈朔飇吹宿莽夜淚坐淫淫是夕偏懐土)
(按莽字自晉左思呉都賦始與晃蠁為韻陸機赴雒詩與廣徃響朗想為韻)今此字兩收於十姥三十
七蕩部中(當削去併入姥韻)
三十八梗
(此韻當分為二)
梗(古杏切)
古音古盎反(詩桑柔三章國歩蔑資天不我將靡所止疑云徂何徃君子實維秉心無競誰生厲階至)
今為梗(漢黄香九宫賦巃狡猾而蹴踐&KR1465;走札揭而獠桔梗櫟略玃而突列蛸槁肩屈而郤梁黨)周
(禮女祝掌以時招梗禬禳之事鄭大夫讀梗為亢)
綆
古音同上(亦作䋁漢書枚乗傳單極之䋁斷幹)
鯁
古音同上(郭璞註方言蟒莫鯁反)
怲(兵永切)
古音補徃反(詩頍弁二章蔦與女蘿施于松上未見君子憂心怲怲既見君子庻幾有臧)陳第曰方
(丙古通音説文仿相佀也从人方聲籕文作㑂周禮八枋枋音柄春秋歸祊公羊穀梁作邴)
炳
古音同上(太玄經文測彪如在上天文炳也鴻文無范恣意徃也)晉郭璞山海經畢方賛畢方赤文
(離精是炳旱則高翔鼔翼陽景集乃流災火不炎上)
邴
古音同上(春秋隱八年鄭伯使宛來歸祊祊字公羊榖梁傳竝作邴)九年公㑹齊侯于防公羊傳作
邴急就篇邴勝箱註邴一作祊音柄又音丙(按古字以丙从方多通用晉陸雲贈鄭曼季詩發憤潜)
(惟㑂彿有思即彷彿字玉篇仿方往切一作㑂籕文)
秉
古音同上(淮南子原道訓物穆無窮變無形像優游委縱如響之與景登高臨下無失所秉履危行險)
(無忘玄仗)
景(居影切)
古音於兩反即影字晉葛洪始加彡(詩二子乗舟首章二子乘舟汎汎其景願言思子中心養養)山
(海經大荒西經正立無景疾呼無嚮爰有大暑不可以徃)墨子魯問篇令之俯則俯令之仰則仰是佀
景也處則靜呼則應是佀響也(賈誼新書大政上篇故為人君者其出令也其如聲士民學之其如響)
曲折而從君其如景矣(淮南子原道訓歴逺彌高以極徃經霜雪而無迹照日灮而無景扶摇抮抱羊)
角而上又見上(揚雄劇秦美新震聲日景炎㶢飛響)白虎通舜重瞳子是謂玄景上應攝提以象
三灮(晉夏侯湛抵疑九夷之從王化猶洪聲之收清響黎苗之樂圅夏若游形之招惠景)陸機贈弟
(士龍詩存不阜物没不增壤生若朝風死猶絶景郭璞游仙詩翹首望太清朝雲無增景雖欲思陵化)
龍津未易上山海經賛見上(春秋考異郵四十五日景風至景者强也强以成之)史記高祖功臣
侯年表杜衍彊侯郢人徐廣曰彊一作景(按此字古亦當有兩音其大也明也之訓當音居兩反形景)
(之景則音於兩反)
境
古音居兩反(賈誼新書守衞捍敵之臣誠死城郭封境漢書作疆)
影(於丙切)
古音於兩反(莊子在宥篇大人之教若形之於影聲之於響)列子天瑞篇形動不生形而生影聲動
不生聲而生響(説符篇名也者響也身也者影也)荀子臣道篇政令教化形下如影應卒遇變齊給
如響推類接譽以待無方曲成制象(吕氏春秋功名篇猶表之與影若呼之與響)先已篇故善響者
不於響於聲善影者不於影於形(有始篇日中無影呼而無響)淮南子地形訓同素問寶命全形
(論和之者若響隨之者若影道無鬼神獨來獨徃春秋繁露聲之不聞故莫得其響不見其形故莫得)
其影呉越春秋追形逐影灮若彿彷(道藏歌觧散七玄根更法無中影七化反自然帝乙同玄響)
(漢史晨祠孔廟奏銘黄玉&KR1943;應洪适隸釋&KR1943;古響字今廣韻不收此字)
永(于憬切)
古音于兩反(詩漢廣漢之廣矣不可泳思江之永矣不可方思廣泳永方同為一韻説文引此作江之)
羕矣(楊慎曰古字羕與永同韓詩江之永矣作江之羕矣博古圖永寶用亯作羕寶用亯)按永景二
(字自晉潘岳秋興賦始與冷屏省領騁炯靜為韻)
皿(武永切)
古音武養反(説文孟从子皿聲)
憬(其永切)
古音其兩反(詩憬彼淮夷韓詩作獷説文作懬)
古音同上(今此字兩收於三十六養三十八梗部中)
猛(莫杏切)
古音莫兩反(太玄經彊測金剛肉柔法太傷也彊其衰勉自彊也山拔梁折終以猛也)養次七小子
(牽象婦人徽猛君子養病)
礦(古猛切)
古音居徃反(説文銅鐡檏石也本作磺以石黄聲今作礦)亦作卝周禮卝人註卝之言礦也疏云從
(石邉廣以其金玊出於石左形右聲)
穬
古音同上(説文穬从禾廣聲)
獷
古音同上説文獷从犬廣聲(今此字兩收於三十六養三十八梗部中)
瑒(徒杏切)
古音陽説文瑒从玊昜聲(今此字兩收於十陽三十八梗部中)
(以上字當與三十六養三十七蕩通為一韻)
眚(所景切)
古音所領反(説文眚从目生聲)
打(徳冷都挺二切)
古音都挺反(榖梁傳宣十八年註捝謂捶打也陸徳明音頂)説文打从手丁聲李膺益州記曰鼎
(鼻山周徳既衰九鼎淪散一没於此或見其鼻故名一名打鼻山山上有城亦名鼎鼻打鼎音近也)今
(按舊唐書玄宗紀開元二十二年四月丁未眉州鼎鼻山下江水中得寶鼎正作鼎字)趙宧灮曰打字
胡音丁瓦切而世通習之反以正音為誤(朱彛尊曰古書自六朝以前無用打字者始自莫愁樂云艇)
(子打兩槳催送莫愁來按晉書鄧攸為呉郡太守呉人歌曰紞如打五鼔雞鳴天欲曙鄧侯挽不畱謝令)
(推不去南史孫挹為延陵縣令國子助教高爽詣之取筆書鼔靣曰徙有此大腹了自無肝腸面皮如許)
(厚被打未渠央則不始於莫愁曲也後漢王延壽夢賦捎魍魎拂諸渠撞縱目打三顱則又不始於晉人)
(也若史書之文則見於宋書後廢帝紀手加擈打梁書侯景傳我在北打賀拔勝打邵陵王於北山後周)
(書宇文䕶傳被定州官軍打敗自此相沿以為戰鬭之稱矣)李因篤曰打者擊物之名若乃官府之鞭
(笞師儒之楚扑皆撻字也轉上聲又減筆作打是借字)今此字兩收於三十八梗四十一迥部中
(以上字當與三十九耿四十靜四十一迥通為一韻)
三十九耿
四十靜
(古與三十九耿通為一韻)
四十一迥
(古與三十九耿四十靜通為一韻)
四十二拯
四十三等
(古與四十二拯通為一韻)
等(多肻切)
古音多改反(管子侈靡篇視其不可使因以為民等擇其好名因使長民好而不已是以為國紀)韓
(非子愛臣篇愛臣太親必危其身人臣太貴必易主位主妾無等必危嫡子兄弟不服必危社稷)賈誼
新書胎教篇兩者不等各由其母(漢張衡東京賦次席紛純左右玉几穆穆而南面以聽矣然後百辟)
乃入司儀辨等(魏何晏景福殿賦落帶金釭此焉二等明珠翠羽徃徃而在)晉左思呉都賦其四野
(則畛畷無數膏腴兼倍原隰殊品窊隆異等象耕鳥耘此之自與穱秀菰穗於是乎在)梁王僧孺從子永
(寧令謙誄悠悠越障泱泱閩海薄言銅墨蒲宻斯在孰云識吏政均舊宰循猛是兼弦韋無怠補袍方服)
(治情莫改增貲匪課歸民自倍十郡為則百城斯採化日未逢政稱異等)今此字兩收於十五海四十
三等部中(按此字在韓非子二句一韻必不可易而孟子之愛無差等施由親始亦佀有韻之文其字)
(以竹寺聲从竹者古人等威之辨書之於䇿也許慎不得其觧而曰寺者官曹之等謬矣春秋以前未有)
(名官府為寺者其言寺皆閽寺也以此見説文亦有不可盡信者也廣韻收此字於十五海而音多改切)
(唐時此音未泯故韓愈許國公神道碑銘有曰上之宅憂公讓太宰養安蒲坂萬邦絶等李庾西都賦乃)
(㑹漢酺發周賚謐萬類渟四海遂開國以報功差子男之五等此正唐韻十五海之音當時功令許人兼)
(用者也而後人不知以為叶韻尤為不學之甚或疑寺聲與多改稍逺不知待字亦寺聲也古人讀宰為)
滓改為已等亦當如底耳(玉篇等都肻都怠二切)顔之推匡謬正俗曰俗以等物為底物等字夲音
都在反轉音丁兒反(當削去併入海韻)
唐韻正卷九
