唐韻正卷十五崑山顧炎武撰
入聲
三燭
燭(之欲切)
平聲則音朱(漢張衡東京賦德㝢天覆輝烈光燭狹三王之趢趗軼五帝之長驅踵二皇之遐武誰謂)
駕遲而不能屬五臣本作爥音同(後魏渴燭渾氏亦作可足渾氏又作可朱渾氏)
去聲則音注(漢書武帝紀地祗見光集于靈壇一夜三燭服䖍曰燭音炷)
噣
去聲同上(今此字四收於四十九宥五十候三燭四覺部中詳見宥韻)
蠋
上聲則音主(詩東山首章蜎蜎者蠋烝在桑野敦彼獨宿亦在車下)韓奕傳厄烏蠋也沈音晝晝古
(音注)
玉(魚欲切)
上聲則魚語反(禮記玉藻見上聲夏字下去聲則音御)詩小戎見屋字下文子上德篇故
與弱者金玉不如與之尺素(易林訟之蠱見絡字下)太玄經見穀字下
獄
上聲同上詩小宛見穀字下(漢書葢寛饒傳以刑餘為周召荀悅漢紀作刑獄獄字轉為餘)
頊(許玉切)
平聲則音吁五經通義顓頊者頊猶愉也(史記匈奴傳有義渠大荔烏氏朐衍之戎徐廣曰胊音頊)
(鄭氏音吁)
㮂(居玉切)
去聲則音倨(說文㮂从木具聲)
䋰
同上(説文䋰从糸具聲)
䡞
同上(説文䡞从車具聲)
局(渠玉切)
去聲則音具(禮記曲禮行前朱鳥而後玄武左青龍而右白虎招搖在上急繕其怒進退有度左右有)
局各司其局(管子白心篇知時以為度大者寛小者局物有所餘有所不足)詩正義句者局也釋
名寠數猶局促也(按局字當从句説文以為从尺在口下姑從之)
襡(市玉切)
去聲則音樹(今此字四收於四十五厚五十候一屋三燭部中)
屬(之欲市玉二切)
之欲切去聲則音注(儀禮士昬禮酌玄酒三屬于尊註屬注也)考工記圅人為甲犀甲七屬兕甲六
屬合甲五屬註屬讀如灌注之注(匠人水屬不理孫註屬讀為注)左傳定十四年屬劒於頸師屬之目
(屬之欲反又之住反市玉切平聲則音儒)漢張衡東京賦見上
去聲則音樹詩角弓見木字下(楚辭離騷前望舒使先驅兮後飛廉使奔屬鸞皇為余前戒兮雷師)
告余以未具(天問九天之際安放安屬隅隈多有誰知其數)靈樞經衛氣失常篇夫百病變化不可
勝數然皮有部肉有柱血氣有輸骨有屬(爾雅釋言孺屬也)詩常棣和樂且孺孺屬也蔡邕獨斷
(大夫曰孺人孺之言屬也)
觸(尺玉切)
去聲則尺御反(淮南子齊俗訓故諺曰鳥窮則噣獸窮則&KR2053;人窮則詐詐則故反&KR2053;古觸字新序作觸)
(兵略訓故良將之卒若虎之牙若兕之角若鳥之羽若蚈之足可以行可以舉可以噬可以觸)説山
(訓介蟲之動以固貞蟲之動以毒螫熊羆之動以攫搏兕牛之動以觝觸搏音布)漢揚雄羽獵賦亶觀
(夫票禽之紲踰犀兕之抵觸熊羆之挐攫虎豹之凌遽)張衡西京賦百禽㥄遽騤瞿奔觸喪精亾魂失
(歸亾趨投輪關輜不邀自遇)
辱(而蜀切)
去聲則而注反(禮記儒行可殺而不可辱也其居處不淫其飲食不溽其過失可㣲辨而不可靣數也)
荀子正論篇明見侮之不辱使人不鬭(然則鬭與不鬭邪亾於辱之與不辱也乃在於惡之與不惡)
(也)
溽
同上禮記儒行見上(歸藏易需作溽葢平聲則轉為儒與需音相近)
束(書玉切)
去聲則音恕荀子見去聲構字下(淮南子兵略訓極其變而束之盡其節而仆之)鶡冠子近迭篇
(主道所髙莫貴約束得地失信聖王弗據倍言負約各將有故)太玄經周測出我入我不可不懼也帶
其鉤鞶自約束也(漢蔡邕筆賦惟其翰之所生於季冬之狡兎性精亟以慓悍體遄迅以騁歩削文竹)
以為管加漆絲之纒束(公羊隱元年傳詛命相誓以盟約束也束一音戍)周禮司約註約言語之約
(束束劉音詩樹反)
欲(余讀切)
上聲則余矩反(素問血氣形志篇凡治病必先去其血乃去其所苦伺之所欲然後寫有餘補不足)
(淮南子詮言訓見後字下去聲則音裕)書大禹謨㒺違道以干百姓之譽㒺
咈百姓以從己之欲(呂氏春秋論人篇適耳目節嗜欲釋智謀去巧故)淮南子原道訓去其誘慕除
其嗜欲損其思慮文子同(主術訓必先計嵗而收量民積聚知饑饉有餘不足之數然後取車輿衣)
食供飬其欲(繆稱訓欲知天道察其數欲知地理物其樹欲知人道從其欲)説林訓見鐸字下鶡
(冠子世兵篇衆人域域迫於嗜欲小知立趨好惡自懼)漢王褎四子講德論見去聲宼字下揚雄羽
(獵賦若夫壯士忼慨殊鄉别趣東西南北騁嗜奔欲)張衝東京賦見去聲奏字下晉潘岳西征賦紅
(鮮紛其初載賔旅竦而遲御既餐服而屬厭泊恬静以無欲廻小人之腹為君子之慮)支遁詠禪思道
(人詩中有冲希子端坐摹太素自強敏天行弱志無欲)
鵒
平聲則音臾(説文鵒或作从佳从臾)
谷
平聲同土(楊慎曰漢書藝文志鬼谷區三篇師古曰即鬼臾區也今本誤作鬼容區)
上聲則音與(詩桑柔見上聲垢字下去聲則音裕)詩葛覃見絡字下漢馬融廣成頌
見廓字下説文裕从衣谷聲(按山谷之谷廣韻雖有余蜀古禄三切其實欲乃正音易井九二井谷)
(射鮒陸德明音義一音浴書堯典宅嵎夷曰暘谷一音欲左傳僖三十二年註此道在二殽之間南合中)
(一音欲史記樊噲傳破豨胡騎橫谷正義曰谷音欲貨殖傳畜至用谷量馬牛索隠曰谷音欲漢苦縣老)
(子銘書谷神不死作浴神是也轉去聲則音裕今人讀谷為穀而加山作峪乃音裕非矣)楊愼曰順天
(府有平谷縣今或添山作峪非也宋蘇軾詩入谷驚密蒙自註谷音浴)
慾
去聲同上(呂氏春秋大樂篇成樂有具必節嗜慾嗜慾不辟樂乃可務)淮南子精神訓使耳目精明
玄達而無誘慕氣志虛静恬愉而省嗜慾(繆稱訓見去聲耨字下)漢張衡東京賦達餘萌於暮春昭
(誠心以逺諭進明德而崇業滌饕餮之貪慾仁風衍而外流誼聲激而遐騖)詩螽斯箋凡物有隂陽情
(慾者褚詮之音諭)
鋊
同上(漢書食貨志姦或盜摩錢質而取鋊師古曰鋊音浴)
浴
上聲則音与(素問至眞要大論上之下之摩之浴之)康海武功志曰關西人讀浴若于
躅(直録切)
去聲則直慮反(史記淮隂矦傳騏驥之跼躅不如駑馬之安歩)
蠋
上聲則音汝(詩東山首章蜎蜎者蠋烝在桑野敦彼獨宿亦在車下)
録(力玉切)
去聲則音慮(漢書雋不疑傳録囚徒師古曰省録之知其情狀有寃滯與不也今云慮囚本録聲之去)
(者耳音力具反而近俗不曉其意訛其文遂為思慮之慮何武傳行部録囚徒)宋黄朝英緗素雜記曰
(太玄經蹛于狴獄三歳見録集韻録音良倨反寛省也唐時循襲舊史以録為慮故劉餗嘉話稱髙祖平)
(京師李靖見收太宗慮囚見靖引與語竒之又王涯説通作慮)
緑
上聲則力主反(禮記喪大記君大夫鬊爪實于緑中註緑或為簍)
去聲則音慮(漢枚乘七發連廊四注臺城層構紛紛玄緑輦道邪交隍池紆曲)
曲(丘玉切)
平聲則音區詩小戎見屋字下(春秋桓十二年公㑹紀矦莒子盟于曲池公羊傳作敺蛇汲冢書作)
(區蛇上聲則丘羽反)漢書髙帝紀又戰曲遇東蘇林曰
(曲音齲師古曰齲音丘羽反曹參周勃樊噲傳註竝同)
去聲則丘具反漢枚乘七發見上(淮南子時則訓見去聲赦字下)晉左思魏都賦雜糅紛錯兼該
(泛博鞮鞻所掌之音韎昧任禁之曲以娛四夷之君以睦八荒之俗錯音措博音布)漢書陳平傳曲逆
(無音五臣註文選陸機漢髙祖功臣頌云曲音區句反)
斸(陟玉切)
平聲則音朱(釋名钃誅也主以誅除物根株也钃即斸字)
足(即玉切)
平聲則即餘反(老子天之道損有餘而補不足人之道則不然損不足以奉有餘孰能有餘以奉天下)
(唯有道者是以聖人為而不恃功成而不處上聲則即汝反)莊子達生篇夫忿滀之氣散而不
反則為不足上而不下則使人善怒(素問見上淮南子見禄字下)易林恒之兌狗吠非主齧傷我
(足去聲則即樹反)管子見上淮南子兵略訓見上
論語足恭足音子樹反(左傳襄十一年註分以足成三軍足將住反又如字)二十五年言以足志
文以足言足將住反如字(二十六年釁於勇嗇於禍以足其性足子住反又如字)周禮大司徒註禮
物不備相給足也足劉音子喻反(漢書五行志不待臣音復讇而足師古曰足音子喻反)後漢書馮
(魴傳特詔以它縣租稅足石令如舊限足音即喻反)今此字兩收於十遇三燭部中十遇部註云本音
(入聲)
贖(神蜀切)
去聲則音樹(晉潘岳西征賦感市閭之菆井歎尸韓之舊處丞屬號而守闕人百身以納贖豈生命之)
(易投誠惠愛之洽著訐望之以求直亦余心之所惡書舜典金作贖刑徐邈音常句反)詩黄鳥如可贖
兮人百其身贖食燭反又音樹(書傳㑹選贖神蜀反陸云徐仙民音樹沈存中云經典釋文如熊安生)
(軰多用北音陸德明多從吳音鄭康成齊人多從東音如贖音樹此北音也至今河朔人謂贖為樹)
㡤(房玉切)
去聲則普故反(説文㡤帊也)
促(七玉切)
去聲則音趣(周禮縣正趨其稼事而賞罰之趨本又作趣音促酇長里宰趨其耕耨竝同)朝士帥其
(屬而以鞭呼趨且辟趨本又作趣七須反劉音清欲反)考工記矢人註令趣鏃也趣七喻反一音促
(禮記月令乃命有司趣民收斂趣本又作趨七住反又七緑反)乃趣獄刑趣音促又七住反樂記
衛音趨數煩志趨讀為促(祭義其行也趨趨以數趨音促)管子強本趨耕趨讀為促莊子王命相
者趨射之趨音促脩上而趨下趨音促(史記項羽紀數使使趣齊兵欲與俱西正義曰趣音促)漢
(書髙帝紀令趨銷印師古曰趨讀曰促凡史記漢書促字皆作趣亦作趨)春秋説題辭促織言趨織也
織興事遽故趨織鳴女作兼(廣韻七遇部趣下註云又親足切今三燭部中漏此字)
趗
平聲則音趨(漢張衡東京賦見上)
續(佀足切)
平聲則佀俱反(詩小戎見屋字下去聲則佀句反)詩小戎隂靷鋈續徐邈音辭屢反
禮記深衣續衽鉤邉註續或為裕(玉篇續佀録佀屢二切)
粟(相玉切)
去聲則音絮(詩小宛見穀字下)
亍(丑玉切)
去聲則音住(今此字两收於十遇三燭部中此韻轉去聲則入御遇暮韻)
旭(許玉切)
上聲則許九反詩旭日始旦林音呼老反(韻補引説文旭从日九聲太玄經從次二方出旭旭朋從)
(爾醜)
勖
同上説文勖从力冒聲(禮記坊記引詩先君之思以勖寡人作以畜寡人)張弨曰俗勗破體又譌
从助非(以上二字當改入沃韻轉去聲則入救幼韻)
四覺
(此韻當分為二)
覺古岳切(當作古樂)
平聲則古爻反詩兎爰見平聲罦字下(左傳哀二十一年齊人歌魯人之皋數年不覺使我髙蹈唯)
(其儒書以為二國憂去聲則古效反)漢司馬遷悲士不遇賦好生惡死
(才之鄙也好貴夷賤哲之亂也炤炤洞達胷中割也昬昬㒺覺内生毒也覺與毒為韻)蔡邕太傅胡公
(碑文静而不滯動而不躁總天地之中和覽生民之上操聰明膚敏兼資先覺渉觀憲法契闊文學睹皋)
陶之闈閫探孔子之房奥(晉左思吳都賦暨其幽遐獨䆳寥廓閒奥耳目之所不該足趾之所不蹈倜)
(儻之極異崫詭之殊事藏理於終古而未寤於前覺也若吾子之所傳孟浪之遺言畧舉其梗概而未得)
其要妙也(魏都賦金石絲竹之恆韻匏土革木之常調干戚羽旄之飾好清謳㣲吟之要妙世業之所)
日用耳目之所聞覺(成公綏嘯賦于是延友生集同好精性命之至機研道德之玄奥愍流俗之未悟)
(獨超然而先覺峽世路之阨僻仰天衢而髙蹈邈跨俗而遺身乃慷慨而長嘯)郭璞山海經菵草贊菵
(草赤莖實如蘡薁食之益智忽不自覺殆齊生知功竒於學)鼷鼠贊見毒字下抱朴子仁明篇故其
(恩愛弘於長育哀傷著於啁噍然赴阬穽而無猜入罻羅而不覺)魏書張實傳涼州謠蛇利砲蛇利砲
公頭墜地而不覺(釋名覺告也又曰自上勑下曰告告覺也)史記髙祖紀髙祖覺索隱曰包愷劉伯
莊皆音古孝反(今此字兩收於三十六效四覺部中)
較
去聲同上(詩淇奥三章寛兮綽兮倚重較兮善戲謔兮不為虐兮)今此字兩收於三十六效四覺部
中(説文作䡈从車爻聲)
榷
同上(漢書武帝紀註如淳曰榷音較)
樂五角切(當作五覺)
去聲則音效(詩關雎三章參差荇菜左右芼之窈窕淑女鐘鼓樂之)唐揚之水見沃字下晨風見
下(南有嘉魚首章南有嘉魚烝然罩罩君子有酒嘉賓式燕以樂)正月抑竝見虐字下九辯見鑿
字下新序見沃字下(太玄經樂陽始出奥舒㬪得以和淖物咸喜樂)漢馮衍顯志賦游精神于大
(宅兮坑玄妙之常操處清静以飬志兮實吾心之所樂)晉潘岳西征賦凡厥寮司既富而教咸帥貧惰
(司整楫棹收罟課獲引繳舉效鰥夫有室愁民以樂)陸機遂志賦見下陶潛祭程氏妹文咨爾令妹
(有德有操靖恭鮮言聞善則樂能正能和惟友惟孝行止中閨可象可傚)梁昭明太子七契竒舞遞作
(名謳斯召綽約妍姿嬋嫣宜笑綺縠風吹珠璣星耀齊竽颺參差之響趙瑟奏鏗鏘之妙兹亦游讌之至)
娱子能偕此而為樂乎(今此字兩收於三十六效四覺部中)
灂士角切(當作士覺)
去聲則子肖反(考工記輈人良輈環灂註鄭司農云灂讀為灂酒之灂音子肖反)弓人冰析灂灂子
(召反)
&KR2532;側角反(當作側覺)
平聲則音焦(説文&KR2532;从米焦聲)
箾所角切(當作所覺)
平聲則音簫(左傳昭二十九年見舞韶箾者箾音蕭)史記吳世家見舞象箾南籥者索隠曰箾音朔
又蘓彫反(見舞招箾索隠曰韶簫二字體變耳今此字兩收於三蕭四覺部中)
揱
同上(考工記輪人欲其揱爾而纖也揱音蕭又色交反又音朔)今此字兩收于四宵四覺部中
倬竹角切(當作竹覺)
去聲則竹到反(爾雅釋詁箌大也音罩疏引韓詩云箌彼圃田)
菿
同上説文菿从艸到聲(今此字兩收於三十七号四覺部中)按此字説文廣韻皆从艸爾雅以竹
(但訓云草大也則當以从艸者為是)
卓
同上(魏李興表諸葛忠武矦閭文遐哉邈矣厥規卓矣凡若吾子難可究已)説文引詩烝然
从魚卓聲今詩作罩罩(釋名超卓也舉腳有所卓越也)吕氏春秋齊淖齒作卓齒又按説文悼淖
(掉踔皆以卓得聲)
駁(北角切當作北覺)
去聲則北教反(淮南子脩務訓若魚之躍若鵲之駁)晉郭璞江賦若乃巴東之峽夏后疏鑿絶岸萬
狀壁立赮駁(按躍鑿皆可讀去聲)
趵
同上(今濟南趵突泉讀為豹)
爆
同上説文爆从火㬥聲(今此字三收於三十六效四覺十九鐸部中)
嚗
同上(莊子嚗然投杖而笑嚗音剥又孚邈反又孚貌反)
駮
同上(詩晨風二章山有苞櫟隰有六駮未見君子憂心靡樂)説文駮獸如馬倨牙食虎豹从馬交聲
(駁馬色不純从馬爻聲二字轉去聲則補敎反與交爻協徐鉉乃曰爻非聲誤)趙宧光曰此字石經註
(疏竝从交用駮今公車内本从爻用駁傳家解梓榆皮佀之故名詳駮駁二字形聲義訓竝無兩説合之)
(可也)
邈莫角切(當作莫覺)
去聲則音貌(魏李興表諸葛忠武矦閭文見上晉陸雲祖王羊二公詩見廸字下)説文邈从辵貎
(聲)
㦝
同上(説文㦝从心貌聲)
藐
上聲則音杪(左傳定五年殺公何藐藐亾角反一音彌小反)
去聲同上詩抑見虐字下(崧髙四章既成藐藐王錫申伯四牡蹻蹻鉤膺濯濯)莊子藐姑射之山
藐音邈又妙紹反説文藐从艸貌聲(今此字兩收於三十小四覺部中)
眊
同上説文眊从目毛聲(今此字兩收於三十七号四覺部中)
皃
同上(今此字兩收於三十六效四覺部中)
雹蒲角切(當作蒲覺)
去聲則蒲報反(説文雹从雨包聲釋名雹砲也其所中物皆摧折如人所盛砲也)
跑
(平聲則音庖)
瓟
同上(今此二字兩收於五肴四覺部中)
㼎
同上(説文㼎从瓜交聲)
謈
去聲則音㬥(説文謈从言㬥省聲)
鞄匹角切(當作匹覺)
去聲則防敎反(考工記攻皮之工圅鮑韗韋裘鮑故書或作鞄)説文鞄从革包聲今此字三收於
(三十一巧三十六效四覺部中)
颮
平聲則音庖説文即飆字飆或从包(文選班固西都賦颮颮紛紛李善音俾姚切)今此字兩收於
(五肴四覺部中)
毃克角切(當作克覺)
平聲則口交反説文毃从殳髙聲(亦作敲左傳定二年奪之杖以敲之敲苦孝反又苦學反)今五
肴部中有敲字(玉篇毃口交口卓二切)
塙
去聲則苦教反説文作墧从土喬聲(玉篇塙口交口角二切)
嬥直角切(當作直覺)
平聲則徒彫反詩佻佻公子韓詩作嬥嬥(今此字兩收於三蕭四覺部中)
濯
上聲則直佼反(詩靈臺三章麀鹿濯濯白鳥翯翯王在靈沼於牣魚躍)
去聲則直敎反詩桑柔見削字下(崧髙見上素問靈蘭袐典論肖者濯濯孰知其要閔閔之當孰)
者為良(晉陸機遂志賦蕭綢繆於豐沛故攀龍而先躍陳頓委於楚魏亦凌霄以自濯伍被刑而伏劒)
(魏和戎而擁樂彼殊塗而竝致此同川而偏溺禍無景而易逢福有時而難學)唐張説和麗妃神道碑
(銘帝妃佐后實掌隂教八月選才千金聘貌禮獻絲繭詩修澣濯婦政可尊嬪風胥效)周禮守祧註故
書祧作濯鄭司農濯讀為祧(禮記喪大記濡濯棄於坎濯直孝反)漢書百官表輯濯師古曰濯音直
孝反(司馬相如傳濯鷁牛首師古曰濯者所以刺船也音直孝反)劉屈氂傳發輯濯士師古曰濯本
亦作櫂音直孝反(鄧通傳以濯船為黄頭郎師古曰濯讀曰櫂音直孝反)元后傳輯濯越歌師古曰
濯與櫂同(釋名櫂濯也濯於水中也且言使舟櫂進也)今此字兩收於三十六效四覺部中
箹於角切(當作於覺)
去聲則音要説文箹从竹約聲(玉篇箹於卓一孝二切)
(廣韻三十六效部下註云又於角切今覺部漏此字)
掉(女角切)
去聲則徒弔反(今此字三收於二十九篠三十四嘯四覺部中)
逴敕角切(當作敕覺)
去聲則敕詔反(説文逴以辵卓聲讀若掉苕之掉)亦作趠玉篇趠丑孝丑角二切今趠字在三十六
(效部)
踔
同上(史記司馬相如傳踔稀問郭璞曰踔音託釣反)貨殖傳上谷至遼東地踔逺索隱曰劉氏踔音
卓一音勑教反(今此字兩收於三十六效四覺部中)
犖呂角切(當作呂覺)
去聲則音澇(左傳莊三十二年圉人犖公羊作鄧扈樂)説文犖从牛勞省聲
學(胡覺切)
去聲則音效(禮記禮運故宗祝在廟三公在朝三老在學)漢書叙傳樂安褏褏古之文學漢傳毅
(迪志詩先人有訓我訊我誥訓我嘉務誨我博學蔡邕太傅胡公碑文見上)晉陸機遂志賦見上
郭璞山海經贊見上説文即斆省(書説命惟斆學半或作學禮記學記作學學半檀弓叔仲皮學子)
(桺文王世子凡學世子及學士必時春夏學干戈秋冬學羽籥小樂正學干籥師學戈竝音效)張弨曰
(斆學即一字二音因分讀交錯又與孝溷)
澩
上聲則下巧反(今此字兩收於三十一巧四覺部中)
翯許角切(當作許覺)
去聲則音號詩靈臺見上(賈誼新書引此作白鳥皜皜)説文翯从羽高聲
滈
上聲則音晧(史記秦始皇本紀為吾遺滈池君正義曰滈胡老反)今此字兩收於三十二晧四覺部
(中以上字轉去聲則當入嘯笑效號韻)
(考工記輪人則轂雖敝不藃藃戚音好角反今藃字在平聲四宵五肴去聲三十七号部)
瑴(古岳切)
古音穀(今此字兩收於一屋四覺部中)
角
古音禄詩麟之趾三章麟之角振振公族(行露二章誰謂雀無角何以穿我屋誰謂女無家何以速)
我獄雖速我獄室家不足(良耜殺時犉牡有捄其角以似以續)呂氏春秋明理篇馬有生角雄雞五
足(史記刺客傳其稱太子丹之命天雨粟馬生角也)漢書五行志雞生角時主獨董仲舒傳予之
齒者去其角傅其翼者兩其足(東方朔傳臣以為龍又無角謂之為蛇又有足)枚乘七發逐馬鳴鑣
魚跨麋角履游麕兎蹈踐麖鹿(董仲舒士不遇賦心之憂歟不期禄矣皇皇匪寧秪增辱矣弩力觸藩)
徒摧角矣(淮南子覽㝠訓晚世之時七國異族諸侯制法各殊習俗從橫間之舉兵而相角)兵略訓
(擊之如雷霆斬之若草木燿之若火電欲疾以遫人不及歩鋗車不及轉轂兵如植木弩如羊角人雖衆)
多勢莫敢格説山訓故梧桐㫁角馬氂截玉(易林坤之屯蒼龍單獨與石相觸摧折兩角室家不足)
(屯之損踦牛失角下山傷軸失其利禄過在誰孰家人之震黄牛騂犢東行折角)艮之屯蹇牛折
角不能載粟災害不避年歲無榖(節之明夷羽動角甘雨續草木茂年嵗熟)太玄經徯次四詘其角
直其足維以徯榖(格上九郭其目䚩其角不庳其體&KR2172;)遇次七振其角君父遇辱上九觝其角遇
下毁足翕上九㩣其角維用抵族(難次八觸石決木維折角)玄棿嘖以牙者童其角㩣以翼者兩
其足(京房易傳臣易上政不順厥妖馬角茲謂賢士不足)崔駰杖頌用以為杖飾以犀角王母扶持
永保百禄(風俗通燕太子丹天為雨粟烏白頭馬生角厨人生害足井上株木跳度瀆)傅毅舞賦嘉
(關雎之不滛兮哀蟋蟀之局促啟㤗眞之否隔兮超遺物而度俗揚激徴騁清角贊舞操奏均曲)張衡
(南都賦緑碧紫英青雘丹粟太一餘糧中黄瑴玉松子神陂赤靈解角耕父揚光於清泠之淵游女弄珠)
於漢皋之曲(仲長統述志詩飛鳥遺跡蟬蜕亾殼螣蛇棄鱗神龍喪角至人能變達士㧞俗乘雲無轡)
(騁風無足垂露成幃張霄成幄沆瀣當餐九陽代燭恒星艶珠朝霞潤玉六合之内恣心所欲人事可遺)
何為局促(李尤彈銘昔之造彈起意弦木以丸為矢合竹為檏漆飾以霑不用筋角丸彈之利以弋鳧)
鶩(漢蘇伯玉妻盤中詩家居長安身在蜀何惜馬蹄歸不數羊肉千斤酒百斛令君馬肥麥與粟今時)
人知四足與其書不能讀當從中央周四角(魏嵇康琴賦爾乃理正聲奏妙曲揚白雪發清角紛淋浪)
(以流離渙滛衍而優渥粲奕奕而髙逝馳岌岌以相屬)吳薛綜麒麟頌政平覿景否則戢足德以衛身
不布牙角屛營唐日帝堯保禄(萬震犀贊獸曰玄犀處自林麓食惟棘刺體兼五肉或有神異表露以)
角含精吐烈望如華燭置之荒野禽獸莫觸(晉左思蜀都賦拔象齒戾犀角鳥鍛翮獸廢足)陸機七
(徴激長歌於丹脣發鏗鏘乎柔木合清商以絶節揮流徴而赴曲奏南荆之髙歎詠易水之清角)郭璞
(山海經共工贊共工赫怒不周是觸地虧㢲維天缺乾角)拗閭&KR1411;馬獨𤞞贊有獸如豹厥文惟縟閭善
躍嶮&KR1411;馬一角虎狀馬尾號曰獨𤞞(海録白蓮水邉有車覆粟車腳淪泥犢牛折角收之不盡相呼共)
啄(後魏張淵觀象賦左則天紀槍棓攝提大角二咸防奢七公理獄庫樓炯炯以灼明騎官騰驤而奮)
足天市建肆於房心帝座磥落而電燭(隴西謠安陽大角十牛九犢)北齊書楊愔傳童謠白羊頭尾
秃羖䍽頭生角(禮記喪大記君大夫鬊爪實於緑中註録當為角聲之誤也)左傳桓二年正義引韓
詩説四升曰角角觸也(漢書律歴志角觸也物觸地而出戴芒角也)風俗通同又見上聲斗字下
(鶡冠子泰鴻篇北方者萬物録臧焉故調以角史記李斯傳方作觳扺優俳之觀應劭曰戰國時稍)
増講武之禮以為戲樂秦更名曰角抵(唐李濟翁資暇録曰漢四皓其一號角里先生角音禄今多以)
(覺音呼誤也是以魏子及孔氏袐記荀氏漢紀慮將來之誤直書禄里可得而明也按玉篇等字書皆云)
(東方為角音禄或作龣字亦音禄魏子袐記漢紀不書龣而作禄者以其字僻又慮誤音故也今人讀角)
(為覺而角里先生之音禄者輙改作角益為可嗤矣)李因篤曰杜甫赤霄行孔雀未知牛有角渴飲寒
泉逢觝觸唐人亦作禄音用(説文斛从斗角聲今此字兩收於一屋四覺部中)
去聲則音慮(尉繚子兵談篇兵如總木弩如羊角人人無不騰陵張膽絶乎疑慮堂堂決而去)淮南
(子汜論訓夫雌雄相接陰陽相薄羽者為雛&KR1663;毛者為駒犢柔者為皮肉堅者為齒角)兵略訓見觸字
(下)
桷
古音同上易漸六四鴻漸於木或得其桷(晉夏矦湛玄鳥賦爾乃銜泥構巢營居傅桷積一喙而不)
(已終累泥而成屋拾柔草以自藉採懦毛以為蓐吐清惠之泠音永吟鳴而自足)抱朴子嘉遯篇茅茨
(艶於丹楹采椽珍於刻桷登嵩峰為臺榭庇巖霤為華屋積篇章為敖庾寳玄談為金玉棄細人之近戀)
(捐庸隷之所欲游九皋以含歡遣智惠以絶俗同屈尺蠖藏光守樸表拙示訥知止常足)
龣
同上(魏書江式傳宫商龣徴羽龣即角字從录得聲)今此字兩收於一屋四覺部中
嶽(五角切)
古音獄(漢書禮樂志郊祀歌玄冥篇易亂除邪革正異俗兆民反本抱素懐樸條理信義望禮五嶽籍)
斂之時掩收嘉榖(朱雲傳五鹿嶽嶽朱雲折其角)太玄經從陽躍於淵于澤于田于嶽物企其足
法言川有瀆山有嶽(揚雄太玄賦豈若師由聃兮執玄静于中谷納傿禄于江淮兮揖松喬于華嶽升)
崑崙以散髮兮踞弱水以濯足(馬融廣成頌於是周阹環瀆右矕三塗左概嵩嶽面據衡隂箕背王屋)
(王逸九思川谷兮淵淵山峊兮硌硌叢林兮崯崯林榛兮岳岳)酈炎見志詩大道夷且長窘路狹且
(促脩翼無卑棲遠趾不歩局舒吾陵霄羽奮此千里足超邁絶塵驅倏忽誰能逐賢愚豈常類稟性在清)
(濁富貴有人籍貧賤無天録通塞苟由己志士不相卜陳平敖里社韓信釣河曲終居天下宰食此萬鍾)
禄徳音流千載功名重山嶽(蔡邕太尉李咸碑銘天垂三台地建五嶽降生我公應鼎之足奕世載德名)
昭圖録(古今樂録怨詩行天道悠且長人命一何促百年未㡬時奄若風吹燭嘉賓難再遇人命不可)
(續齊度游四方各繫太山録人間樂未央忽然歸東嶽當須盪中情游心恣所欲)魏文帝校獵賦列卒
(星陳戎車方轂風廽雲轉埃連飇屬雷響震天地譟聲蕩山岳)陳思王上責躬詩願䝉矢石建旗東嶽
庶立毫釐㣲功自贖(平陽懿公主誄配爾君子華宗貴族爵以列侯銀艾優渥成禮於宫靈輀交轂生)
雖異室殁同山嶽(魏公卿上尊號奏上公䇿祝燔燎棫樸告類上帝望秩五岳)嵇康散騎常侍阮籍
(碑辭峩峩先生天挺無欲玄虚恬淡混齊榮辱盪滌穢累婆娑山足胎胞造化韜藴光燭鼓棹滄浪彈冠)
(嶠岳頤神太素簡邁世局澄之不清溷之不濁翺翔區外遺物庶俗隱處巨室反真歸漠汪汪淵源邁跡)
圖録(晉司馬彪贈山濤詩苕苕椅桐樹寄生於南岳上陵青雲霓下臨千仭谷處身孤且危於何托余)
足(陸機漢髙帝功臣頌芒芒宇宙上墋下黷波振四海塵飛五嶽九服徘徊三靈改卜赫矣髙祖肇載)
天禄(贈弟士龍詩行矣怨路長惄焉傷别促指途悲有餘臨觴歡不足我若西流水子為東峙嶽)陸
(雲吳丞相陸公誄厥初藏器棲蟠海岳披藻崑崙濯秀暘谷)贈奚世都詩入贊崇華遂登帷幄時文聖
宰天祚方穀朔風徽止鴻漸于嶽(傅咸詩零露濬江海飛塵崇山嶽過謬佐台輔安能任鼎餗)夏侯
(湛抵疑噏風飲露不食五穀登太清游山嶽靡芝草弄白玉不因而獨備無假而自足)傅玄永寧太僕
(龎侯誄天假其年主優其禄等勲伊呂比夀東嶽靈蛇銘嘉茲靈蛇㫁而能續飛不須翼行不假足上)
騰雲霄下游山嶽進此明珠預身龍族(郭璞鹽池賦若乃煎海鑠泉或凍或漉所贍不過一鄉所營不)
(過鍾斛飴戎見珍於西鄰火井擅奇乎巴濮豈若兹池之所產帶神邑之名嶽吸靈潤於河汾總膏液乎)
澮涑(湛方生㳺園詠乘初霽之新景登北館以悠曯對荆門之孤阜傍魚陽之秀岳)庾闡閒居賦若
(夫左瞻天宫右眄西嶽甍飛彤素嶺敷翠緑朝霞時清滄浪靡濁黃綺絜其雲棲漁父欣其濯足)桓玄
(鶴賦練妙氣以遒化孰百年之易促税雲駕于三山升鸞皇於崑嶽)虞播阮籍銘鼔棹滄浪彈冠嶠岳
(頤神太素閒曠世局澄之不清溷之不濁翺翔區外遺物度俗隱處巨室反真歸樸汪汪川源邁迹圖籙)
(孫綽太宰郗鑒碑文摛藻風雲策名帝録肇階方尺遂隆台岳)蔡洪圍棊賦命班倕之妙手制朝陽
之柔木取坤象於四方位將軍乎五岳(王讚三月三日應詔詩家賓伊何且惟姻族如彼葛藟衍於樛)
木郁郁近侍巖巖台嶽庶寮鱗次以崇天禄(鈕滔母孫氏箜篌賦思超梁甫願登華嶽路嶮悲秦道難)
(怨蜀遺逸悼行邁之離秋風哀年時之速陵危柱以頡頏憑哀絃以躑躅)宋顏延之赭白馬賦將使紫
(鷰駢衡緑虵衛轂纖驪接趾秀騏齊亍覲王母於崑墟要帝臺於宣嶽跨中州之轍跡窮神行之軌躅)
(齊王巾頭陀寺碑文質判玄黄氣分清濁渉器千名含靈萬族淳源上派澆風下黷愛流成海情塵為岳)
(周王褒上庸公陸騰勒功碑辭遐觀命氏眇求世禄龍圖紀河鴻漸於陸霸楚傳姓命吳啟族君子篤)
生降靈惟岳朝陽擢彩荆山曜璞(唐玄宗紀㤗山銘見平聲邦字下)李白送魯郡劉長史詩魯縞如
白煙五縑不成束臨别贈貧交一尺重山嶽(諸書有作岳者音義竝同總載於此)説文嶽从山獄聲
岳
(見上)
鸑
古音同上(説文鸑从鳥獄聲)
浞(士角切)
古音士禄反(説文浞从水足聲)
鷟
古音同上(説文鷟从鳥族聲)
捉(側角切)
古音側禄反釋名捉促也使相促及也(說文捉从手足聲)
朔(所角切)
古音所雒反(禮記禮運以炮以燔以亨以炙以為醴酪治其麻絲以為布帛以飬生送死以事鬼神上)
帝皆從其朔(晉成公綏嘯賦逸氣奮涌繽紛交錯列列飇揚啾啾響作奏胡馬之長嘶廻寒風乎北朔)
(又佀鴻鴈之將雛羣鳴號乎沙漠平聲則音蘇)白虎通朔之為言蘇也明消更生故
言朔也(釋名朔蘇也月死復蘇生也去聲則音素)漢張衡西京賦南朔衡陽北棲雁門
朔即遡字(按愬遡皆從朔得聲)
欶
古音同上(説文欶从欠束聲)
嗽
(見一屋韻)
數
古音所禄反(管子侈靡篇猶疎則數之毋使人曲之)素問平人氣象論病脾脉來實而盈數如雞舉
足太玄經昆次五榖不榖失疏數衆氂毁玉(崔駰達㫖譬猶衡陽之林岱陰之麓伐尋抱不為之稀)
萟拱把不為之數(秦嘉贈婦詩浮雲起髙山悲風激深谷良馬不廻鞍輕車不轉轂鍼藥可屢進愁思)
難為數貞士篤終始恩義不可促(蘇伯玉妻詩見上)考工記梓人數目顅脰數劉音促孟子數罟
(不入洿池數音促上聲則色主反)
去聲則色句反(考工記輪人施筋必數數音色角反李色住反)禮記王制註六者各以其服數來朝
數色角反又所具反(莊子彼其於世未數數然也數音朔徐所禄反一音桑縷反簡文音所喻反)田
(子方侍坐於魏文侯數稱谿工數雙角反又所主反)又見一屋部速字下今此字三收於九麌十遇
(四覺部中)
斲(竹角切)
古音啄(漢淮南王安屛風賦天啟我心遭遇徵禄中郎繕理收拾捐朴大匠攻之刻雕削斲表雖剥裂)
(心實貞慤等化器類庇䕃尊屋列在左右近君頭足賴䝉成濟其恩弘篤何恩施遇分好沾渥不逢仁人)
(永為枯木上聲則竹古反)漢揚雄解難是故鍾期死伯牙絶
(絃破琴而不肻與衆鼔獲人亾則匠石輟斤而不敢妄斲)
去聲則竹故反(呂氏春秋貴公篇大匠不斲大庖不豆大勇不鬭大兵不㓂)淮南子主術訓夫螣蛇
(游霧而動應龍乘雲而舉猨得木而捷魚得水而騖故古之為車也漆者不畫鑿者不斲)説林訓大匠
不斲大豆不具大勇不鬭(王褒四子講德論見去聲射字下)魏何晏景福殿賦離背别趣駢田胥附
(縱橫踰延各有攸注公輸荒其規矩匠石不知其所斲)按鬭字從斲得聲故呂氏春秋淮南子竝以韻
(斲)
椓
古音同上(詩正月十三章佌佌彼有屋蔌蔌方有榖民今之無禄天夭是椓哿矣富人哀此煢獨)
琢
古音同上(韓非子主道篇故曰君無見其所欲君見其所欲臣將自雕琢)魏陳琳神武賦爾乃總輯
(環珍茵氈幕幄瓖瓔帶佩不餙雕琢華璫玉瑶金麟牙琢文貝紫瑛縹碧玄緑)
孎
古音同上(今此字兩收於三燭四覺部中)
斀
古音同上(説文斀从攴蜀聲)
剥(北角切)
古音卜(魏劉楨魯都賦毛羣隕殪羽族殲剥塡﨑塞畎不可勝録)晉潘岳馬汧督誄剔子雙龜貫以
(三木功存汧城身死汧獄凡爾同圍心焉摧剥扶老攜幼巷號街哭)説文剥从刀录聲
&KR2172;(蒲角切)
古音僕註云亦作撲説文撲从手業聲(今撲字在一屋部)
璞(匹角切)
古音普木反(魏嵇康卜疑若先生者文明在中見素表璞内不愧心外不負俗交不為利仕不謀禄鑒)
乎古今滌情蕩欲(晉司馬彪贈山濤詩感彼孔聖歎哀此年命促卞和潛幽冥誰能證竒璞冀願神龍)
來揚光以見燭(陸雲吳丞相陸公誄叡鑒擢㣲玄輝鏡璞戒危膏粱收俊白屋)盧諶贈劉琨詩妙哉
(蔓葛得託樛木葉不雲布華不星燭承侔卞和質非荆璞眷同尤良用乏驥騄)張協把刀銘奕奕名金
(昆吾遺璞裁為把刀利亞切玉時文斯偃含精内燭威助雖化武不可黷)北齊魏收枕中篇逮於厥德
(不常喪其金璞馳騖人世鼔動流俗挾湯日而謂寒包溪壑而未足源不清而流濁表不端而影曲)周
王褒上庸公陸騰碑見上(亦作朴史記范睢傳臣聞周有砥砨宋有結緑梁有縣藜楚有和朴)
墣
古音同上説文墣从土業聲(今此字兩收於一屋四覺部中)
檏
古音同上(老子敦兮其若檏曠兮其若谷渾兮其若濁)此三者以為文不足故令有所屬見素抱樸
少私寡欲(知其榮守其辱為天下谷為天下谷常德乃足復歸於樸)化而欲作吾將鎮之以無名之
樸無名之樸亦將不欲我無欲而民自樸(莊子馬蹄篇同乎無欲是謂素樸)呂氏春秋士容篇故
(君子之容純乎其若鍾山之玉桔乎其若陵上之木淳淳乎慎謹畏化而不肻自足乾乾乎取舎不侻而)
心甚素樸(戰國䇿君子曰斶知足矣歸真反樸則終身不辱)文子下德篇淡然無欲而民自樸鶡
(冠子㤗鴻篇幼少隨足以從師俗毋易天生毋散天樸自若則清動之則濁)説苑談叢篇上清而無欲
則下正而民樸漢書禮樂志見上(張衡東京賦見下)馬融長笛賦運裛浫洝岡連嶺屬林蕭蔓荆
森槮柞檏李尤彈銘見上(魏陳思王武帝誄敦儉尚古不玩珠玉以身先下民以純樸)王粲七釋
(濳虚丈人違世遁俗恬淡清玄渾沌淳樸薄禮愚學無為無欲均同死生混齊榮辱)晉左思吳都賦赬
丹明璣金華銀樸紫貝流黄縹碧素玉(虞播阮籍銘見上)抱朴子見上梁江淹鐙賦非銀非珠無
藻無縟心不貴麗器窮於撲通作朴(老子見下)漢淮南王安屏風賦見上張衡髑髏賦與隂陽
(同其流與元氣合其朴以造化為父母以天地為牀蓐以雷電為鼔扇以日月為鐙燭以雲漢為川池以)
(星宿為珠玉合體自然無情無欲澄之不清混之不濁不行而至不疾而速)魏陳琳馬腦勒賦太上去
華尚素樸兮所貴在人匪金玉兮(卞蘭許昌宫賦樂戲闋游觀足登承光坐華幄論稽古反流俗退虛)
(偽進敦朴寳賢良賤珠玉豈必世而後仁在時主之所欲)後魏李騫釋情賦承周任之有言攬老子之
(知足奉炯誡以周旋抱徽猷而與屬毎有偃於唯塵恒興言於寵辱思散髮以抽簪願全眞而守朴)説
(文檏从木業聲去聲則普故反)淮南子精神訓明白太素無為復
檏(今此字三收於一屋四覺部中)
朴
古音同上(説文朴从木卜聲去聲則普故反)漢司馬相如上林賦於是乎盧橘
(夏熟黄甘橙楱枇杷橪柿楟柰厚朴)
㱿(苦角切)
古音苦谷反漢仲長統述志詩見上(魏陳思王神龜賦天道昧而未分神明幽而難燭黃氏没於空)
(澤松喬化於株木蛇折鱗於平皋龍蜕骨於深谷亮物類之遷化疑斯靈之解㱿)
去聲則音庫(晉張協七命商山之果漢皋之揍析龍眼之房剖㭨子之㱿芳㫖萬選承意代奏)説文
(彀鷇㺉皆以㱿得聲㺉下云讀若構)
觳
古音斛(管子地員篇淖而不肕剛而不觳不濘車輪不汙手足)今此字兩收於一屋四覺部中
愨
古音同上(荀子修身篇饒樂之事則佞兌而不曲辟違而不愨程役而不録)非十二子篇利心無足
而佯無欲者也行偽險穢而彊髙言謹愨者也(漢淮南王安屛風賦見上)列女傳趙悼倡后頌趙悼
(倡后貪叨無足隳廢后適執詐不愨淫亂春平窮意所欲)張衡東京賦遵節儉尚素樸思仲尼之克己
(履老氏之常足將使心不亂其所在目不見其可欲賤犀象簡珠玉藏金於山抵璧於谷翡翠不裂瑇瑁)
(不蔟所貴惟賢所寳惟穀民去末而反本咸懐忠而抱愨)風俗通頊者愨也
埆
古音同上(後漢書西南夷傳逺夷懐德歌荒服之外土地墝埆食肉衣皮不見鹽穀)抱朴子守塉篇
(余今讓天下之豐沃處茲邦之褊埆舍安昌之膏腴取北郭之無欲誠萬物之可細亦何往而不足哉)
(釋名轂埆也體堅埆也)
濁(直角切)
古音直谷反(詩四月五章相彼泉水載清載濁我日構禍曷云能穀)孟子孺子歌滄浪之水濁兮可
以濯我足楚辭漁父同老子見上(戰國䇿蘇秦説秦惠王書策稠濁百姓不足)漢枚乘七發揄
棄恬怠輸寫淟濁分決狐疑發皇耳目(史記魏其武安矦傳潁水清灌氏寧潁水濁灌氏族)春秋繁
(露其官人上士髙清明而下重濁若身之貴目而賤足也)淮南子説山訓以清入濁必困辱以濁入清
必覆傾文子同(説林訓使景曲者形也使響濁者聲也)鶡冠子見上劉向九歎撥諂諛而匡邪
(兮切淟涊之流俗盪渨涹之姦咎兮夷蠢蠢之溷濁)揚雄蜀都賦襲明衣表玄縠儷吉日異清濁酈
炎見志詩見上張衡髑髏賦見上(獨鹿舞歌獨鹿獨鹿水深泥濁)魏陳思王巢父贊池主是讓以
水為濁嗟此三士清足厲俗(嵇康散騎常侍阮籍碑文見上)晉鼙舞歌明君篇邪臣多端變用心何
(委曲便辟從情指動隨君所欲偷安樂目前不問清與濁積偽㒺時主飬交以持禄言行恆相違難饜甚)
谿谷昧死射乾没覺露則滅族(張協雜詩秋夜涼風起清氣蕩暄濁蜻蛚吟階下飛蛾拂明燭)陸雲
(九愍將矯翼而塗險思振清而世濁羌釋筴而評子諒不疑其何卜)裴頠女史箴爾形信直影亦不曲
爾聲信清響亦不濁庾闡閒居賦見上(潘尼璢璃椀賦剛堅金石勁厲瓊玉磨之不磷湼之不濁)
虞播阮籍銘見上(楊泉太元經内清外濁敝衣褁玉)晉書載記秦趙整琴歌昔聞盟津河千里作一
曲此水本自清是誰攪令濁(宋謝靈運山居賦山川澗石洲岸草木既標異於前經亦列同於後牘山)
(匪砠而是岵川有清而無濁石傍林而插巖泉協澗而下谷)何尚之華林清暑殿賦郤倚危石前臨濬
(谷終始蕭森激清引濁湧泉灌於階戺逺風生于楹曲)齊王巾頭陀寺碑文見上王融和南海王詠
(秋胡妻詩披帷惕有㤀出門遲所欲彼美後來儀慙顔變欣矚蘭艾隔芳臭涇渭分清濁去去夫人子請)
殉川之曲(陳張君祖詠懐詩運形不標異澄懐恬無欲座可栖王矦門可廻金轂風來詠愈清鱗萃淵)
不濁斯乃玄中子所以矯逸足(史記律書濁者觸也言萬物皆觸死也)白虎通瀆者濁也釋名濁
瀆也汁滓演瀆也(説文濁从水蜀聲)
鐲
古音蜀説文鐲从金蜀聲(今此字三收於三燭四覺部中)
渥(於角切)
古音屋易鼎九四鼎折足覆公餗其形渥(詩信南山二章益之以霡霂既優既渥既霑既足生我百)
糓漢淮南王安屛風賦見上(易林臨之明夷春多膏澤夏潤優渥稼穡成熟畆獲百斛)蔡邕濟北
(相崔君夫人誄於赫崔君膺兹祉禄夫人有胤翼此清淑仁風温潤義恵優渥推恩中外施浹疎族)後
(漢郃陽令曹全碑辭鄉明治惠沾渥吏樂政民給足君髙升極鼎足)魏陳思王魏德論於穆聖王仁暢
(惠渥辭獻減膳以服鰥獨和氣致祥時雨滲漉野草萌變化成嘉榖)平陽懿公主誄見上嵇康琴賦
見上(晉傅玄宴㑹詩日之既逝情亦既渥賓委餘歡主容不足樂飲今夕温其如玉)陸機漢髙帝功
(臣頌龍興泗濵虎嘯豐谷彤雲晝聚素靈夜哭金精仍頽朱光以渥萬邦宅心駿民效足)左思吳都賦
(剖判庶士商榷萬俗國有鬱鞅而顯敞邦有湫阨而踡跼伊茲都之圅弘傾神州而韞櫝仰南斗以斟酌)
兼二儀之優渥(潘岳寡婦賦伊女子之有行兮爰奉嬪於髙族承慶雲之光覆兮荷君子之惠渥顧葛)
(藟之蔓延兮託㣲莖於樛木懼身輕而施重兮若履冰而臨谷)鈕滔母孫氏悼艱賦伊三從而有歸爰
奉嬪於他族仰慈姑之惠和荷仁澤之陶渥(宋鮑照芙蓉賦若乃當融風之暄盪承暑雨之平渥被瑶)
(塘之周流繞金渠之屈曲排積霧而揚芳鏡洞泉而含緑)謝惠連祭古冢文射聲垂仁廣漢流渥祠骸
(府阿掩骼城曲仰羨古風為君改卜輪移北隍穸窆東麓)説文渥从水屋聲
握
古音同上(晉陸雲逸民賦彼貪夫之死權兮固遺生而要禄竦戰兢而履冰兮祗肅懐以臨谷亮據鼎)
之無慄兮在顚沛之必握(梁任昉荅陸倕賦時坐睡而梁懸裁枝梧而錐握既文過而意深又理勝而)
辭縟(易萃初六一握為笑鄭玄傳握當讀為夫三為屋之屋)周禮巾車翟車貝面組總有握劉音屋
(説文握从手屋聲去聲則烏路反)儀禮士喪禮握手用玄纁裹劉音
(烏豆反既夕禮設握裹親膚劉音烏豆反)
楃
古音同上(説文楃从木屋聲)
幄
古音同上漢仲長統述志詩見上(王逸九思見下)魏陳琳神武賦見上卞蘭許昌宫賦見上
(晉陸機招隱詩朝采南澗藻夕息西山足輕條象雲構密葉承翠幄結風佇蘭林回芳薄秀木)陸雲贈
汲郡太守詩見上(張載七命若乃目厭常玩體倦帷幄攜公子而雙游時娛觀於林麓登翠阜臨丹谷)
華草錦繁飛采星燭陽葉春青隂條秋緑(宋謝惠連雪賦攜佳人兮披重幄援綺衾兮坐芳褥燎薰爐)
兮炳明燭酌桂酒兮揚清曲(梁任昉荅陸倕賦折髙戴於后臺異鄒顔乎董幄采三詩於河間訪九師)
於淮曲(沈約桐賦合影陽崖標峰東陸俯結玄隂仰承翠幄乍髣髴於行雨時徘徊於丹轂遶齊綵於)
碧林豈慙光於若木(釋名幄屋也以帛衣版施之形如屋也)
偓
古音同上(説文偓从人屋聲)
喔
古音同上(漢王逸九思哀世兮睩睩諓諓兮嗌喔衆多兮阿媚骩靡兮成俗貪枉兮黨比貞良兮焭獨)
鵠竄兮枳棘鵜集兮帷幄(説文喔从口屋聲)
古音同上(今此字兩收於一屋四覺部中)
确(胡覺切)
古音胡谷反(晉左思吳都賦由此而揆之西蜀之與東吳小大之相絶也亦猶棘林螢燿而與夫尋木)
(龍燭也否泰之相背也亦猶帝之懸解而與夫桎梏疏屬也庸可共世而論巨細同年而議豐确乎)詩
毛氏傳獄确也(釋名獄确也言實确人情偽也)
&KR1029;(側角切)
古音側禄反今此字兩收於一屋四覺部中(按此即下文齪字)
娕
古音同上(説文娕从女束聲)
齪
古音同上唐玄宗紀泰山銘見平聲邦字下(亦作齱史記酈生傳酈生問其將皆握齱好苛禮索隠)
(曰應劭云齱音若促以上字轉去聲則當入御遇暮韻)
唐韻正卷十五
