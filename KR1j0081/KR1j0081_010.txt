唐韻正卷十崑山顧炎武撰
上聲
四十四有
(此韻當分為二)
有(云九切)
古音以(書五子之歌闗石和釣王府則有荒墜厥緒覆宗絶祀)詩芣苢首章采采芣苢薄言采之采
采芣苢薄言有之(葛藟二章緜緜葛藟在河之涘終逺兄弟謂他人母謂他人母亦莫我有)魚麗三
章魚麗于罶鰋鯉君子有酒㫖且有(六章物其有矣維其時矣)吉日三章瞻彼中原其祁孔有儦儦
俟俟或羣或友悉率左右以燕天子(四月六章滔滔江漢南國之紀盡瘁以仕寧莫我有)甫田見敏
字下(棠棠者華四章右之右之君子有之惟其有之是以佀之)篤公劉六章止基廼理爰衆爰有
有駜三章自今以始嵗具有君子有榖詒孫子(閟宫八章魯侯燕喜令妻壽母宜大夫庻士邦國是有)
既多受祉黄髪兒齒(玄烏方命厥后奄有九有商之先后受命不殆在武丁孫子)楚辭九章懐沙文
(質疏内兮衆不知余之異采材檏委積兮莫知余之所有)老子生而不有為而不恃長而不宰執古
之道以御今之有能知古始是謂道紀(名亦既有夫亦將知止知止所以不殆譬道之在天下猶川谷)
之於江海絶巧棄利盗賊無有(人多伎巧竒物滋起法令滋彰盗賊多有)管子水地篇人皆有之
而管子以之(莊子應帝王篇明王之治功葢天下而佀不自已化貸萬物而民弗恃有莫舉名使物自)
喜立乎不測而游於無有者也在宥篇見下(則陽篇欲惡去就於是橋起雌雄片合於是庸有)隨
(序之相理橋運之相使窮則反終則始此物之所有)漁父篇吾請釋吾之所有而經子之所以呉子
(料敵篇師既淹乆糧食無有百姓怨怒妖祥數起上不能止)吕氏春秋貴公篇生而弗子成而弗有萬
物皆被其澤得其利而莫知其所由始(圜道篇有之而不使不若無有)下賢篇根乎其誠自有也覺
乎其不疑有以也(審分篇察乘物之理則四極可有)韓非子見母字下六韜文啟篇何窮之有終
而復始(宋玊釣賦投之於瀆視之於海漫漫羣生孰非吾有)漢賈誼旱雲賦運清濁之澒洞兮正重
(沓而並起嵬隆崇以崔巍兮時彷彿而有佀屈卷輪而中天兮象虎驚與龍駭相搏據而俱興兮妄倚儷)
而時有(賈誼新書君道篇書曰大道亶亶其去身不逺人皆有之舜獨以之)大政上篇夫民者惟君
者有之為人臣者共君理之(修政語下篇天下壙壙一人有之萬民藂藂一人理之)枚乗七發既登
(景夷之臺南望荆山北望汝海左江右湖其樂無有)司馬相如封禪頌濯濯之麟游彼靈畤孟冬十月
(君徂郊祀馳我君輿帝用享祉三代之前葢未嘗有)淮南子原道訓生萬物而不有成化象而弗宰
(俶真訓禮樂為鉤仁義為餌投之於江浮之於海萬物紛紛孰非其有)精神訓聖人以無應有必究其
理以虗受實必窮其節文子同(主術訓是故任一人之力者則烏獲不足恃乗衆人之制者則天下)
不足有也(泰族訓輕者欲發重者欲止貪者欲取廉者不利非其有)文子道原篇天常之道生物而
不有成化而不宰(守弱篇退而勿有法於江海上徳篇不長有故能終而復始故能長乆能長乆故)
為天下母(自然篇反本無為虗靜無有忽怳無際逺無所止)史記龜策傳故云彊者事之始也分之
理也物之紀也所求於彊無不有也(易林屯之震龜鼈列市河海饒有長財善賈商李悦喜)䝉之大
過宜利居止長安富有(訟之比水流趨下欲至東海求我所有買魴與鯉)師之復淵泉隄防水道通
利順注湖海邦國富有(比之觀鱣鮪鰋鯉衆多饒有一舉獲兩利得過倍)履之艮五軛四國優得饒
有陳力就列騶虞悦喜(謙之小畜江河淮海天之都市商人受福國家富有)賁之升隨和重寶衆所
貪有相如睨柱趙王危殆(復之无妄見畆字下大畜之萃見去聲祐字下)坎之无妄獐鹿羣走自
然燕喜公子好游他人多有(大壯之益太姬之孫周文九子咸遂受成寵貴富有)明夷之萃觧之訟
竝見母字下(歸妹之復室當原口漂溺為海財産殫盡衣食無有)豐之賁日中為市各持所有交易
資賄圅珠懐寶心悦歡喜(巽之暌春陽生艸夏長條肄萬物蕃滋充實益有)説苑談叢篇饑渴得食
(誰能不喜賑窮救急何患無有視其所以觀其所使斯可知已)政有招宼行有招恥弗為而自至天下
未有家語見下(太玄經盛次二作不恃克大有)守測閉朋牖善持有也迷自守中無所以也玄
(瑩一辟三公九卿二十七大夫八十一元士少則制衆無則治有)玄圖六甲内馴九九實有律吕孔幽
歴數匿紀(揚雄反離騷夫聖哲之不遭兮固時命之所有雖増欷以於邑兮吾恐靈修之不累改)漢
(書叙傳文艷用寡子虗烏有寓言淫麗托諷終始馮衍顯志賦行勁直以離尤兮羌前人之所有内自)
省而不慙兮遂定志而弗改(班固西都賦封畿之内厥上千里逴犖諸夏兼其所有)傅毅明帝誄璇
(璣所建靡不奄有貢篚納賦如歸父母正朔永昌冠帶儋耳)張衡西京賦繚垣緜聮四百餘里植物斯
(生動物斯止衆鳥翩翩羣獸&KR1750;騃散佀驚波聚佀京峙伯益不能名隸首不能紀林麓之饒于何不有)
(蔡邕太傅胡公碑銘用能七登九命篤受介祉亮皇聖於六世嘉庻績於九有窮生民之灮寵享黄耇之)
遐紀蹈明哲以保身與福禄于終始(濟北相崔君夫人誄見敏字下)後漢書西南夷傳逺夷慕徳歌
(寒温時適部人多有渉危歴險不逺萬里去俗歸徳心歸慈母)東觀漢紀河内謡王稚子代未有平徭
役百姓喜(漢故民呉仲山碑文惟公徳美布惠州里逺近假求不言無有春秋舉貸給與無已不逆人)
意率導化理(文心雕龍舜祠田辭荷此長耜耕彼南畆四海俱有)宋徐蕆曰有羽軌切賄痏洧鮪皆
以有得聲今按軌字古音九當作羽鬼為是(陳第曰囿以有得聲故封禪頌以韻喜賄以有得聲故褰)
(裳以韻士)
右
古音同上(詩竹竿二章泉源在左淇水在右女子有行逺父母兄弟)蒹葭二章蒹葭采采白露未已
(所謂伊人在水之涘遡洄從之道阻且右遡游從之宛在水中沚)形弓二章彤弓弨兮受言載之我有
嘉賔中心喜之鍾鼓既設一朝右之(吉日見上甫田見敏字下)裳裳者華見上文王首章有周
不顯帝命不時文王陟降在帝左右(緜四章廼慰廼止廼左廼右廼疆廼理廼宣廼畆自西徂東周爰)
執事(雲漢七章旱既太甚散無友紀鞠哉庻正疚哉冡宰趣馬師氏膳夫左右靡人不周無不能止瞻)
卬昊天云如何里我將見平聲牛字下(禮記郊特牲左之右之坐之起之)楚辭九章悲回風紛容
(容之無經兮罔芒芒之無紀軋洋洋之無從兮馳委移之馬止漂翻翻其上下兮翼遥遥其左右汜潏潏)
其前後兮伴張弛之信期(管子四稱篇昔者有道之臣委質為臣不賔事左右君知則仕不知則已)
(昔者無道之臣委質為臣賔事左右執説以進不蘄亡已)版法觧篇天地之位有前有後有左有右聖
人法之以建經紀(是故文事在左武事在右聖人法之以行法令以治事理)司馬法天子之義篇故
禮與法表裏也文與武左右也(呉子應變篇麾左而左麾右而右鼓之則進金之則止)荀子見下
(六韜敵武篇伏我材士强弩武車驍騎為之左右當去前後三里敵人逐我發我車騎衝其左右如此則)
敵人擾亂吾走者自止(素問陰陽應象大論以右治左以左治右以我知彼以表知裏以觀過與不及)
之理見㣲則過用之不殆(刺禁論肝生於左肺藏於右心部於表腎治於裏脾為之使胃為之市鬲胸)
之上中有父母(靈樞經九針十二原篇今左屬右其氣故止)周痺篇更發更止更居更起以右應左
以左應右(宋玉笛賦隆崛萬丈盤石雙起丹水涌其左醴泉流其右)淮南子原道訓無所左而無所
(右蟠委錯紾與萬物終始今本為不通音者改作始終)天文訓不可迎也而可背也不可左也而可右
也(要略下無方伯上無天子力征爭權勝者為右)易林大畜之未濟符左契右相與合齒乾以坤利
季生六子長大成就夙言如母(説苑談叢篇盛於彼者必衰於此長於左者必短於右喜夜臥者不能)
早起也(呉越春秋衛為副使正道里也又為受教知可否也縹為都尉執左右也敵為百死不得駭也)
(張衡西京賦牽牛立其左織女處其右日月於是乎出入象扶桑與濛汜)蔡邕陳畱太守胡公碑文
(乃位常伯恪處左右兼掌虎賁禁戎允理遘兹虐痾帝用悼止俾守陳留庻篤其祉王人既詔景命不俟)
友
古音同上(詩闗雎三章參差荇菜左右采之窈窕淑女琴瑟友之)匏有苦葉四章招招舟子人渉卬
否人渉卬否卬須我友(六月六章吉甫燕喜既多受祉來歸自鎬我行永乆飲御諸友炰鼈膾鯉侯誰)
在矣張仲孝友吉日見上(沔水首章沔彼流水朝宗于海鴥彼飛隼載飛載止嗟我兄弟邦人諸友)
莫肯念亂誰無父母(雨無正六章維曰于仕孔棘且殆云不可使得罪于天子亦云可使怨及朋友)
車舝首章雖無好友式燕且喜(皇矣見入聲拔字下)假樂四章之綱之紀燕及朋友百辟卿士媚于
天子抑六章惠于朋友庻民小子(楚辭九章橘頌願歳并謝與長友兮淑離不淫梗其有理兮)管
(子弟子職篇先生將息弟子皆起敬奉枕席問所何趾俶衽則請有常則否先生既息各就其友)莊子
(在宥篇大同而無已無已惡乎得有有覩有者昔之君子覩無者天地之友)天下篇彼其充實不可以
(已上與造物者游而下與外死生無終始者為友讓王篇夫希世而行比周而友學以為人教以為己)
(荀子非相篇然而中君羞以為臣中父羞以為子中兄羞以為弟中人羞以為友俄則束手有司而戮)
乎大市莫不呼天啼哭苦傷其今而后悔其始(性惡篇不知其子視其友不知其君視其左右)石鼔
(文其徒旴來或羣或友悉率左右燕樂天子來嗣王始振振復古來我攸止)宋玉笛賦嘉樂悠長俟賢
士兮鹿鳴萋萋思我友兮安心隱志可長乆兮(史記田叔傳不知其君視其所使不知其子視其所友)
説苑同(龜䇿傳故云取之以暴彊而治以文理無逆四時必親賢士與陰陽化鬼神為使通於天地)
(與之為友諸侯賔服民衆殷喜邦家安寧與世更始湯武行之乃取天子春秋著之以為經紀)漢書禮
(樂志郊祀歌天馬篇體容與迣萬里今安匹龍為友)東方朔七諫同音者相和兮同類者相佀飛鳥號
其羣兮鹿鳴求其友(易林坤之小過初憂後喜與福為市八佾列陳飲御諸友)需之損曳綸汀洲釣
掛魴鯉公孫得利以享仲友(賁之節君明聖哲嗚呼其友顯徳之徒可以禮仕)无妄之噬㗐戴喜抱
(子與利為友天之所命不憂危殆荀伯勞苦西來王母)坎之乾太王為父季歴孝友文武聖明仁徳興
起(説苑談叢篇子不孝非吾子也交不信非吾友也)家語六本篇君無爭臣父無爭子兄無爭弟士
無爭友無其過者未之有也(呉越春秋愛民養士視如赤子與智者謀與仁者友)崔駰逹㫖游不倫
(黨苟以狥已汗血競時利合而友子笑我之沈滯吾亦病子屑屑而不已也)馬融長笛賦於是放臣逐
(子棄妻離友彭胥伯竒哀姜孝己攅乎下風收精注耳)袁山松後漢書海内通士檀文友羣輔録同
友作有㑹稽童謡見母字下(魏阮籍大人先生傳今吾乃飄颻於天地之外與造化為友朝餐暘谷)
夕飲西海將變化遷易與道周始(晉文明王皇后哀䇿文見母字下)
久(舉有切)
古音几詩旄丘二章何其久也必有以也(六月見上)蓼莪三章餅之罄矣維罍之恥鮮民之生不
如死之久矣(易既濟象傳三年克之憊也終日戒有所疑也東鄰殺牛不如西鄰之時也實受其福吉)
大來也濡其首厲何可乆也(雜卦傳咸速也恒久也渙離也節止也久與止為韻)考工記輈人軸有三理一者
以為媺也二者以為久也三者以為利也(左傳昭三年讒鼎之銘曰昧旦丕顯後世猶怠況日不悛其能乆乎怠)
(與久為韻孟子可以速而速可以久而乆可以處而處可可仕而仕楚辭招魂魂兮歸來北方不可以止些層冰峨)
峨飛雪千里些歸來歸來不可以久些(老子天乃道道乃久没身不殆知足不辱知止不殆可以長久)又見母字
下(管子九守篇因之修理故能長久度地篇其積薪也以事之已其作土也以事未起天地和調日有長)
乆孫子火攻篇晝風久夜風止呉子見上(莊子人問世篇美成在乆惡成不及改)列子天瑞篇
道終乎本無始進乎本不久(荀子儒效篇井井兮其有條理也嚴嚴兮其能敬巳也分分兮其有終始)
也猒猒兮其能長久也樂樂兮其執道不殆也(王制篇見下)六韜兵徵篇城之氣出高而無所止用
兵長久(素問通評虚實論夫虗實者皆從其物類始故五藏骨肉滑利可以長久也)氣交變大論夫
道者上知天文下知地理中知人事可以長乆(方盛衰論道甚明察故能長久不知此道失經絶理)
靈樞經壽天剛柔篇此謂不表不裏其形不乆(宋玊笛賦見上)秦始皇鄒嶧山刻石文乃今皇帝一
(家天下兵不復起災害滅除黔首康定利澤長久史記李斯傳上下合同可以長久中外若一事無表)
裏(賈誼新書修政語下篇故夫天下者惟有道者理之惟有道者紀之惟有道者使之惟有道者宜而)
久之(文子上徳篇天行不已終而復始故能長久)又見上易林師之既濟徳教尚中彌世長久三
聖與為多受福祉(坎之萃履福綏厚載受福祉衰㣲復起繼世長久)説苑敬慎篇慎終如始乃能長
久(談叢篇惡語不出口苟言不留耳務偽不長喜虚不久)列女傳阿谷處女曰行客之人嗟然永久
分其資財棄於野鄙妾年甚少何敢受子(越絶書記䇿考王食禽肉坐而待死佞謟之臣將至不久安)
危之兆各自明紀(魏阮籍大人先生傳葢無君而庻物定無臣而萬事理保身修性不違其紀惟兹若)
然故能長乆(楊慎曰孔子以前久皆音几至孔子傳易方有韭音臨彖傳大亨以正天之道也至于八)
(月有凶消不久也乾象傳亢龍有悔盈不可乆也用九天徳不可為首也大過象傳枯楊生華何可久也)
(老婦士夫亦可醜也離象傳履錯之敬以辟咎也黄離元吉得中道也日昃之離何可久也然既濟象傳)
(以韻憊疑時來雜卦傳以韻止則几韭二音兩存之易傳矣)老子不失其所者久死而不亡者壽按老
(子與夫子同時老子書中久字三見一韻殆一韻母一韻壽)漢人之文則賈誼弔屈原賦章甫薦屨漸
(不可久兮嗟苦先生獨離此咎兮劉向九歎悲故郷而發忿兮去余邦之彌久背龍門而入河兮登大墳)
(而望夏首張衡西京賦巖險周固襟帶易守得之者彊據之者久並作韭音)
玖
古音同上(詩木瓜三章投我以木李報之以瓊玖)丘中有麻三章丘中有李彼畱之子彼畱之子貽
我佩玖説文玖从玊久聲讀若芑(唐人凡數目之字皆以同音而多晝者代之唯九字當借用韭而)
(用玖字葢不知玖之音几也)
婦(房九切)
古音房以反(詩思齊首章思齊太任文王之母思媚周姜京室之婦)載芟侯彊侯以有嗿其饁思媚
其婦有依其士有略其耜俶載南畆(又氓五章三嵗為婦與寐遂知之韻上下隔句)易家人彖傳父
(父子子兄兄弟弟夫夫婦婦而家道正正家而天下定矣)禮記禮運各親其親各子其子貨力為己大
(人世及以為禮城郭溝池以為固禮義以為紀以正君臣以篤父子以睦兄弟以和夫婦以設制度以立)
(田里以賢勇知以功為己故謀用是作而兵由此起)楚辭天問水濵之木得彼小子夫何惡之媵有莘
之婦(荀子王制篇君臣父子兄弟夫婦始則終終則始與天地同理與萬世同久)易林屯之蹇為季
求婦家在東海(否之渙娶于姜吕駕迎新婦少齊在門夫子悦喜)隨之暌東鄰少女為王長婦柔順
利貞宜夫壽子(噬㗐之家人析薪熾酒使媒求婦和合齊宋姜子悦喜)列女傳陳寡孝婦頌孝婦處
(陳夫死無子母將嫁之終不聽母惠心飬姑一醮不改聖王嘉之號曰孝婦)太玄經廓次三廓無子室
石婦(漢班固東都賦四海之内更造夫婦肇有父子君臣初建人倫實始)張衡西京賦商賈百族裨
販夫婦鬻良雜苦蚩眩邉鄙(張超誚青衣賦書戒牝雞詩載哲婦三代之季皆由斯起晉獲驪戎斃懐)
(恭子有夏取仍覆宗絶祀叔肸納申聽聲狼佀穆子私庚竪牛餒已黄歇之敗從李園始魯受齊樂仲尼)
逝矣文公懐安姜笑其鄙周漸將衰康王晏起(蔡邕協初昬賦惟性情之至好歡莫偉乎夫婦受精靈)
(之造化固神明之所使事深㣲以玄妙實人倫之端始)濟北相崔君夫人誄昔在共姜陪臣之母勞謙
(紡績仲尼是紀矧兹夫人帝室命婦猶日孜孜復禮克己)漢故民呉仲山碑文收贍遺孤皆置門裏先
亡為葬㓜弱娶婦(陳琳飲馬長城窟行長城何連連連連三千里邉城多徤少内舍多寡婦)參同契
(三五既和諧八石正綱紀呼吸相含育佇息為夫婦)按婦字自古詩昔為倡家女今為蕩子婦始音房
(九反與艸桺牖手守為韻)
負
古音同上(詩小宛三章中原有菽庻民采之螟蛉有子果嬴負之教誨爾子式榖佀之)生民六章誕
(降嘉種維秬維秠維糜維芑恒之秬秠是穫是畆恒之糜芑是任是負以歸肇祀)大戴禮曽子制言上
(篇君子之為弟也行則為人負無席則寢其趾使之為夫人則否)孫子謀攻篇知彼知己百戰不殆不
(知彼而知己一勝一負不知彼不知己毎戰必殆呉越春秋弓為將軍主重負也弦為軍師禦戰士也)
矢為飛客主教使也釋名負背也置項背也(書金縢若爾三王是有丕子之責於天史記以丕為負)
索隱曰鄭玄云丕讀曰負(按負字自漢王延壽魯靈光殿賦傍夭矯以横出互黝糾而摶負下岪蔚以)
(璀錯上﨑嶬而重注始讀為房遇反)
否(方九切)
古音方彼反易否上九傾否先否後喜(鼎初六鼎顛趾利出否得妾以其子)詩葛覃見母字下
匏有苦葉見上(小旻五章國雖靡止或聖或否民雖靡膴或哲或謀或肅或艾如彼泉流無淪胥以敗)
甫田見敏字下(賔之初筵五章凡此飲酒或醉或否既立之監或佐之史彼醉不臧不醉反恥式勿)
從謂無俾大怠(抑十章於乎小子未知臧否匪手擕之言示之事匪而命之言提其耳借曰未知亦既)
抱子(易遯象傳遯尾之厲不徃何災也執用黄牛固志也係遯之厲有疾憊也畜臣妾吉不可大事也)
(君子好遯小人否也嘉遯貞吉以正志也肥遯旡不利无所疑也)楚辭九章惜徃日君含怒以待臣兮
(不清澂其然否蔽悔君之聰明兮虚惑誤又以欺弗參驗以考實兮逺遷臣而弗思)大戴禮見上管
(子弟子職篇受業之紀必繇長始一周則然其餘則否始誦必作其次則已)又見上史記秦始皇紀
(琅邪臺刻石文古之帝者地不過千里諸侯各守其封域或朝或否相侵暴亂殘伐不止猶刻金石以自)
為紀(陸賈新語慎㣲篇在心為志出口為辭矯以雅僻砥礪鈍才琱琢文彩抑定狐疑通塞理順分别)
然否而情得以利而性得以治(漢司馬遷悲士不遇賦没世無聞古人惟恥朝聞夕死孰云其否逆順)
還周乍没乍起無造福先無觸禍始(班固奕㫖成敗臧否為仁由已)張衡西京賦若其五縣游麗辯
(論之士街談巷議彈射臧否剖析毫釐擘肌分理所好生毛羽所惡成瘡痏)呉越春秋見上郤正釋
(譏然吾不才在朝累紀託身所天心焉是恃樂滄海之廣深嘆嵩嶽之高峙聞仲尼之賛商感鄉校之益)
己彼平仲之和羮亦進可而替否(魏嵇康幽憤詩大人含弘藏垢懐恥人之多僻政不由己惟此褊心)
顯明臧否感悟思愆怛若創痏(晉張華游獵篇日冥徒御勞賞勤課能否野饗㑹衆賔玄酒甘且㫖燔)
(炙播遺芳金觴浮素蟻珍羞墜歸雲纎肴出渌水釋名否鄙也鄙劣不能有所堪成也)易師出以律
(否臧凶左傳師岀否臧亦如之陸徳明竝音鄙)
不
古音同上(荀子賦篇此夫文而不采者與簡然易知而致有理者與君子所敬而小人所不者與性不)
(得則若禽獸性得之則甚雅佀者與匹夫隆之則為聖人諸侯隆之則一四海者與)按不字古音㔻从
(一為㔻从口為否然古字多通用如詩中不顯亦世不顯不承之類皆是㔻字其未然之詞皆曰不轉而)
(上聲則曰否易師初六否臧凶晁氏曰先儒多作不)楊慎曰書否徳忝帝位註否不通言否之音義與
(不相通古二字多通用)
臼(其九切)
古音其以反(易繫辭下傳斷木為杵掘地為臼臼杵之利萬民以濟)淮南子説林訓觧門以為薪塞
(井以為臼人之從事或時相佀)
秠(方婦切)
古音方以反詩生民見上(今此字三收於六脂五㫖四十四有部中)
(以上字當與四紙之半及五㫖六止通為一韻)
桺力久切(當作力九)
(三國志虞翻傳注古大篆戼字讀當為桺古桺戼同字臣松之謂劉畱聊桺同用此字以從聲故也)
罶
(詩苕之華三章牂羊墳首三星在罶人可以食鮮可以飽)
茆
(詩泮水三章思樂泮水薄采其&KR1732;魯侯戾止在泮飲酒既飲㫖酒永錫難老順彼長道屈此羣醜&KR1732;音丣)
徐音桺陸璣疏云杜子春讀為丣(周禮醢人&KR1732;葅釋文云&KR1732;北人音桺)今此字兩收於三十一巧四
(十四有部中竝註曰鳧葵也巧部又註説文作&KR1732;音桺是明為一字毛晃乃以音戼者从寅戼之戼為鳬)
(葵音桺者从申丣之丣義與桺同分為二字不知古人桺戼共為一韻強生穿鑿謬矣)
&KR2825;
(唐常衮劒南節度判官崔汪墓誌銘哀哀孝婦上訴蒼昊全柩巴江歸魂蜀道田横舊曲季布餘&KR2825;一閉)
(泉扄千秋蔓艸)
狃女久切(當作女九)
左傳公山不狃論語作公山弗擾(説文峱从山狃聲)
杻
(詩山有樞二章山有栲隰有杻子有廷内弗洒弗埽子有鐘鼔弗鼔弗考宛其死矣他人是保)南山有
(臺四章南山有栲北山有杻樂只君子遐不眉壽樂只君子徳音是茂)
猱
(漢書司馬相如傳蛭蜩玃猱師古曰猱音乃高反又音柔)今此字三收於六豪四十四有四十九宥部中
丑敕久切(當作敕九)
(説文好作&KR2315;从女丑聲)
肘(陟桺切)
(漢邉譲章華臺賦於是衆變已盡羣樂既考歸乎生風之廣夏兮修黄軒之要道攜西子之弱腕兮援毛)
(嬙之素肘形便娟以嬋媛兮若流風之靡艸美儀操之姣麗兮忽遺生而忘老)
朽許久切(當作許九)
(詩載芟見紏字下陸賈新語徳配天地光被四表功垂於無窮名傳於不朽説文考巧二字並從丂得聲釋名老朽也)
九舉有切(當作舉酉)
太玄經更次二時七時九軫轉其道(黄庭經經歴六合隱戼酉両腎之神主延壽轉降適升藏初九知)
雄念雌可無老知白見黑急坐守(出月入日是吾道天七地三回相守升降五行一合九玊石落落是)
吾寶子自有之何不守(晝日照照夜自守渴自得飲饑自飽經歴六府藏戼酉轉陽之陰藏於九常能)
(行之不知老)
韭
(詩七月八章四之日其蚤獻羔祭韭)
首書久切(當作書九)
(詩大叔于田三章叔于田乗乗鴇兩服齊首兩驂如手叔在藪火烈具阜)小弁二章踧踧周道鞠為茂
(草我心憂傷惄焉如擣假寐永歎維憂用老心之憂矣疢如疾首)楚茨六章既醉既飽小大稽首神嗜
飲食使君壽考(魚藻首章魚在在藻有頒其首王在在鎬豈樂飲酒)苕之華見上江漢見平聲休
字下(易乾象傳終日乾乾反復道也或躍在淵進无咎也飛龍在天大人造也亢龍有悔盈不可久也)
用九天徳不可為首也久字説已見上(楚辭天問惟澆在户何求于㛮何少康逐犬而顛隕厥首)管
子侈靡篇百姓無寶以利為首(荀子見牡字下韓非子揚權篇用一之道以名為首)淮南子兵略
訓夫飛鳥之摯也俛其首猛獸之攫也匿其爪(易林乾之漸陽低頭陰仰首水為㓙傷我寶)太玄經
(戾㳄六夫妻反道各有守也東南射兕不得其首也準繩規矩乖其道也女不女大可醜也)漢書叙傳
(横雖雄材伏于海隝沐浴尸鄉北面奉首旅人慕殉義過黄鳥)張超誚青衣賦畢公喟然深思古道感
(彼闗雎性不䨇侣願得周公妃以窈窕防㣲消漸諷諭君父孔氏大之列冠篇首晏嬰潔志不顧景女乃)
(雋不疑奉霍不受見尊不迷沉此麗豎此用古人隔句體道窕首受為一韻侣父女豎為一韻)石作
(費鳯詩靜而為治匪煩匪擾乾乾日昃矜此黔首説文道从辵从首按从首乃聲也)
手
詩擊鼔四章執子之手與子偕老(大叔于田見上)遵大路見平聲魗字下淮南子繆稱訓故行險
(者不得履繩出林者不得直道夜行瞑目而前其手)
守
(禮記禮運天子以徳為車以樂為御諸侯以禮相與大夫以法相序士以信相考百姓以睦相守)老子
(揣而鋭之不可長保金玊滿堂莫之能守富貴而驕自遺其咎功成名遂身退天之道)管子白心篇和
(以反中形性相葆一以無貳是謂知道將欲服之必一其端而固其所守)越語范蠡對王上帝不考時
反是守(列子黄帝篇欲剛必以柔守之欲彊必以弱保之)文子淮南子同淮南子主術訓是故君
人者無為而有守也有為而無好也(史記太史公自序聖人不巧時變是守)易林屯之同人城弱不
守郭君受討恒之大有篤心自守與喜相抱(太玄經戾次六見上)唐測唐于内無執守也唐冥之
利利明道也玄圖四與九同道五與五相守(參同契見下)黄庭經見上㐲於老門侯天道近在
(於身還自守)
醜(昌九切)
易離上九見上(詩牆有茨首章牆有茨不可埽也中冓之言不可道也所可道也言之醜也采芑見平聲讎字)
下吉日見去聲戊字下(十月之交首章十月之交朔日辛卯日有食之亦孔之醜)泮水三章見上
(易觀象傳初六童觀小人道也闚觀女貞亦可醜也觀我生進退未失道也)觧象傳剛柔之際義无咎
(也九二貞吉得中道也負且乘亦可醜也自我致戎又誰咎也)漸象傳小子之厲義无咎也飲食衎衎
(不素飽也夫征不復離羣醜也婦孕不育失其道也利用禦寇順相保也)楚辭九章橘頌精色内白類
任道兮紛縕宜修姱而不醜兮(荀子不苟篇君子能亦好不能亦好小人能亦醜不能亦醜)淮南子
詮言訓故不為善不避醜遵天之道文子同(説山訓桀有得事堯有遺道嫫母有所美西施有所醜)
説林訓䩉在頰則好在顙則醜(王襃四子講徳論故毛嬙西施善毁者不能蔽其好嫫姆倭傀善)
譽者不能掩其醜苟有至道何必介紹(太玄經戾㳄六見上)玄攡晝以好之夜以醜之玄棿無或
改造遵天之醜(揚雄太㒒箴廐焚問人仲尼深醜孟子葢惡夫廐多肥馬而野有餓殕㒒臣司駕敢告)
(執皁)
愀(在九切)
(後漢馬融廣成頌山谷蕭條原野嵺愀上無飛鳥下無走獸)禮記哀公問孔子愀然作色而對曰愀七
小反舊音慈紏反又在由反又音秋又子了反(史記蘇秦傳齊王愀然變色曰索隱曰愀音自酋反又)
子小反(莊子孔子愀然變容曰音七小反徐在九反)孔子愀然而歎愀在九反又七小反按此字
(古與愁字通用易晉六二晉如愁如鄭康成音子小反云變色貌)今此字兩收於三十小四十四有部
(中)
糗(去九切)
(陸璣詩艸木疏云許慎讀栲為糗今人言考失其聲也)書費誓峙乃糗糧糗去九反一音昌紹反周
禮漿人註糗飯音丘酉反又昌紹反(禮記内則糗餌粉酏糗起九反又昌紹反)左傳哀十一年其族
(轅咺進稻醴梁糗腵脯焉糗起九反一音昌紹反公羊昭二十五年傳敢致糗于從者糗丘九反又昌)
紹反(漢書王襃傳羮藜唅糗音丘九反又昌少反)
阜(房九切)
詩大叔于田見上(車攻二章田車既好四牡孔阜東有甫草駕言行狩)吉日見去聲戊字下易林
(泰之漸倬然逺咎辟害高阜田獲三狐巨貝為寶漢桓驎七説超絶壑踰懸阜馳猛禽射勁鳥)魏王
(粲瑪瑙勒賦游大國以廣觀覧希世之偉寶總衆材而課美信莫臧於瑪瑙被文采之華飾雜朱緑於蒼)
阜(晉左思魏都賦矞雲翔龍澤馬于阜山圖其石川形其寶)
缶方久切(當作方九)
(詩宛&KR0588;三章坎其擊缶宛&KR0588;之道無冬無夏值其鷺)説文寶从宀从王从貝缶聲
輮(人九切)
(易説卦傳為矯輮荀爽本作撓)
舅(其九切)
詩伐木二章見簋字下(崧高五章錫爾介圭以作爾寶徃近王舅南土是保)漢石作費鳯詩中表
之恩情兄弟與甥舅樢與女蘿性樂松之茂好(儀禮士昬禮註古文舅皆作咎)穆天子傳咎氏郭璞
註咎猶舅也(荀子吕氏春秋淮南予説苑舅犯竝作咎犯)按臼舊二字竝音其以及而舅獨音咎然
(亦有讀其以反者易林渙之隨潔身白齒衰老復起多孫衆子宜利姑舅)
咎
書大禹謨民棄不保天降之咎(易小畜初九復自道何其咎)詩伐木見上小旻三章我龜既厭不
(我告猶謀夫孔多是用不集發言盈庭誰敢執其咎如匪行邁謀是用不得于道)北山見下易乾象
傳見上(同人象傳出門同人又誰咎也同人于宗吝道也)蠱象傳幹父之蠱意承考也幹母之蠱得
中道也幹父之蠱義无咎也(復象傳頻復之厲義无咎也中行獨復以從道也敦復无悔中以自考也)
迷復之㓙反君道也(離象傳履錯之敬以辟咎也黄離元吉得中道也日昃之離何可久也)暌象傳
見惡人以辟咎也過主于巷未失道也(觧象傳見上)夬象傳不勝而徃咎也有戎勿恤得中道也君
子夬夬終无咎也漸象傳見上(節象傳不節之嗟又誰咎也安節之亨承上道也)既濟象傳曳其
輪義无咎也婦喪其茀得中道也(大戴禮勸學篇神莫大於化道福莫長於无咎)老子見上莊子
(漁父篇可與徃者與之至於妙道不可與徃者不知其道慎勿與之身乃无咎)韓非子主道篇人主之
(道靜退以為寶不自操事而知拙與巧不自計慮而知福與咎)吕氏春秋侈樂篇知其所以知之謂知
道不知其所以知之謂棄寶棄寶者必離其咎(素問徵四失論謬言為道更名自巧妄用砭石後遺身)
咎(史記龜䇿傳今我聽子是無仁義之名而有暴彊之道江河為湯武我為桀紂未見其利恐離其咎)
寡人狐疑安事此寶又見下(越絶書内經九術胥聞賢士邦之寶也美女邦之咎也)呉越春秋同
易林泰之漸見上(否之比官爵相保居之無咎咸之㤗狗吠非主狼虎夜擾驚我東西不為家咎)
(既濟之明夷魚鼈貪餌死于網釣受危囚寵為身殃咎)太玄經永次三永其道未得無咎視測視
(其瑕能自矯也翡翠狐鼦好作咎也)
紂(除桺切)
史記龜䇿傳見上(越絶書叙外傳記㣲子去者痛殷道也比干死者忠於紂也)
酉與久切(當作與九)
(參同契陰陽得其配兮淡泊自相守青龍處房六兮春華震東戼白虎在昴七兮秋芒兑西酉)黄庭經
見上史記律書酉者萬物之老也(淮南子天文訓酉者飽也)
槱
(詩棫檏首章芃芃棫檏薪之槱之濟濟辟王左右趣之)
誘
(詩野有死麕首章野有死麕白茅包之有女懐春吉士誘之)
牖
易坎六四見簋字下(老子不窺牖見天道)
莠
(詩大田二章既方既皁既堅既好不稂不莠)
受(殖酉切)
詩月出見平聲懰字下(巷伯六章有北不受投畀有昊)酌我龍受之蹻蹻王之造宋玊笛賦芳林
(皓幹有竒寶兮博人通明樂斯道兮般衍瀾漫終不老兮雙枝閒麗貌甚好兮八音和調成禀受兮善善)
不衰為世保兮(史記龜䇿傳天與不受天奪之寶)今王有徳而當此寶恐不敢受王若遣之宋必有
咎(太玄經中測龍出于中見其造也庳虗無因不能大受也)漢李尤平樂觀賦飛丸跳劒沸渭囬擾
巴渝隈一踰肩相受(張超誚青衣賦見上)
壽
詩七月見入聲菽字下南山有臺見上(江漢見平聲休字下)雝綏我眉壽介以繁祉既右烈考亦
右文母壽與考為韻荀子見牡字下(漢書禮樂志安世房中歌加被寵咸相保徳施大世曼壽)韓
(詩外傳勞心苦思從欲極好靡財傷情毁名損壽漢韓勑孔廟禮器碑文神靈祐誠竭敬之報天與厥)
福永享年壽黄庭經見上(晉魯褒錢神論難朽象壽不匱象道故能長久為世神寶)説文濤檮幬
燾皆以壽得聲(顔師古匡繆正俗或問曰年壽之字北人讀作受音南人則作授音何者為是曰兩音)
(皆通詩云南山有栲北山有杻樂只君子遐不眉壽此即音受嵇康詩云頤神養壽㪚髪巖岫此則音授)
(今或皆讀如授則失之矣陳第曰按嵇康詩亦有讀受者其贈秀才入軍云人生壽促天長地久百年之)
(期孰云其壽是也)
糔息有切(當作息酉)
(禮記内則糔㳛之以為酏註糔讀與滫瀡之滫同音息酒反又相流反又息了反)玊篇有溞字亦先勞
(思酒二切)
帚(之九切)
(説文埽从土帚徐鍇繫傳曰帚聲也)
酒(子酉切)
(詩叔于田二章叔于狩巷無飲酒豈無飲酒不如叔也洵美且好)女曰雞鳴二章宜言飲酒與子偕老
琴瑟在御莫不靜好七月見上(正月十二章彼有㫖酒又有嘉殽)北山六章或湛樂飲酒或慘慘
畏咎信南山見牡字下魚藻見上(抑三章顛覆厥徳荒耽于酒女雖湛樂從弗念厥紹)有駜見
牡字下沣水見上(淮南子説林訓愛熊而食之鹽愛獺而飲之酒雖欲養之非其道)易林臨之蒙
白茅醴酒靈巫拜禱神嗜飲食使君壽考(離之坎六月采芑征伐無道張仲方叔克勝飲酒)困之巽
鼔翼大喜行嫁飲酒嘉彼諸姜樂我皇考(參同契皮革煑成膠兮麯糵化為酒同類易施工兮非種難)
(為巧以上字當與二十九篠三十小三十一)巧三十二晧
(通為一韻)
四十五厚
(古與八語九麌十姥通為一韻)
厚(胡口切)
古音户(詩天保首章天保定爾亦孔之固俾爾單厚何福不除俾爾多益以莫不庻)巧言五章荏苒
(柔木君子樹之徃來行言心焉數之蛇蛇碩言出自口矣巧言如簧顔之厚矣)卷阿三章爾土宇昄章
(亦孔之厚矣豈弟君子俾爾彌爾性百神爾主矣楚辭天問湯謀易旅何以厚之覆舟斟尋何道取之)
鬼谷子權篇見入聲螫字下(文子上徳篇地定寧萬物形地廣厚萬物聚)地勢深厚水泉入聚
(漢枚乘七發今夫貴人之子必宫居而閨處内有保母外有傅父欲交無所飲食則温淳甘膬腥醲肥厚)
衣裳則雜遝曼煖燂爍熱暑(淮南子見鬬字下易林訟之乾文王四乳仁愛篤厚)太玄經親次五
厚不厚比人將走走音祖(呉越春秋天有歴數徳有薄厚)後漢書西南夷傳見下繁欽征天山賦
清我東南渾齊邉㝢力淺效深費薄功厚(華陽國志贊子淵豓麗蔚若華圃子山翰藻遺篇有厚)
後
古音同上詩邶谷風見下(南山有臺五章南山有枸北山有楰樂只君子遐不黄耇樂只君子保艾)
爾後(正月二章父母生我胡俾我瘉不自我先不自我後好言自口莠言自口憂心愈愈是以有侮)
小弁見下(角弓五章老馬反為駒不顧其後如食宜饇如酌孔取)緜九章予曰有疏附予曰有先後
(予曰有奔奏予曰有禦侮瞻卬七章不自我先不自我後藐藐昊天無不克鞏無沗皇祖式救爾後)
雝宣哲維人文武維后燕及皇天克昌厥後(禮記樂記見下字下)哀公問妻也者親之主也敢不敬
與子也者親之後也敢不敬與(公羊傳文十三年周公拜乎前魯公拜乎後曰生以養周公死以為周)
公主金人銘見下字下老子見下字下(管子七法篇動之如雷電發之如風雨莫當其前莫害其)
後獨出獨入莫敢禁圉(白心篇左右前後周而復所執儀服象敬迎來者)莊子山木篇進不敢為前
退不敢為後食不敢先嘗必取其緒(列子仲尼篇瞻之在前忽焉在後用之彌滿六虗廢之莫知其所)
呉子應變篇見去聲鬬字下(尉繚子經卒令鼔之前如雷霆動如風雨莫敢當其前莫敢躡其後)
六韜立將篇見去聲鬬字下(必出篇弱卒車騎以屬其後材士强弩隠伏而處)動靜篇車騎百里而
越其前後多其旌旗益其金鼔(林戰篇林多險阻必置衝陣以備前後三軍疾戰敵人雖衆其將可走)
更戰更息各按其部少衆篇見舍字下(戰歩篇見下)戰國䇿韓子盧逐東郭逡環山者三騰山者
五兔極於前犬廢於後犬兔俱罷各死其處(荀子大略篇事至而後慮者謂之後後則事不舉患至而)
後慮者謂之困困則禍不可禦韓非子見下(漢枚乘七發見平聲牙字下)嚴忌哀時命見下韋
(孟諷諫詩享國漸世垂烈于後廼及夷王克奉厥緒)東方朔荅客難見下字下淮南子原道訓見野
字下時則訓起毁宗立無後封建侯立賢輔(詮言訓勝在於數不在於欲駎者不貪最先不恐獨後)
緩急調乎手御心調乎馬欲音余矩反(隨時三年時去我先去時三年時在我後無去無就中立其所)
天道無親唯徳是與文子同(兵略訓蔽之於前望之於後出竒行陳之間發如雷霆疾如風雨&KR2081;巨)
旗止鳴鼔而出入無形莫知其端緒者也(翼輕邉利或前或後離合散聚不失行伍)人間訓故蔡女
(蕩舟齊師大侵楚兩人構怨廷殺宰予簡公遇殺身死無後陳氏代之齊乃無吕兩家鬭雞季氏金距郈)
公作難魯昭公出走故師之所處生以棘楚(文子見下字下)史記南越傳其後亡國徵自樛女吕嘉
小忠令佗無後滑稽傳見入聲槨字下(太史公自序不為物先不為物後故能為萬物主)漢書溝
洫志見下(易林豫之漸衆兔俱走雄熊在後騎不能進失信寡處)臨之坎人面九口長舌為斧斲破
瑚璉殷商絶後(困之震四足俱走駑疲在後俱戰不勝敗于東野)旅之坎迎福開户喜隨我後曹伯
愷悌為宋國主(節之咸三貍摶鼠路遏前後當此之時不能脱走)太玄經䎡測黄菌不誕俟逑耦也
(縮失時坐逋後也詘節其歾内有主也窾木之振小人見侮也悔縮之復得在後也)將測將造邪危作
主也將無疵易為後也(玄錯應也今而度也古迎知前永見後)玄攡見下字下揚雄河東賦靈祗
既鄉五位時叙絪縕玄黄將紹厥後(趙充國頌見雅字下按此頌之亦紹厥後猶河東賦之將紹厥後)
也文選五臣本不通其音而改後為緒謬矣(解難師曠之調鍾竢知音者之在後也孔子作春秋幾君)
子之前睹也(班固十八侯銘洋洋丞相勢譎師旅擾攘楚魏為漢謀主六竒觧厄揚名于後)又見雅
字下(白虎通民人但知其母不知其父能覆前而不能覆後臥之詓詓起之吁吁饑即求食飽即棄餘)
(馬融廣成頌若夫鷙獸毅蟲倨牙黔口大匈哨後縕巡歐紆負隅依阻莫敢嬰禦)崔瑗東觀箴三葉
(靖公果䘮厥緒宗廟隨夷逺之荆楚麥秀之歌億載不腐史臣司藝敢告侍後)張衡西京賦見下王
(延壽魯靈光殿賦下及三后淫妃亂主忠臣孝子烈士貞女賢愚成敗靡不載叙惡以誡世善以示後)
(胡廣侍中箴籍閎飾顔穢我神武鄧通擅鑄不終厥後)張超誚青衣賦嫡婉歡心各有先後臧獲之類
(葢不足數古之贅壻尚猶塵垢況明智者欲作奴父)焦仲卿妻詩府吏馬在前新婦車在後隱隱何甸
甸俱㑹大道口下馬入車中低頭共耳語(漢綏民校尉熊君碑辭清虗澹泊後嗣式序冠秩之應實頼)
厥後(益州太守碑辭失明哲兮入坤户名不滅兮功留後)魏封孔羡為宗聖侯碑辭我皇悼之尋其
(世武乃建宗聖以紹厥後修復舊堂豐其甍宇莘莘學徒爰居爰處)晉陸機羽扇賦昔者武王玄覧造
(扇於前而五明安衆世繁於後各有託於方圓葢受則於&KR1739;莆舍兹器而不用顧奚取於鳥羽)張子竝
(楊四公頌楊氏䧟之為軌為武軌武伊何盡啟基緒穆穆天子以為心膂於萬斯年克昌厥後)按後字
(古無與首為韻者老子迎之不見其首隨之不見其後乃散文非韻也)
后
古音同上詩雝見上(易林屯之觀東鄰嫁女為王妃后)蒙之晉有莘季女為夏妃后升之渙迎
福開户喜逐我后(鼎之小過蔡侯朝楚留連江渚踰時歴月思其君后)兑之革鳥鳴譆譆天火將下
燔我館舍災及妃后(漢張衡思玄賦夫吉㓙之相仍兮恒反側而靡所穆届天以悦牛兮豎亂叔而幽)
(主文斷袪而忌伯兮閹謁賊而寧后通人䦣於好惡兮豈愛惑之能剖)王延壽魯靈光殿賦見上蔡邕
(太傅胡公碑辭煥文徳伊朝后應期運作漢輔嘉中興膏民庻澤洪渟亶攸序)胡黄二公頌見下司
(空房楨碑銘明明在公實惟房后誕應正徳式作漢輔邪慝是仇直亮是與剛則不吐柔則不茹媚兹天)
子以靖土宇(晉陸機呉大司馬陸公誄乃命我公誕作元輔位表百辟名茂羣后因是荆人造我寧宇)
(陸雲故㪚騎常侍陸府君誄帝曰欽哉疇咨羣后改授顯服屯騎是撫雍容皇甸綜文經武)漢髙帝
(盛徳頌咸陽克殄既係秦后峩峩阿房乃清帝宇)
部(蒲口切)
古音蒲五反六韜見上(韓非子顯學篇故明主之吏宰相必起於州部猛將必發於卒伍)靈樞經
見下字下(漢揚雄羽獵賦移圍徙陳浸淫蹵部曲隊堅重各案行伍)嚴遵座右銘口舌者禍患之門
滅身之斧言語者天命之屬形骸之部(後漢書西南夷傳逺夷慕徳歌蠻夷所處日入之部慕義向化)
(歸曰出主聖徳深恩與人富厚冬多霜雪夏多和雨)蔡邕短人賦遂在中國形貌有部名之侏儒生則
象父左傳部婁無松栢説文引作附婁(風俗通左傳部婁無松栢部者阜之類也今齊魯之間田中)
少高卬名之為部矣今俗書作埠(史記高祖紀註應劭曰一為亭父陳楚謂之亭父或云亭部)今此
字兩收於十姥四十五厚部中(今人六部之部皆讀為蒲五反唐時人語曰司門水部入省不數則亦)
未嘗不為蒲五也(唐張説鄯州都督安忠敬碑文麾幢按部惠流時雨總軍扶郡入文出武三十年間)
式遏羌虜(權徳輿祭吕給事文祲沴既平忠勞亦著艸奏南宫嘉聲載路出領符竹澄清逺部夕拜黄)
扉昭宣王度(祭盧華州文帝念長人出臨左輔河潼襟要復此居部乃亞丞相金龜映組美利休聲和)
風甘雨(李直方祭權相公文帝念儲皇輟居調護九法闕理乃遷兵部)白居易琵琶行自言本是京
(珹女家在蝦蟇陵下住十三學得琵琶成名屬教坊第一部)
瓿
古音扶(今此字兩收於十虞四十五厚部中)
蔀
古音蒲五反易豐六二豐其蔀日中見斗(九四豐其蔀日中見斗遇其夷主陸徳明音義云蔀音部)
(蒲户反鄭玄薛仁貴本竝作菩云小席今菩字三收於十一模十五海四十四有部中而此韻中蔀字一)
音普后反註云小席(後漢書律歴志章以明之蔀以部之紀以記之元以原之)
斗(當口切)
古音滳主反易豐六二九四見上(詩行葦四章㑹孫維主酒醴維醹酌以大斗以祈黄耇斗徐邈音)
主(淮南子天文訓帝張四維運之以斗月徙一辰復反其所)易林井之坎炙魚銅斗張伺夜鼠漢
書溝洫志見下(王莽傳乘乾車駕坤馬左蒼龍右白虎前朱雀後玄武左杖威節右負威斗)越絶書
記䇿考日月光明歴南斗呉越為鄰同俗幷土(外傳計倪牽牛南斗赫赫斯怒)尚書帝命驗蒼曰靈
(府赤曰文祖黄曰神斗白曰顯紀黒曰玄矩惟紀字不韻)博雅同宋均註斗主也四行之主故謂之
神斗(古今樂録八公操煌煌上天照下土兮知我好道公來下兮公將與予生毛羽兮超騰青雲蹈梁)
甫兮觀見瑶光過北斗兮馳椉風雲使玉女兮(周禮鬯人大䘮之大渳設斗註斗音主)漢書律歴志
(夫量者躍於龠合於合登於升聚於斗角於斛也皆取聲同之字斗音滳主反近聚角音禄近斛)
枓
古音同上(楊慎曰儀禮少牢饋食禮司宫設罍水于洗東有枓釋文枓音主)禮記䘮大記沃水用枓
枓音主今此字兩收於九麌四十五厚部中(亦作斗史記張儀傳乃令工人作為金斗長其尾索隠)
(曰斗音主凡方者為斗若安長柄則名為枓音主)
妵(天口切)
古音天主反(説文妵从女主聲)
古音同上(説文从鳥主聲)
苟(古厚切)
古音矩(漢蔡邕述行賦歴觀羣都尋前緒兮考之舊聞厥事舉兮登高斯賦義有取兮則善戒惡豈云)
苟兮(説文苟从艸句聲)
玽
古音同上(説文玽从玊句聲)
狗
古音同上吕氏春秋見假字下(韓非子見下淮南子説山訓將軍不敢騎白馬亡者不敢夜揭炬)
保者不敢畜噬狗(聖人用物若用朱絲約芻狗若為土龍以求雨)漢東方朔荅客難譬猶鼱鼩之襲
狗孤豚之咋虎説文狗从犬句聲(易説卦傳艮為指為狗虞翻本作拘云指屈伸制物故為拘)
笱
古音同上(詩邶谷風三章毋逝我梁毋發我笱我躬不閲遑恤我後)小弁八章同説文笱从竹句
(聲)
垢
古音古(詩桑柔十二章大風有隧有空大谷維此良人作為式穀維彼不順征以中垢垢音古谷與穀)
亦音古(左傳宣十五年伯宗引諺高下在心山藪藏疾川澤納汙瑾瑜匿瑕國君含垢)老子受國之
垢是謂社稷主淮南子見去聲夜字下(漢嚴忌哀時命務光自投於深淵兮不獲世之塵垢孰魁摧)
之可久兮願退身而窮處(張超誚青衣賦見上繁欽逺戍勸戒詩肅將王事集此揚土凡我同盟既)
(文既武郁郁桓桓有規有矩務在和光同塵共垢各竟其心為國蕃輔誾誾侃侃非法不語可否相濟闕)
(則云補)
詬
古音同上(楚辭離騷屈心而抑志兮忍尤而攘詬伏清白以死直兮固前聖之所厚)漢劉向九歎誠
(惜芳之菲菲兮反以兹為腐也懐椒聊之藹藹兮乃逄紛以罹詬)
枸
古音矩詩南山有臺見上(宋玉風賦枳句來巢詩正義引作枳枸)漢書西南夷傳南粤食蒙蜀枸
醬晉灼曰枸音矩説文枸从木句聲(今此字三收於十九侯九麌四十五厚部中)
耇
古音同上詩南山有臺行葦並見上(漢崔篆慰志賦闢四門以博延兮彼幽牧之我舉分畫定而計)
(決兮豈云賁乎鄙耇遂懸車以縶馬兮絶時俗之進取)晉陸機愍懐太子誄當究遐年登兹胡耇緝熙
有晉克構帝宇(説文耇从老省句聲)
藕(五口切)
古音麌(漢司馬相如上林賦與波摇蕩奄薄水渚唼喋菁藻咀嚼菱藕)
蕅
古音同上説文蕅从艸水禺聲(張弨曰此正蔆蕅字俗譌作耦上加艸又以竒耦溷用同人之偶未)
(詳本意也)
耦
古音同上(莊子齊物論篇南郭子綦隱機而坐仰天而嘘嗒焉佀䘮其耦)漢嚴忌哀時命與赤松而
(結友兮比王僑而為耦使䲷楊先導兮白虎為之前後浮雲霧而入冥兮騎白鹿而容與)易林大過之
頤三竒六耦各有所主太玄經䎡測見上(揚雄反離騷初纍棄彼虙妃兮更思瑶臺之逸女抨雄鴆)
以作媒兮何百離而曽不臺耦(班固幽通賦東鄰虐而殱仁兮王合位虖三五戎女烈而䘮孝兮伯徂)
歸於龍虎發還師以成命兮重醉行而自耦(王逸九思抱昭華兮寶璋欲衒鬻兮莫取言逝邁兮北徂)
呌我友兮配耦(志閼絶兮安如哀所求兮不耦攀天階兮下視見鄢郢兮舊宇)漢三公山碑文黄龍
白虎伏在山所禽獸(億兩為耦艸木暢茂巨仞不數下民知禁順時而取皆受徳化非性能者)説
文耦从耒禺聲(釋名耦遇也二人相對遇也)
髃
古音同上(急就篇胂腴胸脇喉咽髃腸胃腹肝肺心主)説文髃从骨禺聲今此字兩收於十虞四
十五厚部中(亦作腢詩車攻傳逹于右腢為上殺腢音愚又五厚灰公羊桓四年傳註作逹於右髃髃)
(魚俱反又五苟反)
偶
古音同上(莊子齊物論篇彼是莫得其偶謂之道樞)晏子觀上之所欲而微為之偶求君逼邇而陰
為之與(淮南子兵略訓獨出獨入莫能應圉疾如鏃矢何可勝偶一晦一明孰知其端緒)易林臨之
豫蜎飛蠕動各有配偶小大相保咸得其所(噬㗐之大過竒適無偶習靜獨處所願不從心思勞苦)
(剥之豐三聖相輔鳥獸喜舞安樂富有二人諧偶姤之无妄闗雎淑女賢妃聖偶)中孚之益久鰥無
偶思配織女求其非望自令寡處(後漢書馮勤傳光武賜侯霸書崇山幽都何可偶黄鉞一下無處所)
(參同契四者混沌則為龍虎龍陽數竒虎陰數偶漢蔡邕短人賦是以陳賦引譬比偶皆得形象誠)
如所語(張超誚青衣賦三族無紀綢繆不序蟹行索妃旁行求偶昬無媒理宗廟無主門户不名依其)
在所(魏嵇康卜疑寧如伯奮仲堪二八為偶排擯共鯀令失所乎將如箕山之夫潁水之父輕賤唐虞)
而笑大禹乎(晉張敏頭責子羽文且擬人其倫諭子儕偶子曽不如太原温顒潁川荀禹范陽張華上)
郡劉許南陽鄒湛河南鄭詡(説文偶从人禺聲爾雅釋言遇偶也)韻補偶五舉切周禮大宗伯冬
見曰遇註遇偶也欲其若不期而偶至(史記殷本紀帝武乙無道為偶人謂之天神索隱曰偶音寓)
天官書氣相遇者卑勝高索隱曰遇音偶(孟嘗君傳見木偶人與土偶人相與語索隱曰偶音遇)老
(莊申韓傳大抵率寓言也索隱曰皆立主客使之相對語故云偶言又音寓寓寄也)酷吏傳匈奴至為
偶人象郅都索隐曰漢書作寓人案寓即偶也(佞幸傳善仕不如遇合徐廣曰遇一作偶)漢書郊祀
(志木寓龍一駟木寓車馬一駟李奇曰寓寄也寄生龍形於木也愚謂寓即偶字古人讀偶為寓故得相)
(通耳史記孝武紀作木耦馬而韓延壽傳亦云賣偶車馬)匈奴傳温偶駼王胡三省通鑑註曰按後漢
(書匈奴有温禺犢王班固燕然山銘曰斬温禺以釁鼔血尸逐以染鍔温偶即温禺也當讀曰禺)後漢
書劉表傳論其猶木禺之於人也禺即偶字(管子禺筴之商日二百萬禺讀為偶)易篆傳姤遇也説
文作姤偶也六韜應遇賔客遇作偶(酸棗令劉熊碑惟徳之隅作偶)
㝅(乃后切)
古音乳(説文㝅从子㱿聲)
㳶
古音同上(説文㳶从水乳聲)
籔(蘇后切)
古音所矩反(儀禮聘禮車秉有五籔十六斗曰籔十籔曰秉劉音色縷反)周禮大行人車秉有六籔
劉音色縷反説文籔从竹數聲(今此字兩收於九麌四十五厚部中)
藪
古音同上書武成為天下逋逃主萃淵藪(詩大叔于田首章見馬字下)易林明夷之離山林麓藪
非人所處鳥獸無禮使我心苦(漢張衡西京賦見下)蔡邕胡黄二公頌巖巖山嶽配天作輔降神有
(周生申及甫允兹漢室誕育二后曰胡曰黄方軌齊武惟道之淵惟徳之藪股肱元首代作心膂)魏陳
(思王髑髏説曹子游乎陂塘之濵歩乎蓁穢之藪蕭條潜虗經幽踐阻)晉陸機漢高帝功臣頌舞陽道
(迎延帝幽藪宣力王室匪惟厥武總干鴻門披闥帝宇聳顔誚項掩涙窹主)漢書東方朔傳是寠藪也
(蘇林曰寠音貧窶之窶藪音數錢之數本亦作數楊惲傳寠數同)説文藪从艸數聲
剖(普后切)
古音普漢張衡思玄賦見上(今此字兩收於九麌四十五厚部中)
歐(烏后切)
古音烏吕反(見平聲)
嘔
古音同上(淮南子泰族訓天地所包陰陽所嘔雨露所濡生萬物瑶碧玊珠翡翠玳瑁文彩明朗潤澤)
若濡摩而不玩久而不渝(漢揚雄劇秦美新權輿天地未袪雎雎盱盱或玄而萌或黄而牙玄黄剖判)
上下相嘔(晉孫該琵琶賦綿駒遺嘔岱宗梁父淮南廣陵郢都激楚)釋名嘔傴也將有所吐脊曲傴
也(周禮職方氏其川虖池嘔夷嘔烏侯反一音驅)史記淮陰侯傳項王見人㳟敬慈愛言語嘔嘔索
隱曰嘔音吁漢書作姁姁(晉書夏侯湛傳嘔喁辯佞嘔音於武反)穆天子傳陽紆之山郭璞註紆音
(嘔)
毆
古音同上(説文毆从殳區聲)
塸
古音同上(宋玉風賦動沙塸吹死灰駭溷濁揚腐餘邪薄入甕牖至於室廬塸與餘為韻)
甊(郎斗切)
古音縷(晉書五行志愍帝建興中江南謠歌曰訇如白阬破合集持作甒揚州破換敗呉興覆瓿甊)
(宋書五行志同)
嶁
漊
古音竝同上(今此二字兩收於九麌四十五厚部中)
走(子苟切)
古音祖書胤征瞽奏鼔嗇夫馳庻人走(左傳昭七年正考父之鼎銘曰一命而僂再命而傴三命而)
(俯循牆而走亦莫余敢侮饘於是粥於是以餬余口)管子勢篇獸厭走而有伏網罟韓非子揚權篇
(腓大於股難以趨走主失其神虎隨其後主上不知虎將為狗)六韜動靜篇吾欲令敵人將帥恐懼士
(卒心傷行陣不固後陣欲走前陣數顧鼔譟而乘之敵人遂走)林戰篇見上少衆篇見舍字下戰
(歩篇吾無丘陵又無險阻敵人之至既衆且武車騎翼我兩旁躐我前後吾三軍恐怖亂敗而走)吕氏
(春秋貴直篇先出也衣絺紵後出也滿囹圄吾今見民之洋洋然東走而不知所處)靈樞經根結篇陰
(陽相移何寫何補竒邪離經不可勝數不知根結五藏六府折闗敗樞開闔而走陰陽大失不可復取)
(淮南子原道訓夫萍樹根於水木樹根於土鳥排虗而飛獸蹠實而走蛟龍水居虎豹山處)兵略訓合
如兕虎敵故奔走(説山訓故使盲者語使躄者走失其所也)説林訓見虎一文不知其武見驥一毛
不知善走人間訓見上易林坤之臨見下(蒙之坎白龍黒虎起伏暴怒戰于阪泉蚩尤敗走居止)
不殆君安其所比之萃損上毁下鄭眧出走(大有之晉三豕俱走鬬于谷口白豕不勝死于坂下)
豫之蹇雒陽嫁女善逐人走之漸見上(觀之姤狗逐兔走俱入谷口與虎逄之迫不得去)大過之
大有東闗二五晉君出走(困之井桀亂無道民散不聚背室棄家君孤出走)之震見上井之節避
地東走反入虎口制于爪牙骨為灰土(鼎之夬東行西走䘮其犬馬南求驊騮失駒林下)旅之大有
見下(新序葉公見之棄而還走失其魂魄五色無主)太玄經見上揚雄兗州牧箴厥後陵遲顛覆
厥緒西伯戡黎祖伊奔走(越絶書本事北陵齊楚諸侯莫敢叛者乗薛許邾婁莒旁轂趨走越王句踐)
屬芻莝養馬(崔瑗東觀箴是以明哲先識擇木而處夏終殷摯周聃晉黍或笑或泣抱籍遁走)張衡
西京賦見下王逸九思見去聲訽字下(參同契扁鵲操鍼巫咸扣鼔安能令甦復起馳走)魏文帝
(校獵賦千乗亂擾萬騎奔走經營原隰騰越峻岨彤弓斯彀戈鋋具舉)宋書五行志引京房易妖天雨
毛羽贵人出走一作奏(詩緜見上)
口(苦后切)
古音苦詩正月巧言竝見上左傳見上(宋玊風賦侵淫谿谷盛怒於土囊之口縁太山之阿舞於)
(松栢之下飄忽淜滂激颺熛怒耾耾雷聲迴宂錯迕蹷石伐木梢殺林莽)莊子徐無鬼篇君獨為萬乗
之主以苦一國之民以養耳目鼻口(盜跖篇見平聲頭字下)漢司馬相如上林賦見壄字下枚乗
七發秋黄之蘇白露之茹蘭英之酒酌以滌口(淮南子詮言訓見棓字下)耳目鼻口不知所取去心
為之制各得其所(漢書溝洫志田於何所池陽谷口鄭國在前白渠起後舉臿如雲決渠為雨涇水一)
(石其泥數斗且溉且糞長我禾黍衣食京師億萬之口)易林坤之履漁父勞苦連室乾口之臨白龍
赤虎戰鬬俱怒蚩尤敗走死於魚口(大有之晉見上)臨之坎見上觀之姤見上明夷之夬環琽
倚鉏斗升屬口貧賤所處心寒悲苦(損之明夷穆違百里使孟奮武將軍師戰敗于殽口)姤之損夢
飯不飽酒來入口嬰女雖好媒應不許(之震二桃三口莫適所與)井之節見上艮之家人山作天
時陸為海口民不安處(旅之大有東入海口循流北走一高一下五色失主七夜六日死於水浦)太
玄經割次三割鼻食口䘮其息主(漢馬融廣成頌見上)張衡西京賦鄙生生乎三百之外傳聞於未
(聞之口曽髣髴其若夢未一隅之能覩此何異於殷人屢遷前八而後五居相圯耿不常厥土盤庚作誥)
帥人以苦(蔡邕短人賦醉則揚聲罵詈恣口衆人患忌難與竝侶)後漢書儒林尹敏傳君無口為漢
輔(呉越春秋愁心苦志懸膽於户出入嘗之不絶於口)參同契三性既合㑹本性共宗祖巨勝尚延
年還丹可入口(晉左思魏都賦磴流十二同源異口蓄為屯雲泄為行雨)朱子韓文考異今建人謂
(口為苦走為祖雖出俚俗亦由音本相近故與古暗合也)
竘
古音驅雨反(今此字兩收於九麌四十五厚部中)
鯫(仕垢切)
古音趨説文鯫从魚取聲(今此字兩收於十虞四十五厚部中)
取(倉苟切)
古音七庾反詩角弓見上(左傳襄十四年仲虺有言曰亡者侮之亂者取之)楚辭天問見上老
(子將欲取之必固與之韓非子戰國䇿引周書同此字易明不備引)漢張衡西京賦摎蓼浶浪乾池
(滌藪上無逸飛下無遺走獲胎拾卵蚳蝝盡取取樂今日遑恤我後藪所矩反走音祖後音户後人不知)
反讀取為倉九反而此部之音無不誤者矣(今此字兩收於九麌四十五厚部中)當削去併入麌韻
(按此韻與上桺罶以下等字不同韻之證在南山有臺之詩甚明四章栲杻壽茂自為一韻五章枸楰耇)
後自為一韻其截然不紊如此他可以類推矣(唐韓退之最為學古知後人分析之韻可通為一而不)
(知古人之音有絶不可混者其所作元和聖徳詩同用語麌姥厚是矣而並及有黝則非又並及哿果則)
(更非葢知古人之合而不知古人之分也它文類此甚多自此以後學為古文者多以臆揣為韻至宋大)
(濫矣而退之實為之祖)
母(莫厚切)
古音滿以反(詩葛覃三章害幹害否歸寧父母葛藟見有字下)將仲子首章將仲子兮無踰我里
無折我樹杞豈敢愛之畏我父母南山見下(陟岵二章陟彼屺兮瞻望母兮)四牡四章翩翩者鵻
載飛載止集于苞杞王事靡盬不遑將母(杕杜三章陟彼北山言采其杞王事靡盬憂我父母)南山
(有臺三章南山有杞北山有李樂只君子民之父母樂只君子徳音不已)沔水見友字下小弁三章
(維桑與梓必㳟敬止靡瞻匪父靡依匪母不屬于毛不離于裏天之生我我辰安在)蓼莪三章無父何
怙無母何恃父與怙為韻母與恃為韻(北山首章陟彼北山言采其杞偕偕士子朝夕從事王事靡盬)
憂我父母思齊見婦字下(泂酌首章泂酌彼行潦挹彼注兹可以餴饎豈弟君子民之父母)雝綏
我眉壽介以繁祉既右烈考亦右文母(閟宫見有字下)老子無名天地之始有名萬物之母忽兮
(若海漂兮若無所止衆人皆有以而我獨頑以鄙我獨異於人而貴食母)獨立而不改周行而不殆可
以為天下母(天下有始以為天下母既得其母以知其子既知其子復守其母没身不殆)有國之母
可以長久(莊子逹生篇天地者萬物之父母也合則成體散則成始)庚桑楚篇若規規然若䘮父母
揭竿而求諸海也(墨子明鬼篇然而天下之陳物曰先生者先死若是則先死者非父則母非兄而姒)
也(荀子賦篇簮以為父管以為母既以縫表又以連裏夫是之謂箴理)韓非子揚權篇主不蚤止狗
(益無已虎成其羣以弑其母為主而無臣奚國之有)吕氏春秋懐寵篇故義兵至則鄰國之民歸之若
流水誅國之民望之若父母(素問陰陽應象大論萬物之綱紀變化之父母生殺之本始)天元紀大
論同(天有八紀地有五里故能為萬物之父母五藏生成篇診病之始五決為紀欲知其始先建其)
母(寶命全形論人能應四時者天地為之父母知萬物者謂之天子)刺禁論見右字下靈樞經禁
(服篇審察衛氣為百病母調其虗實虗實乃止寫其血絡血盡不殆矣)賈誼新書見等字下漢枚乗
(七發秉意乎南山通望乎東海虹洞兮蒼天極慮乎崖涘流攬無窮歸神日母汨乗流而下降兮或不知)
其所止(司馬相如大人賦登閬風而遥集兮亢鳥騰而一止低徊陰山翔以紆曲兮吾乃今日覩西王母)
(暠然白首戴勝而宂處兮亦幸有三足烏為之使淮南子精神訓以天為父以地為母陰陽為綱四時)
為紀文子同(説山訓烹牛以饗其里而罵其東家母徳不報而身見殆)要略使人遺物反已審仁
(義之間通同異之理觀至徳之統知變化之紀説符玄妙之中通廻造化之母也)文子見有字下易
(林屯之觀莊公築館以尊主母歸于京師季姜悦喜)需之歸妹一巢九子同公共母柔順利貞出入不
殆福禄所在訟之隨三丑六子入門見母(小畜白烏銜餌嗚呼其子施枝張翅來從其母)㤗之兑
水壊我里東流為海龜鳧讙囂不見慈母(大有之小畜一室十子同心異母以義防患禍災不起)謙
之家人見敏字下(臨之履為神人使西見王母不憂危殆)賁之井二人為旅俱歸北海入門上堂拜
謁王母勞賜我酒女功不喜(无妄之噬㗐見友字下)大畜之巽載風雲母游觀東海鼔翼千里見吾
愛子之未濟見右字下(恒之需張牙切齒齗怒相視禍起蕭墻牽引吾子患不可觧憂驚吾母)晉
(之坎懸懸南海去家萬里飛兔䯃褭一日見母除我憂悔)明夷之萃稷為堯使西見王母拜請百福賜
我嘉子長樂富有(觧之訟入門大喜上堂見母妻子俱在兄弟饒有)姤之蠱金泉黄寶宜與我市娶
嫁有息利後過母(萃之大壯生無父母入門不喜買椒失粟亡我大利)列女傳周室三母頌周室三
(母太姜任姒文武之興葢由斯起太姒最賢號曰文母三姑之徳亦甚大矣)魯季敬姜頌匡子過失教
以法理仲尼賢焉列為慈母(魏芒慈母頌芒戼之妻五子後母慈惠仁義扶養假子)陳寡孝婦頌見
婦字下(魯孝義保頌伯御作亂由魯宫起孝公乳保臧氏之母逃匿孝公易以其子保母若斯亦誠足)
恃(齊義繼母頌義繼信誠公正知禮親假有罪相讓不已吏不能決王以問母據信行義卒免二子)
(揚雄觧嘲吾聞上世之士人綱人紀不生則已生則上尊人君下榮父母)越絶書外傳計倪與天俱起
發令告民歸如父母傳毅明帝誄見有字下(蔡邕濟北相崔君夫人誄見敏字下)又見婦字下
京兆樊惠渠頌見下(後漢書西南夷傳見有字下)會稽童謡城上烏鳴哺父母府中諸吏皆孝友
(參同契六五坤承結括終始韞養衆子世為類母晉文明王皇后哀䇿丈尋惟景行於穆不已海岱降)
(靈世荷繁祉永錫祚胤篤生文母誕膺純和淑慎容止質直不渝體兹孝友詩書是悦禮籍是紀三從無)
違中饋允理(潘岳笙賦夫其悽唳辛酸嚶嚶闗闗若離鴻之鳴子也含㗅嘽諧雍雍喈喈若羣雛之從)
母也(按五支部㜷下註曰齊人呼母音彌十一薺部嬭下註曰楚人呼母音奴禮切皆即母之異音而)
(後人續造之字唐李商隱李賀小傳阿彌老且病當改入止韻)按母字定以讀滿以仄為正然亦有
(讀滿補反者於詩一見蝃二章朝隮于西崇朝其雨女子有行逺兄弟父母是也於易一見繫辭下傳)
(其出入以度外内使知懼又明于憂患與故无有師保如臨父母是也於莊子一見大宗師篇父邪母邪)
(天乎人乎是也於管子一見内業篇不言之聲疾於雷鼓心氣之形明於日月察於父母是也於吕氏春)
(秋一見序意篇爰有大圜在上大矩在下汝能法之為民父母是也故收入止韻而於厚韻中當兼存其)
(一)
拇
古音同上(爾雅釋訓敏拇也)
畆
古音同上(詩南山三章藝麻如之何衡從其畆取妻如之何必告父母)七月首章三之日于耜四之
日舉趾同我婦子饁彼南畆田峻至喜(采芑首章薄言采芑于彼新田于此菑畆方叔蒞止其車三千)
師干之試信南山首章我疆我理南東其畆(甫田首章今適南畆或耘或耔黍稷薿薿攸介攸止烝)
我髦士三章見敏字下(大田首章以我覃耜俶載南畆)四章見入聲黒字下緜見右字下生
民見負字下載芟見婦字下(良耜畟畟良耜俶載南畆)宋玉髙唐賦滂洋洋而四施兮蓊湛湛而
不止長風至而波起兮若麗山之孤畆(戰國䇿齊宣王見顔斶今夫士之高者乃稱匹夫徒步而處農)
畆下則鄙野監門閭里(故舜起農畆出於野鄙而為天子)淮南子㤗族訓故九州不可頃畆也八極
不可道里也(易林復之无妄踦牛傷暑不能成畆艸萊不墾年歳無有)漢張衡東京賦乗鑾輅而駕
(蒼龍介馭間以剡耜躬三推於天田修帝籍之千畆供禘郊之粢盛必致思乎勤已兆民勸於疆場咸懋)
力以耘耔(蔡邕京兆樊惠渠頌乃有樊君作人父母立我畎畆黄潦膏凝多稼茂㐀惠乃無疆如何勿)
喜文心雕龍見上(張弨曰説文正作畮重文作畆元非兩字後通用重文正文僅見爾)
畮
同上(楚辭離騷余既滋蘭之九畹兮又樹蕙之百畮畦畱夷與揭車兮雜杜蘅與芳芷)説文畮从田
每聲(以上三字當改入止韻)
牡(莫厚切)
古音莫九反詩匏有苦葉見軌字下(還三章子之茂兮遭我乎峱之道兮並驅從兩牡兮揖我謂我)
好兮伐木見舅字下(信南山五章祭以清酒從以騂牡享于祖考)雝於薦廣牡相予肆祀假哉皇
考綏予孝子牡與考為韻(有駜二章有駜有駜駜彼乗牡夙夜在公在公飲酒)越語范蠡對王凡陳
(之道設右以為牝益左以為牡蚤晏無失必順天道周旋無究)荀子賦篇此夫身女好而頭馬首者與
(屢化而不壽者與善壯而拙老者與有父母而無牝牡者與)淮南子説林訓桺下恵見飴曰可以養老
盜跖見飴曰可以黏牡(説文牡从牛土聲佀當音姥然詩凡五見與道咎考酒為韻固不得背經文而)
(從許氏也)
叜(蘇后切)
古音蘇九反(詩生民釋之叜叜見平聲浮字下爾雅作溞溞郭音騷)釋名㛮叜也叜老者稱也
儀禮喪服註㛮猶叜也叜老人稱也(説文㛮皆以叜得聲)以上二字當削去併入篠韻當改入
(桺丑一韻)
古音同上禮記學記足以聞音思了反(今此字四收於二十九篠四十五厚五十候一屋部中)
趣(倉苟切)
古音倉九反詩棫檏見上(當改入桺丑一韻)
四十六黝
(古與二十九篠三十小三十一巧三十二晧及桺丑以下等字通為一韻)
糾(居黝切)
詩月出首章月出皎兮佼人僚兮舒窈(兮勞心悄兮)良耜其笠伊糾其鏄斯趙以薅荼蓼荼蓼朽止
黍稷茂止漢張衡思玄賦見平聲流字下(魏嵇康琴賦見平聲流字下)禮記王制周人養國老於
東膠註膠之言糾也(本艸秦芁本名秦糺與糾同今芁字在五肴部)
四十七寢
朕(直稔切)
古音直證反(淮南子要略乃以明物類之感同氣之應陰陽之合形埒之朕)説文滕騰螣勝賸皆以
朕得聲(當改入去聲證韻)
四十八感
(古與四十七寢通為一韻)
四十九敢
(古與四十七寢四十八感通為一韻)
五十琰
(古與四十七寢四十八感四十九敢通為一韻)
五十一忝
(古與四十七寢四十八感四十九敢五十琰通為一韻)
五十二儼
古與四十七寢四十八感四十九敢五十琰五十(一忝通為一韻)
五十三豏
古與四十七寢四十八感四十九敢五十琰五十(一忝五十二儼通為一韻)
五十四檻
(古與四十七寢四十八感四十九敢五十琰五十一忝五十二儼五十三豏通為一韻)
五十五范
古與四十七寢四十八感四十九敢五十琰五十(一忝五十二儼五十三豏五十四檻通為一韻)
(易坎六三來之坎坎險且枕入于坎窞詩大車二章大車檻檻毳衣如菼豈不爾思畏子不敢澤陂三章)
(彼澤之陂有蒲䓿萏有美一人碩大且儼寤寐無為輾轉伏枕皆同用之證也)
唐韻正卷十
