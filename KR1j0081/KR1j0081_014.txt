唐韻正卷十四崑山顧炎武撰
入聲
(凡入聲之字竝可轉為去聲亦可轉為平聲上聲今詳載之)
一屋
(此韻當分為二)
屋(烏谷切)
平聲則音烏(詩小戎首章游環脅驅隂靷鋈續文茵畼轂駕我騏馵言念君子温其如玉在其板屋亂)
(我心曲此章通驅馵為韻上聲則音塢)漢書五行志豐其屋下獨苦長狄生
世主虜(淮南子齊俗訓柱不可以樀齒筐不可以持屋馬不可以服重牛不可以追速鉛不可以為刀)
銅不可以為弩鐵不可以為舟木不可以為釡(易林屯之晉燔我室屋災及妃后)
獨(徒谷切)
平聲則音徒(釋名頭獨也於體髙而獨也頭古音徒)
讀
去聲則音渡(周禮宫正註鄭司農讀火絶之徐邈音豆豆古音渡漢馬融長笛賦察度於句投投即讀)
(字古時投亦音徒也唐人多作句度晉書樂志巴渝舞曲其辭既古莫能曉其句度元稹樂府古題序句)
(度短長之數皇甫湜荅李生書讀書未知句度)
犢
上聲則音杜(淮南子天文訓蟁蝱不食駒犢鷙鳥不搏黄口)漢書劉輔傳見澤字下
去聲則音渡(淮南子汜論訓見角字下)
瀆
去聲則音渡(靈樞經營衞生㑹篇余聞上焦如霧中焦如漚下焦如瀆漚音嫗)左傳桓十二年公及
(宋公盟于句瀆之丘瀆音豆襄二十八年賈在句瀆之丘瀆音豆哀六年囚王豹于句竇之丘即此句瀆)
字也(襄十九年執公子牙於句瀆之丘瀆音竇史記齊世家作句竇)襄三十年伯有晨自墓門之瀆
入瀆音竇(莊九年遂殺子糾于生竇史記齊世家作笙瀆)周禮大宗伯小宗伯大司樂註四瀆竝作
(四竇古豆竇竝音渡)
穀(古禄切)
上聲則音古(詩小宛五章交交桑扈率場啄粟哀我填寡宜岸宜獄握粟出卜自何能穀此章通扈寡)
為韻桑柔見上聲垢字下(水經注土鼔城亦作土穀)
去聲則音故(論語三年學不至於穀陸音公豆反)
轂
平聲則音姑(詩小戎見上)
谷
(見三燭韻)
斛(胡谷切)
去聲則音瓠(淮南子泰族訓見尺字下)
哭(空谷切)
去聲則音庫(吕氏春秋具備篇聽言哀者不若見其哭也聽言怒者不若見其鬭也鬬都故反)淮南
(子説林訓紂醢梅伯文王與諸矦構之桀辜諌者湯使人哭之構音故)
同上(説文从麥&KR2020;聲讀若庫)
禿(他谷切)
上聲則音土(舊唐書吐蕃傳秃髮氏之後語訛曰吐蕃)
啄(丁木切)
上聲則音主(淮南子人間訓故蠧啄剖梁柱蟁蝱走牛羊按此以啄與柱蝱與羊為韻説苑談叢篇乃)
(云蠧啄仆柱梁蚊蟁走牛羊則以梁與羊為韻矣去聲則音注)荀子哀公篇鳥窮則啄獸窮則攫人
窮則詐攫音遽詐莊助反(漢書東方朔傳夫口無毛者狗竇也聲謷謷者烏哺&KR1663;也尻益髙者鶴俯啄)
也竇田故反&KR1663;音顧(禮記曲禮註為其啄害人也啄音陟遘反又竹角反)一作噣淮南子見觸字下
(易説卦傳為黔喙之屬喙亦作啄音晝)
速(桑谷切)
去聲則音數淮南子見上(考工記不微至無以為戚速也速書或作數)弓人其人安其弓安其矢
安則莫能以速中故書速或為數(禮記曽子問日有食之不知其己之遲數數讀為速)樂記衞音趨
數煩志註趨數讀為促速聲之誤也(祭義其行也趨趨以數註數之言速也)漢書賈誼傳淹速之度
(語余其期史記作淹數徐廣曰數速也)
嗽
同上(今此字三收於五十候一屋四覺部中)
涑
同上(周禮掌舍註柜受居溜水涑槖者也涑徐劉音色遘反遘音故)
禄(盧谷切)
上聲則盧五反(淮南子道應訓將衰楚國之爵而平其制禄損其有餘而繼其不足砥礪甲兵時争利)
於天下(説苑同去聲則音慮)詩楚茨六章樂具入奏以綏後禄奏
則故反(禮記中庸尊其位重其禄同其好惡)
鹿
平聲則音盧(荀子成相篇剄而獨鹿棄之江獨鹿即屬鏤也)
去聲則音露(唐段成式酉陽雜爼續集引江德藻聘北道記云自邵伯埭三十六里至鹿筋梁今人謂)
(之露筋驛也)
族(昨木切)
上聲則音祖(淮南子兵略訓下至介鱗上及毛羽條修葉貫萬物百族由本至末莫不有序)
去聲則則故反(漢書嚴安傳調五聲使有節族蘇林音奏)白虎通族者湊也謂恩愛相流湊也湊倉
故反(荀子文乆而滅節族乆而絶亦是奏字)
蔟(千木切)
去聲則倉故反(亦作族漢書律歴志太族族奏也言陽氣大奏地而達物也)今此字兩收於五十候
(一屋部中)
鏃(作木切)
去聲則作故反(漢王褒四子講德論見去聲宼字下)
㒒(蒲木切)
(去聲則蒲故反)
扑(普木切)
上聲則音拊(史記秦紀執棰拊以鞭笞天下徐廣曰拊一作扑)漢太尉劉寬碑鞭扑字作鞭拊
卜(博木切)
上聲則音補詩小宛見上(唐韓愈送石洪處士序若河決下流而東注若駟馬駕輕車就熟路而王)
(良造父為之先後也若燭照數計而龜卜也後音戸)白虎通卜赴也
木(莫卜切)
上聲則音姥(易林艮之升臏詐龎子夷竈書木伏兵卒發矢至如雨魏師驚亂將獲為虜)
去聲則音暮(詩角弓六章無教猱升木如塗塗附君子有徽猷小人有屬屬音樹)尉繚子見角字下
(淮南子泰族訓天之所為禽獸艸木人之所為禮節制度)
鶩
去聲則音務(今此字兩收於十遇一屋部中)
臼居六切(當作居禄)
(註曰兩手捧物詩終朝采緑不盈一匊本此字後人以其形近井臼之臼改而為匊今按此字與緑局沐)
(為韻當入此去聲則音句)
(以上字轉去聲則當入御遇暮韻)
熇(呼木&KR4306;)
去聲則呼告反詩板見藥字下(説文熇从火高聲)
觻(盧谷切)
去聲則盧到反(説文觻从角樂聲)
㬥(蒲木切)
去聲則蒲報反(考工記旊人髻墾薜㬥不入市㬥讀為剝又蒲到反)金履祥曰古字四聲隨方言而
(讀或去或入今以去聲者為㬥烈入聲者為㬥晞義亦相通)
同上説文从水㬥聲(今此二字兩收於三十七号一屋部中)
骲(普木切)
(上聲則薄巧反去聲則普教反)今此字四收於三十一巧三十六
(效一屋四覺部中)
去聲則音㬥(今此字四收於三十七号一屋二沃四覺部中)
複(方六切)
(去聲則方究反)
鍑
同上(今此二字兩收於四十九宥一屋部中)
復(房六切)
平聲則扶鳩反禮記見平聲由字下(晉夏矦湛昆弟誥明德復哉家道休哉世祚悠哉百禄周哉)
去聲則扶究反詩桑柔見廸字下(後魏宗欽贈髙允詩於穆吾子含貞籍茂如彼松竹陵霜擢秀味)
老思沖玩易體復戢翼九皋聲溢宇宙(今此字兩收於四十九宥一屋部中)
同上(今此字三收於四十九宥一屋部中)
縮(所六切)
平聲則音羞(太玄經䎡陽氣能剛能柔能作能休見難而縮)釋名脩縮也乾燥而縮也
上聲則息酒反(釋名叜縮也人及物老皆縮小於舊也)
平聲則音蕭(今此字三收於三蕭一屋部中)
(見上聲四十五厚韻)
莤
平聲則音蕭(周禮甸師祭祀共蕭茅鄭司農曰蕭字或為莤音所六反)
㩋
去聲則音嘯(今此字四收於三蕭三十四嘯一屋部中蕭部屋部竝註曰擊也嘯部則註曰切肉合糅)
(按南史恩倖傳齊東昏矦時左右刀敕之徒悉號為鬼宮中謠曰趙鬼食鴨㔅諸鬼盡箸調至梁武平建)
(業悉誅之俗間以細剉肉糅以薑桂曰㔅意者以凶黨皆當細剉而烹之也今廣韻作㩋字而㔅字不收)
六(力竹切)
去聲則音溜(今北人讀六為溜)
陸
同上(隂符經天發殺機移星易宿地發殺機龍蛇起陸人發殺機天地反覆)
戮
平聲則音留(漢揚雄將作大匠箴毋云我富淫作極游在彼牆屋而忘其國戮作臣司匠敢告執猷)
(書湯誥聿求元聖與之戮力戮舊音六又力彫反説文力周反史記音力消反)左傳成十三年戮力同
(心戮相承音六嵇康力幽反吕静字韻與飂同字林音遼)昭二十五年戮力壹心戮音六又力彫反
(公羊傳桓十年註當戮力拒之僖五年戮力一心共死之辭也竝音六又力彫反)漢書髙帝紀臣與將
軍戮力攻秦師古曰戮音力竹反又音力彫反(文選陳思王與楊德祖書庶幾戮力上國戮音力彫反)
説文戮从戈翏聲(李因篤曰書盤庚重我民無盡劉劉即戮字)
蓼
上聲則音了(詩小毖肇允彼桃蟲拚飛維鳥未堪家多難予又集于蓼)春秋宣八年楚人滅舒蓼陸
德明音了説文蓼从艸翏聲(今此字兩收於二十九篠一屋部中)按翏字本有入音莊子齊物論
(翏翏李軌音六收反又力竹反)
僇
去聲則音溜(後漢書段熲傳羌封僇良多滇那等僇音良逐反又力救反)説文僇从人翏聲今此
(字兩收於四十九宥一屋部中)
勠
平聲則音留(晉陸機文賦是故或竭情而多悔或率意而寡尤雖兹物之在我非余力之所勠故時撫)
空懐而自惋吾未識夫開塞之所由也(説文勠从力翏聲)今此字三收於十八尤四十九宥一屋部
(中詩斯干箋椓謂㩅土也㩅吕忱文牛反沈吕菊反説)
(文勑周反今㩅字在平聲十八尤部)
逐(直六切)
去聲則直救反(易大畜九三良馬逐陸德明音義一音胄)
軸
平聲則音稠詩清人見平聲抽字下(説文軸从車由聲)釋名軸抽也入轂中可抽出也
妯
同上(詩鼓鍾憂心且妯音勑留反徐音直留反説文妯从女由聲)
舳
同上(説文舳从舟由聲)
柚
去聲則余救反説文柚从木由聲(今此字兩收於四十九宥一屋部中)
蓫
去聲則直救反(詩我行其野二章我行其野言采其蓫昏姻之故言就爾宿爾不我畜言歸思復)
鞠(居六切)
平聲則音鳩(詩邶谷風五章不我能慉反以我為讐既阻我德賈用不售昔育恐育鞠及爾顛覆既生)
既育比余于毒此章通讐售為韻(張弨曰按説文鞠蹋鞠也自石經玉篇廣韻將諸解溷歸于一通行)
(借用音亦隨轉)
匊
去聲則音究詩椒聊見篤字下(張弨曰説文在手曰匊俗作掬非其正從匊者并俗増字形聲交溷)
(别悉詳之)
麴(驅匊切)
上聲則區九反(釋名麴朽也鬱鬱使衣生朽敗故也)
熟(殊六切)
去聲則殊溜反(老子故道生之畜之長之育之成之熟之養之覆之)
孰
同上(莊子列禦宼篇與汝游者又莫汝告也彼所小言盡人毒也莫覺莫悟何相孰也)列子同史
(記呉世家王壽夢世本作孰姑宋衷曰壽孰音相近)張弨曰説文孰食飪也後借作誰何也俗别加火
(作熟廣韻亦分為二)
淑
平聲則殊留反(詩中谷有蓷二章中谷有蓷暵其脩矣有女仳離條其歗矣條其歗矣遇人之不淑矣)
璹
上聲則音受説文璹从玉夀聲(今此字兩收於四十四有一屋部中)
俶(昌六切)
去聲則尺邵反(詩既醉三章令終有俶公尸嘉告)
育(余六切)
平聲則音油(詩邶谷風見上去聲則音柚)老子見上
蒮
去聲則音奥(説文蒮从艸寉聲詩曰食鬱及蒮)
蹴(七宿切)
去聲則七秀反説文蹴从足就聲(亦作蹵莊子諸大夫蹵然曰本或作愀在乆七小二反)
殧
同上(今此字三收於四十九宥一屋部中)
肉(如六切)
去聲則如柚反(禮記樂記寬裕肉好順成和動之音作而民慈愛使其曲直繁瘠廉肉節奏竝音如又)
反(爾雅肉倍好謂之璧好倍肉謂之瑗肉好若一謂之環音如又反漢末人讀又為柚)釋名肉柔也
祝(之六切)
平聲則音州(春秋隠四年衞州吁弑其君完穀梁傳作祝吁)
去聲則音呪詩簜三章矦作矦祝靡屇靡究(易林未濟之中孚春秋禱祝解禍除憂君無災咎)漢
(張衡西京賦東海黄公赤刀粤祝冀厭白虎卒不能救)書召誥逸祝冊祝之六反陸音之又反周禮
大祝掌六祝之辭祝音之秀反(大馭馭下祝登受轡祝之又反)儀禮少牢饋食禮祝祝曰下祝音之
又反(禮記曽子問祝聲三祝之六反徐音之又反)祝曰祝之六反舊音之又反禮運作其祝號祝
之六反徐音之又反(郊特牲詔祝於室祝之六反又之又反)雜記下祝稱卜葬虞祝之六反徐音之
又反左傳昭二十年祝有益也祝之又反(哀二十五年武伯為祝祝之六反又之又反)公羊傳襄
二十九年飲食必祝祝之又反又之六反(莊子請祝聖人祝之又反又州六反)史記齊世家使神可
祝而來正義曰祝音章受反(漢書外戚傳飲酒酹地皆祝延之祝音之受反)後魏穆子容太公吕望
(碑辭言歸故鄉降神巫呪徙厝洑水築室峰岫庭栽異木井依餘甃巫祝作巫呪當時人以呪字為祝字)
之變體後人分為兩字矣(唐歐陽詢書皇甫誕碑祝網泣辜作呪䋄)今此字兩收於四十九宥一屋
(部中宥部註説文曰祭主贊辭)
喌
平聲則音州説文喌从吅州聲(今此字兩收於十八尤一屋部中)
叔(式竹切)
去聲則式詔反(釋名仲父之弟曰叔父叔少也幼者稱也)漢殽阬君神祠碑叔字作
倏
同上(説文倏从犬攸聲)
菽
上聲則式沼反(詩七月六章六月食鬱及薁七月烹葵及菽八月剥棗十月穫稻為此春酒以介眉壽)
六句通為一韻今人讀為三韻非也(小明見戚字下)
跾
去聲則式詔反(説文跾从足攸聲)
儵
同上(説文儵从黒攸聲)
翛
平聲則音蕭(今此字兩收於三蕭一屋部中)
透
去聲則他秀反(今此字兩收於五十候一屋部中)
畜(許竹切)
(見去聲四十九宥韻)
慉
平聲則許鳩反(詩邶谷風見上)
竹(張六切)
平聲則音州(楊慎曰零陵記云桂竹之野産桂竹來風防露上合下疏按其地今之貴州也初名桂竹)
(之野竹譜作筀竹後訛為貴竹今又訛竹為州)
築
去聲則張紂反(晉潘岳西征賦考土中于斯邑成建都而營築既定鼎於郟鄏遂鑽龜而啟繇)
蹙(子六切)
去聲則七肖反詩小明見戚字下(釋名蹙遒也遒廹之也)孟子舜見瞽瞍其容有蹙韓非子引記
(曰舜見瞽瞍其容造焉按此則大戴禮保傅篇靈公造然失容曰韓非子難二篇景公造然變色曰淮南)
(子道應訓仲尼造然曰孔子造然革容曰説苑善説篇楚王造然曰韓詩外傳夫子造然變容曰皆是蹙)
字亦作慥越絶書越王慥然避位曰(亦作鰌莊子鰌我亦勝我本又作子六反又七六反今字廣)
韻不收(荀子大燕鰌吾後註鰌蹴也)
踧
同上(釋名酒踧也能否皆彊相踧持飲之也又入口咽之皆踧其面也)
衄(女六切)
去聲則女溜反(説文衄从血丑聲)
覆方福切(當作方目)
平聲則方浮反(詩邶谷風見上去聲則方柚反)詩小明見戚字下今此字三收
於四十九宥一屋部中(廣韻去聲訓葢入聲訓敗訓倒唐張彧趙郡南石橋銘郡國襟帶河山領袖經)
(途者安逸軌者覆則以傾覆之覆而作去聲)
墺(於六切)
去聲則音奥説文墺从土奥聲(今此字兩收於三十七号一屋部中)
澳
同上(淮南子覽冥訓植社槁而裂容臺振而掩覆犬羣嘷而入淵豕銜蓐而席澳)賈誼新書作彘
銜菹而適奥(詩贍彼淇奥音於六反一音烏報反大學作澳)説文澳从水奥聲今此字兩收於三
十七号一屋部中(今廣東南澳之澳俗書作澚奥字亦有燠音禮記曲禮居不主奥内則鴇奥鹿胃)
(竝音於六反)
隩
同上(書堯典厥民隩傳云隩室也正義引爾雅室西南隅謂之奥)禹貢四隩既宅漢書地理志作四
奥説文隩从阜奥聲(今此字兩收於三十七号一屋部中)亦作&KR2751;漢敦煌長史武班碑領校祕&KR2751;
(即奥字)
䉛
同上(説文䉛从竹奥聲)
䐿
同上釋名䐿奥也藏物於奥内稍出用之也(今此字兩收於三十七号一屋部中)
燠
同上(左傳昭三年民人痛疾而或燠休之燠於到反一音於六反)漢書五行志悊時燠若作奥李
尋傳其月土溼燠作奥(王莽傳典致時燠作奥説文燠从火奥聲)今此字三收於三十二晧三十
(七号一屋部中)
薁
同上詩七月見上(晉郭璞山海經贊見覺字下)説文薁从艸奥聲
懊
同上(今此字兩收於三十七号一屋部中拗字本韻不收文選班固西都賦蹂躪其十二三乃)
(拗怒而少息李善音於六切今在上聲三十一巧部)
肅(息逐切)
去聲則音嘯論語蕭牆註鄭曰蕭之言肅也(釋名蕭廧施於門内蕭肅也將入於此自肅敬之處也)
又曰簫肅也其音肅肅然而清也(説文蕭簫嘯䐹繡皆以肅得聲)
橚
平聲則音蕭(今此字兩收於三蕭一屋部中)
蟰
同上詩蠨蛸在戸説文上字作蟰(今此字三收於三蕭一屋部中)
宿
平聲則音羞(莊子天地篇至無而供其求時騁而要其宿)淮南子原道訓同儀禮少牢饋食禮宿
前宿一日宿戒尸註古文宿皆作羞(漢書百官表御羞師古曰今長安城南御宿川也羞宿聲相近故)
(或云御羞或云御宿耳去聲則音秀)詩小明見戚字下漢東方朔七諫
塊鞠兮當道宿舉世皆然兮余將誰告(晉左思吳都賦傾藪薄倒岬岫巖穴無豜豵翳薈無&KR2281;鷚思假)
(道於豐隆披重霄而髙狩籠烏兔於日月窮飛走之棲宿)周禮宫正註諸吏直宿戚如字劉息就反
馮相氏註引月令宿離不貸劉息就反一音夙(司士註晚退留宿衞者宿音夙劉息就反)修閭氏掌
比國中宿互柝者宿如字劉息就反(史記律書即天地二十八宿正義曰宿音息袖反又音肅)洪氏
(漢博陵太守孔彪碑釋文曰史漢書宿留讀皆去聲郭林宗齎刺就謁仇覽請其留宿與此疾病留宿同)
(按史記封禪書宿留海上又云遂至東萊宿留之索隠曰音秀溜宿留遲待之意若依字讀則言宿而留)
亦是有所待竝通也(今此字兩收於四十九宥一屋部中)
鷫
上聲則息酒反(説文一作司馬相如説从叜聲)
䃤
上聲則音篠(今此字兩收於二十九篠一屋部中)
潚
平聲則音蕭今此字兩收於三蕭一屋部中(張弨曰按説文及玉篇瀟水名潚深清廣韻三蕭之潚)
(宜為瀟字)
目(莫六切)
去聲則音茂(列子爰精目後漢書張衡傳作旌瞀)
繆
同上(禮記檀弓穆公召縣子而問然註凡穆或作繆)大傳序以昭繆註繆讀為穆聲之誤也坊記
陽矦猶殺繆矦而竊其夫人繆音穆(春秋隠三年&KR1520;宋穆公公羊穀梁傳竝作繆僖四年葬許穆公宣)
(三年葬鄭穆公成三年葬衞穆公襄九年葬我小君穆姜同)史記魯世家太公召公乃繆卜徐廣曰古
書穆字多作繆(儒林傳繆生索隠曰繆音亡救反一音穆)晉書惠帝紀繆胤繆音謬通鑑晉武帝
紀繆蔚註繆靡幼反又莫六反(今此字四收於十八尤二十幽五十一㓜一屋部中)于慎行筆麈曰
(繆字與穆字通亦與謬字通秦穆魯穆之諡皆以繆為穆何曽賈充之諡又以繆為謬)亦作謬家語辨
(樂解孔子有所謬然思焉謬即穆字)
穆
同上(禮記學記足以聞徐音所穆反以上字轉去聲則當入嘯笑幼韻)
福(方六切)
古音方墨反(書洪範斂時五福用敷錫厥庶民惟時厥庶民于汝極錫汝保極)而康而色曰予攸好
德汝則錫之福時人斯其惟皇之極(惟辟作福惟辟作威惟辟玉食臣無有作福作威玉食臣之有作)
(福作威玉食其害于而家凶于而國人用側頗僻民用僭忒)易井九三井渫不食為我心惻可用汲王
明竝受其福(詩天保五章神之弔矣詒爾多福民之質矣日用飲食羣黎百姓徧為爾德)小明五章
(嗟爾君子無恒安息靖共爾位好是正直神之聽之介爾景福)鴛鴦二章鴛鴦在梁戢其左翼君子萬
年宜其遐福(賓之初筵四章既醉而出竝受其福醉而不出是謂伐德)文王六章無念爾祖聿修厥
德永言配命自求多福(大明三章維此文王小心翼翼昭事上帝聿懐多福厥德不囘以受方國)既
(醉首章既醉以酒既飽以德君子萬年介爾景福假樂二章干禄百福子孫千億)閟宫首章是生后
(稷降之百福黍稷重穋植穉菽麥奄有下國俾民稼穡)殷武四章命于下國封建厥福易震彖傳震
來虩虩恐致福也笑言啞啞後有則也(象傳同困象傳劓刖志未得也乃徐有説以中直也利用享)
祀受福也(井象傳井渫不食行惻也求王明受福也)儀禮士冠禮始加祝辭令月吉日始加元服棄
爾幼志順爾成德壽考惟祺介爾景福(再加祝辭吉月令辰乃申爾服敬爾威儀淑慎爾德眉壽萬年)
永受胡福(禮記郊特牲求服其志不貪其得故以戰則克以祭則受福)禮器我戰則克祭則受福
考工記梓人强飲强食詒女曽孫諸矦百福(大戴禮同)老子故以智治國國之賊不以智治國國之
福知此兩者亦楷式常知楷式是謂玄德(管子白心篇小取焉則小得福大取焉則大得福盡行之而)
天下服殊無取焉則民反其身不免於賊(莊子秋水篇嚴乎若國之有君其無私德繇繇乎若祭之有)
(社其無私福汎汎乎其若四方之無窮其無所畛域兼懐萬物其孰承翼)荀子大略篇能除患則為福
不能除患則為賊(史記秦始皇紀琅邪臺刻石文皇帝之德存定四極誅亂除害興利致福)李斯傳
是以地無四方民無異國四時充美鬼神降福(南越傳樓船從欲怠傲失惑伏波困窮智慮愈殖因禍)
為福成敗之轉譬若糾墨(龜䇿傳游三千嵗不出其域安平静正動不用力壽蔽天地莫知其極與物)
(變化四時變色居而自匿伏而不食春蒼夏黄秋白冬黒明於隂陽審於刑德先知利害察於禍福以言)
(而當以戰而勝王能寳之諸矦盡服王勿遣也以安社稷)漁者利其肉寡人貪其力下為不仁上為無
德君臣無禮何從有福(寡人聞之諫者福也諛者賊也人主聽諛是愚惑也)賈誼新書大政上篇天
有常福必與有明德天有常菑必與奪民時(漢賈誼鵩賦夫禍之與福兮何異糾糹命不可説兮孰知)
其極(旱雲賦忍兮嗇夫何寡德矣既已生之不與福矣)漢書禮樂志郊祀歌象載瑜篇神所見施祉
福登蓬萊結無極(安世房中歌馮馮翼翼承天之則吾易乆逺燭明四極慈惠所愛美若休德杳杳冥)
冥克綽永福(磑磑即即師象山則嗚呼孝哉案撫戎國蠻夷竭歡象來致福兼臨是愛終無兵革)皇
(皇鴻明蕩矦休德嘉承天和伊樂厥福在樂不荒惟民之則)承帝明德師象山則雲施稱民永受厥福
(淮南子精神訓吾安知夫刺灸而欲生者之非惑也又安知夫絞經而求死者之非福也或者生乃徭)
役也而死乃休息也(主術訓儼然玄黙而吉祥受福)詮言訓不求得不辭福從天之則不求所無不
(失所得内無旁禍外無旁福禍福不生安有人賊文子同)故祭祀思親不求福饗賔修敬不思德
説山訓芻狗待之而求福土龍待之而得食(人間訓故福之為禍禍之為福化不可極深不可測也)
(修務訓籌策得失以觀禍福設儀立度可以為法則)要略使人知禍之為福亡之為得聖人無憂和
以德也狂者無憂不知禍福也(知公道而不知人間則無以應禍福知人間而不知修務則無以使學)
者勸力(文子道德篇强大有道不戰而克小弱有道不争而得舉事有道功成得福)鶡冠子度萬篇
驅馳索禍開門逃福賢良為笑愚者為國(説苑敬慎篇至治之極禍反為福)權謀篇聖人轉禍為福
報怨以德(談叢篇暴虐不得反受其賊怨生不報禍生于福)辨物篇去則有災見則有福覽九州觀
八極備文武正王國嚴照四方仁聖皆伏(列女傳周主忠妾頌使妾奉進僵以除賊忠全其主終䝉其)
福易林乾之䝉君子是則長受嘉福(之恒東山西岳㑹合俱食百家送從以成恩福)坤之蠱賊仁
傷德天怒不福斬刈宗社失其邦國(之觀含和建德常受天福)屯之家人温仁正直主布恩德閔哀
不已䝉受大福(之艮年常䝉慶今嵗受福三伏采芑出軍有得)訟之觀欽明之德坐前王食必保嘉
善長受安福(之无妄合體比翼喜耦相得與君同好使我有福)之大過啞啞笑言與喜飲食長樂行
觴千秋起舞拜受大福(之漸明神達德君受大福)之中孚謝恩拜德東歸吳國舞蹈歡躍恣樂受福
(師之觀膚敏之德發憤忘食虜豹禽説為王求福以成主德)之賁伯寧子福惠我邦國之剝讒父
佞雄賊亂邦國生離忠孝敗困不福(比之晉昊天白日照臨我國萬民康樂咸賴嘉福)履之中孚大
頭明目載受嘉福三省飛來與禄相得(秦之解坤厚地載庶物蕃息平康正直以綏百福)之鼎退止
我足無出國域乃得全完賴其生福(之小過桃李華實纍纍日息長大成熟甘美可食為我利福)否
之益東西受福與母相得(之震賴我仁德獲為我福)大有之解賀喜從福日利蕃息歡樂有得蠱
之益牡犧孔博日新其德文君出獵姜氏受福(觀之大過黄離白日照我四國元首昭明民賴其福)
賁之觀易為功力因懼受福(无妄之隨破亡之國天所不福難以止息)之未濟龍興之德周武成福
長女宜家與君相得(頥之明夷五嶽四瀆潤洽為德行不失理民賴恩福)之解箕仁入室政衰弊極
抱其彝器奔於他國因禍受福(大過之鼎履行素德卒蒙祐福與堯侑食君子有息)坎之小畜堯舜
仁德養賢致福衆英積聚國無宼賊(咸之恒南行求福與喜相得封受上賞鼎足輔國)恒之剝牝鷄
之息為我利福請求弗得(之睽日莫閉目隨陽休息箕子以之乃受其福)遯之无妄大人受福童䝉
憂惑利無所得(晉之歸妹春耕有息秋入利福明夷之解見伏字下)家人之需主有聖德上配太
極皇靈建中授我以福(睽之屯改柯易葉飯温不食豪雄争强先者受福)蹇之大畜蓄利積福日新
其德(之頥張羅百日鳥不得北縮頸掛翼困於窘國君子治德獲譽受福)之大壯虐政為賊大人失
福(解之大有覆手舉牘易為功力月正元日承平致福)之豫髙飛有德君子獲福之蠱道理和得
人不相賊君子往之樂有利福(之明夷恪敬競職心不作慝君明臣忠民賴其福)萃䝉慶受福有所
獲得不利出城疾人困極(之艮三世為德天祚以國封建少昊魯矦之福)升之歸妹游戲仁德日益
有福凶言不至妖孽滅息(困之咸比目四翼安我邦國上下無患為吾嘉福)井之噬㗐鷄鳴大國姜
氏受福(之明夷藏㦸之室封豕受福充澤肥腯子孫蕃息)革之師買利求福莫如南國艮之困南
(行出城世得大福王姬歸齊賴其所欲以安邦國漸之遯子長忠直李氏為賊禍及無嗣司馬失福)
(之大壯節慶之德不涉亂國雖昧無光民受大福歸妹之咸文君之德養人致福)之恒合歡之國喜
為我福之渙生我喜福國無殘賊(旅之否輔相之好無有休息時行雲集所在遇福)之鼎文君燎
獵吕尚獲福號稱太師封建齊國(之震征將止惡鼓鞞除賊慶仲奔莒子般獲福)巽之屯仁政之德
參參日息成都就邑日受厥福(之大壯乘車七百以明文德踐土葵丘齊晉受福)兑之蹇我得利福
不離兵革(之中孚茆屋結廣崇我文德三辰旂旗家受行福)渙之明夷比目附翼相待為福姜氏季
女與君合德節之履長寧覆福安我百國(之井宣勞就力為王主國安土成稷天下蒙福)既濟之
否六喜三福南至歡國與喜同樂嘉我潔德(未濟之晉烏鴟搏翼以避隂賊盗伺二女賴厥生福旱災)
為疾君無黍稷(太玄經永次五三綱得于中極天永厥福)勤測勤力忘食大人德也往之蹇蹇逺乎
福也(玄攡斂也得失亡福彊善不倦劇惡不息揚雄甘泉賦煇光眩燿降厥福兮子子孫孫長無極)
兮(元后誄分繭理絲女工是勅遐邇蒙祉中外禔福自京達海靡不仰德)越絶書敘外傳記故空社
易為福危民易為德(子之復仇臣之討賊至誠感天矯枉過直乳狗咋虎不計禍福)呉越春秋越王
(上吳王壽辭於乎休哉傳德無極上感太陽降瑞翼翼大王延壽萬嵗長保吳國四海咸承諸侯賓服觴)
酒既升永受萬福(大夫種祝辭皇天祐助我王受福良臣集謀我王之德宗廟輔政鬼神承翼君不忘)
(臣臣盡其力上天一蒼不可掩塞觴酒二升萬福無極)班固明堂詩普天率土各以其職猗與緝熈允
懐多福幽通賦見下(崔駰仲山甫鼎銘鼎耳革其行塞雉膏不食方雨虧悔終吉有福)張衡東京
(賦於南則前殿雲臺和歡安福謻門曲榭邪阻城洫竒樹珍果鉤盾所職西登少華亭候修勅九龍之内)
(寔曰嘉德西南其戸匪雕匪刻我后好約乃宴斯息)鄧耽郊祀賦穆穆皇王克明厥德應符蹈運旋章
厥福(胡廣笥銘帝命所賚用褒令德佩以自修服以自勅忠肅恭懿鮮不為則靡悔靡吝神人致福)
(印衣銘宣慈惠和柔嘉維則克厭帝心膺兹多福登位歴壽子孫千億)王延壽桐柏廟碑辭惟前廢弛
(匪恭匪力災青以興隂陽以忒陟彼髙岡臻兹廟側肅肅其敬靈祗降福雍雍其和民用悦服穰穰其慶)
年榖登殖(樊毅修華嶽廟碑辭赤鋭煌煌受兹介福京夏密清殊俗賓服令問不違可謂至德)孟都
(修堯廟碑文官位宦學皆不可測子子孫孫必蒙大聖休烈之福以勸後進昌熾無極)史晨孔子廟碑
文於穆肅雍上下蒙福長享利貞與天無極(武都太守李翕西狹頌瑞降豐稔民以貨植威恩竝隆逺)
(人賓服鐉山浚瀆路以安直繼禹之迹亦世賴福蔡邕京兆尹樊陵碑辭多士時貢繇役永息道路孔)
(夷民清險棘同體諸舊兆萌蒙福惠垂無疆守以㒺極)郡掾史張玄祠堂碑辭仁惠周洽行惟模則篤
(垂餘慶貽此燕翼邈矣遺孫永懐多福刋名金石流于罔極)慎令劉修碑辭於惟君德忠孝正直至行
通洞髙明柔克鬼神富謙受兹介福(後漢書張玄傳事行則為福不行則為賦)晉書天文志進退如
度姦邪息變色亂行主無福宋書天文志同(禮志皇帝冠祝文令月吉日始加元服皇帝穆穆思弘)
(衮職欽若昊天六合是式率遵祖考永永無極眉壽惟祺介兹景福)宋書禮志同閔鴻親蠶賦洪恩
(美而周普配春天之景福揚黼黻之奇藻播朱紫之豓色)南齊書禮志南郡王昭業冠祝文筮日筮賓
(肇加元服棄爾㓜志從厥成德親賢使能克隆景福)宋史輿服志徽宗崇寧五年有以玉印獻者文曰
承天福延萬億永無極(按福字在漢以上唯淮南子説林訓無鄉之社易為黍肉無國之稷易為求福)
(佀入後人屋韻然篇中不韻者固多自晉桓玄王孝伯誄始以福服牧郁與育陸竹同用宋范曄後漢書)
(劉趙淳于傳贊以福與禄竹速同用劉袁吕傳贊以牧福與逐覆同用)
上聲則方以反(詩楚茨首章四章竝見億字下大田見黒字下)旱麓四章清酒既載騂牡既備以
享以祀以介景福(潛有鱣有鮪鰷鱨鰋鯉以享以祀以介景福)
去聲則音富(詩行葦四章黄耉台背以引以翼壽考維祺以介景福)莊子徐無鬼篇其欲干酒肉之
味邪其寡人亦有社稷之福邪(淮南子汜論訓故萇弘知天道而不知人事蘇秦知權謀而不知禍福)
(要略時則者所以上因天時下盡地力據度行當合諸人則刑十二節以為法式終而復始轉於無極)
(因循倣依以知禍福操舍開塞各有龍忌發號施令以時教期使君人者知所以從事)易林家人之比
更旦初嵗振除禍敗新衣元服拜受利福(睽之未濟見極字下)説苑見式字下呉越春秋大夫種
(祝辭大王德壽無疆無極乾坤受靈神祗輔翼我王厚之祉祐在側德銷百殃利受其福去彼呉庭來歸)
越國觴酒既升請稱萬嵗(禮記郊特牲富也者福也)祭統福者備也備者百順之名也詩何神不
富傳富福也維昔之富不如時箋富福也(易謙彖傳鬼神害盈而福謙京房本作富後漢劉修碑引)
此同釋名福富也其中多品如富者也(漢闕州從事尹宙碑位不副德作位不福德)
幅
古音同上詩采菽傳幅偪也所以自偪束也(左傳桓二年帶裳幅舄幅音逼)禮記内則偪屨著綦
偪本又作幅(晉書羊祜傳幅巾窮巷唐彬傳幅巾相見姚襄載記幅巾以待之幅竝音方逼反)今此
(字兩收於一屋二十四職部中去聲則音富)左傳襄二十八年且夫富如布帛之
(有幅焉)
蝠
古音同上(魏陳思王蝙蝠賦吁何姦氣生兹蝙蝠形殊性詭每變常式行不由足飛不假翼)
葍
(古音同上去聲則音富)詩我行其野三章我行其野言采其
葍不思舊姻求爾新特成不以富亦秪以異(爾雅釋艸葍䔰疏葍一名䔰)
楅
古音同上詩夏而楅衡音義楅音福逼也(今此字兩收於一屋二十四職部中)
偪
古音同上(春秋襄十年遂滅偪陽偪徐音甫目反又彼力反)今此字兩收於一屋二十四職部中
去聲則彼二反(荀子見塞字下)
輻
古音同上(詩伐檀三章坎坎伐輻兮寘之河之側兮河水清且直猗不稼不穡胡取禾三百億兮不狩)
不獵胡瞻爾庭有縣特兮彼君子兮不素食兮(荀子法行篇詩曰涓涓源水不雝不塞轂已破碎乃大)
其輻事以敗矣乃重太息(易小畜九三爻辭輿説輻依子夏傳馬融鄭玄虞翻竝作輹按輻字不得與)
(目字為韻去聲則音富)詩正月十章無棄爾輔員于爾輻屢
顧爾僕不輸爾載終踰絶險曽是不意(今此字兩收於四十九宥一屋部中)
伏(房六切)
古音蒲北反(易雜卦傳兌見而㢲伏也隨无故也蠱則飭也)禮記儒行儒有澡身而浴德陳言而伏
老子禍兮福所倚福兮禍所伏孰知其極(列子天瑞篇君子息焉小人伏焉)仁者息焉不仁者伏
焉(管子樞言篇能戒乎能敕乎能隠而伏乎能而稷乎能而麥乎春不生而夏無得乎)四稱篇固其
(武臣宣用其力聖人在前貞廉在側競稱於義上下皆飾形正明察四時不貸民亦不憂五穀蕃殖外内)
(均和諸矦臣伏國家安寧不用兵革受其幣帛以懷其德昭受其令以為法式)四時篇所求必得所惡
必伏(晏子夫古之有死也令後世賢者得之以息不肖者得之以伏)吕氏春秋制樂篇故禍兮福之
(所倚福兮禍之所伏聖人所獨見衆人焉知其極六韜發啟篇鷙鳥將擊卑飛斂翼猛獸將搏弭耳俯)
伏聖人將動必有愚色(逸周書時訓解苦菜不秀賢人潛伏靡艸不死國縱盗賊小暑不至是謂隂慝)
(素問調經論適人必革精氣自伏邪氣散亂無所休息氣泄腠理真氣乃相得)靈樞經五亂篇故氣
亂干心則煩心密嘿俛首静伏(動腧篇氣之過于寸口也上十焉息下八焉伏何道從還不知其極)
(刺節真邪篇輕重不得傾側宛伏不知東西不知南北)漢賈誼鵩賦禍兮福所倚福兮禍所伏憂喜聚
門兮吉凶同域(賈誼新書大政下篇故賢人得焉不肖者伏焉)東方朔七諫處玄舍之幽門兮穴巖
石而窟伏從水蛟而為徒兮與神龍乎休息(淮南子原道訓施之以德海外賓伏四夷納職合諸矦於)
塗山執玉帛者萬國(亢倉子賢道篇時之陽兮信義昌時之黙兮信義伏)鶡冠子世兵篇禍乎福之
所倚福乎禍之所伏禍與福如糾纆(韓詩外傳大人出小子匿聖者起賢者伏)鹽鐵論孔子曰詩人
疾之不能黙丘疾之不能伏(漢書李廣傳登車不式遭䘮不服振旅撫師以征不服率三軍之心同戰)
(士之力故怒形則千里悚威振則萬物伏是以名聲暴於夷貉威靈憺乎鄰國)李㝷傳日將旦清風發
羣隂伏君以臨朝不牽於色(易林小畜之姤蒼龍隠伏麟鳯逺匿宼賊同處未得安息)隨之歸妹明
德隠伏麟鳯逺匿周室傾側不知所息(大畜之坎天地閉塞仁智隠伏商旅不行利深難得)坎之歸
妹南至之日陽消不息北風烈寒萬物藏伏(離之渙日入明匿陽晶隠伏小人心勞求事不得)恒之
履北陸陽伏不知黒白(明夷之解亡玉失鹿不知所伏利以避危全我生福甘雨時降年嵗有得)家
(人之泰仁德優洽恩及異域澤被殊方禍災隠伏作蠶不織寒無所得)鼎之渙虎饑欲食見蝟而伏
説苑見上(揚雄長楊賦皆稽顙樹頜匍匐蟻伏二十餘年尚不敢惕息)太玄經觀大易之損益兮覽
老氏之倚伏省憂喜之共門兮察吉凶之同域(上林苑令箴夷原汙藪禽獸攸伏魚鼈以時芻蕘咸殖)
(白虎通不周風至蟄蟲匿廣莫風至則萬物伏班固幽通賦畔囘穴其若兹兮北叜頗識其倚伏單)
(治裏而外彫兮張修襮而内逼聿中龢為庶幾兮顔與冉又不得)崔駰北征頌人事協兮皇恩得金精
(揚兮水靈伏順天機兮把刑德戈所指兮罔不克杜篤論都賦於是同穴裘褐之域共川鼻飲之國莫)
不袒跣稽顙失氣虜伏(朱穆絶交詩北山有鴟不潔其翼飛不正向寢不定息饑則木攬飽則泥伏饕)
餮貪汙臭腐是食(中常侍樊安碑辭肅肅我君帝躬是翼王事多難我君是力秉此小心以亮皇職惟)
(帝念功庸以輿服大命傾霣魂神僊伏龜艾追遷用光其德藹藹遺稱作呈作式勒銘慈石垂示罔極勲)
名不剟永昭千億(漢書律歴志太隂者北方北伏也)白虎通北方者伏方也萬物伏藏也釋名匐
伏也伏地行也(考工記輈人不伏其轅必縊其牛故書伏作偪杜子春云偪當作伏)左傳昭十三年
懐錦奉壺飲冰以蒲伏焉伏蒲北反本又作匐(二十一年扶伏而擊之扶音蒲伏蒲北反)史記范睢
(傳膝行蒲伏淮隂矦傳俛出袴下蒲伏漢書匈奴傳扶伏稱臣説苑靈公扶伏氣息不續越絶書越王為)
吾蒲伏約辭皆匍匐之異文(家語引詩匍匐救之作扶伏)
去聲則音備(詩靈臺二章經始勿亟庶民子來王在靈囿麀鹿攸伏)管子侈靡篇其臣者子而奪之
(使而輟之徒以而富之父繫而伏之奪輟竝去聲素問四氣調神大論使志若伏若匿若有私意若已)
有得(淮南子兵略訓審錯規慮設蔚施伏隠匿其形出於不意敵人之兵無所適備)揚雄上林苑令
箴麀鹿攸伏不如德至衡臣司虞敢告執指(禮記樂記羽者嫗伏伏扶又反史記正義音房富反)内
則註雛鼈伏乳者伏扶又反(左傳莊十年懼有伏焉伏如字舊音扶又反)莊子庚桑楚篇越鷄不能
伏鵠卵伏音扶又反(漢書五行志丞相府史家雌雞伏子師古曰伏音房富反按又音肄富方二反竝)
當音備(今此字兩收於四十九宥一屋部中)
服
古音同上(詩關雎二章求之不得寤寐思服悠哉悠哉輾轉反側)有狐三章有狐綏綏在彼淇側心
之憂矣之子無服(葛屨首章要之襋之好人服之)蜉蝣二章蜉蝣之翼采采衣服心之憂矣於我歸
息(候人二章維鵜在梁不濡其翼彼其之子不稱其服)采薇五章四牡翼翼象弭魚服豈不日戒玁
狁孔棘(六月首章六月棲棲戎車既飭四牡騤騤載是常服玁狁孔熾我是用急王于出征以匡王國)
(二章比物四驪閑之維則維此六月既成我服三章有嚴有翼共武之服共武之服以定王國)采
芑見革字下(文王四章商之孫子其麗不億上帝既命矦于周服)下武四章媚兹一人應矦順德永
言孝思昭哉嗣服(文王有聲六章自南自北無思不服)蕩二章曽是彊禦曽是掊克曽是在位曽是
在服天降滔德女興是力泮水見馘字下(易豫彖傳天地以順動故日月不過而四時不忒聖人以)
順動則刑罰清而民服(觀彖傳觀天之神道而四時不忒聖人以神道設教而天下服矣)謙象傳見
下儀禮士冠禮始加祝辭再加祝辭竝見上(三加祝辭以嵗之正以月之令咸加爾服兄弟具在以)
成厥德(禮記禮運故禮行於郊而百神受職焉禮行於社而百貨可極焉禮行於祖廟而孝慈服焉禮)
行於五祀而正法則焉(祭義因物之精制為之極明命鬼神以為黔首則百衆以畏萬民以服)爾雅
釋訓藹藹萋萋臣盡力也噰噰喈喈民協服也(楚辭離騷謇吾法夫前修兮非世俗之所服雖不周於)
今之人兮願依彭咸之遺則(歩余馬於蘭皋兮馳椒丘且焉止息進不入以離尤兮退將復修吾初服)
(瞻前而顧後兮相觀民之計極夫孰非義而可用兮孰非善而可服)天問彼王紂之躬孰使亂惑何
惡輔弼讒諂是服(九章惜誦令五帝以折中兮戒六神與嚮服俾山川以備禦兮命咎繇使聽直)橘
頌后皇嘉樹橘徠服兮受命不遷生南國兮(大戴禮武王踐阼篇劔之銘曰帶之以為服動必行德)
(誥志篇不賞不罰如民咸盡力車不建戈逺邇咸服胤使來往地賓畢極無怨無惡率惟懿德)公符篇
(秉集萬福之休靈始加昭明之元服推逺穉免之幼志崇積文武之寵德)鄭語宣王之時有童謠曰檿
弧箕服實亡周國史記周紀同(晉語仁置德武置服)老子治人事天莫若嗇夫惟嗇是謂早服早
(服是謂重積德重積德則無不克無不克則莫知其極莫知其極可以有國)管子牧民篇君好之則臣
服之君惡之則臣匿之(侈靡篇有革而不能革不可服)心術下篇充不美則心不得行不正則民不
服白心篇見上(故曰何道之近而莫之與能服也弃近而就逺何以費力也)水地篇故人皆服之
而管子則之(四時篇大寒乃極國家乃昌四方乃服此謂嵗德)正篇正之服之勝之飾之必嚴其令
而民則之曰政(内業篇一言得而天下服一言定而天下聽)意氣得而天下服心意定而天下聽
度地篇四時以得四害皆服(弟子職篇先生施教弟子是則温恭自虚所受是極見善從之聞義則服)
(温柔孝弟毋驕恃力志毋虚邪行必正直游居有常必就有德顔色整齊中心必式夙興夜寐衣帶必飭)
朝益暮習小心翼翼一此不解是謂學則(晏子吳越受令荆楚惛憂莫不賓服勤于周室天子加德)
布帛不可窮窮不可飾牛馬不可窮窮不可服(説苑同)莊子天地篇記曰通於一而萬事畢無心得
而鬼神服(天下篇今墨子獨生不歌死無服桐棺三寸而無槨以為法式)使後世之墨者多以裘褐
(為衣以跋蹻為服日夜不休以自苦為極曰不能如此非禹之道也不足謂墨)戰國䇿蘇秦説秦惠王
辯言偉服戰攻不息(顔斶對齊宣王東西南北莫敢不來服)呉子應變篇從之無息雖衆可服墨
(子尚賢篇湯舉伊尹於庖㕑之中授之政其謀得文王舉閎天奉顛於罝罔之中授之政西土服)備蚮
傅篇以衣為服以號相得(荀子王霸篇如是則不戰而勝不攻而得用兵不勞而天下服)議兵篇故
(近者親其善逺方慕其德兵不血刃逺邇來服德盛於此施及四極)成相篇禹勞心力堯有德干戈不
(用三苗服舉舜甽畝任之天下身休息得后稷五穀殖夔為樂正鳥獸服契為司徒民知孝弟尊有德)
(守其職足衣食厚薄有等明爵服利往卬上莫得擅與孰私得)韓非子愛臣篇見上聲等字下用人
(篇故至治之國有賞罰而無喜怒故聖人極有刑法而死無螫毒故姦人服)吕氏春秋先識篇妲己為
(政賞罰無方不用法式殺三不辜民大不服守法之臣出奔周國)審時篇得時之麥秱長而頸黒二七
(以為行而服薄䅵而赤色稱之重食之致香以息使人肌澤且有力)司馬法嚴位篇人禁不息不可以
分食方其疑惑可師可服(六韜守土篇順者任之以德逆者絶之以力敬之勿疑天下和服)戰騎篇
變易衣服其軍可克(逸周書武稱解百姓咸服偃兵興德)寶典解八温直是謂明德喜怒不郄主人
乃服(時訓解鴻鴈不來小民不服爵不入大水失時之極菊無黄華土不稼穡)周祝解見下武紀
(解太上敬而服其次欲而得其次奪而得其次争而克其下動而上資其力)素問移精變氣論標本已
得邪氣乃服(靈樞經病傳篇畢將服之神自得之)官能篇用鍼之服必有法則史記秦始皇紀秦
(山刻石文皇帝臨位作制明法臣下修飭二十有六年初并天下㒺不賓服)刻碣石門文遂興師旅誅
(戮無道為逆滅息武殄暴逆文復無罪庶心咸服惠論功勞賞及牛馬恩肥土域)樂書天馬歌天馬徠
(兮從西極徑萬里兮歸有德承靈威兮降外國涉流沙兮四夷服)李斯傳三者逆德天下不服身殆傾
危社稷不血食龜䇿傳見上(漢書髙帝紀明其為賊敵乃可服)武帝紀詩云四牡翼翼㠯征不服
親省邊垂用事所極(禮樂志郊祀歌西顥篇姦僞不萌妖孽伏息隅辟越逺四貉咸服既畏兹威惟慕)
純德附而不驕正心翊翊(鐃歌上之囘篇游石關望諸國月支臣匈奴服令從百官疾驅馳千秋萬嵗)
樂無極李廣傳見上(敘傳孝元翼翼髙明柔克賓禮故老優繇亮直外割禁囿内損御服)長孺剛
(直義形於色下折淮南上正元服莊之推賢於兹為德)三略官人得則士卒服將有一則衆不服有
二則軍無式有三則下奔北有四則禍及國(淮南子俶真訓是故仁義不布而萬物蕃殖賞罰不施而)
天下賓服(時則訓殺伐既得仇敵乃克矩正不失百誅乃服)精神訓精神澹然無極不與物散而天
下自服(兵略訓上下有隙將吏不相得所持不直卒心積不服)文子自然篇四時修正於境内而逺
方懐德制勝於未戰而諸矦賓服也(韓詩外傳關雎之事大矣哉馮馮翊翊自東自西自南自北無思)
不服易林屯之睽見下(蒙之觀黄玉温德君子所服)泰之需四竝兼用君子所服南征述職與福
同德(謙之離羔羊皮革君子朝服輔政扶德以合萬國)賁之益旃裘若闔慕德獻服邊鄙不聳以安
王國(剝之晉鳥飛鼔翼喜樂堯德虞夏著功要荒賓服)之益憂多横賊主不能服崑崙之玉取求必
得咸之明夷申酉脱服牛馬休息(大壯之同人管子治國矦伯來服乘輿八百尊我桓德)之蠱德
被八表蠻夷率服蝥賊不作道無苛慝(損之井秦失其鹿髙足先得勇夫慕義君子率服)困之中孚
(絲紵布帛人所衣服摻摻女手紡績善織南國饒足取之有息)井之小畜東行述職征討不服豐之
(坎兩狗圍室相咬争食枉矢西流射我暴國髙宗伐鬼三年乃服)王褒四子講德論於是二客醉于仁
義飽于盛德終日仰歎怡懌而悦服(韋玄成戒子孫詩慎爾㑹同戒爾車服無媠爾儀以保爾域)説
(苑君道篇既成威德民親以服清白上通巧佞下塞)君好之則臣服之君嗜之則臣食之談叢篇鏡
以精明美惡自服衡平無私輕重自得(太玄經傒測宫庸之爵不可空得也傒福貞貞正可服也)飾
次二無質飾先文後失服(揚雄逐貧賦余乃避席辭謝不直請不貳過聞義則服長與爾居終無厭極)
貧遂不去與我游息(家語冠頌篇令月吉日王始加元服去王幼志心是衮職欽若昊天六合是式率)
爾祖考永永無極(越絶書敘外傳記故曰衆者傳目多者信德自此之時天下大服)吳越春秋見上
(春秋漢含孳有人握戼金刀在軫北字季天下服班固荅賓戲今吾子幸游帝王之世躬帶紱冕之)
服浮英華湛道德(馮衍席前右銘修爾容貌飾爾衣服文之以辭實之以德)張衡思玄賦共夙昔而
(不貳兮固終始之所服也夕惕若厲以省諐兮懼余身之未勑也)觀舞賦於是飲者皆醉日亦既昃美
(人興而將舞乃修容而改服襲羅穀之襍錯申綢繆以自飾)崔瑗司隸校尉箴煌煌古制分劃五服翼
翼封畿四方之極牧監匡設是謂王國(胡廣印衣銘明明上皇旌以命服紆朱懐金為光為飾邁種其)
澤撫寧四國(李尤冠幘銘冠為元服幘為首服君子敬慎自强不忒)徐幹冠賦纖麗細纓輕配蟬翼
尊曰元飾貴為首服君子敬慎自强不忒(樊毅修華嶽廟碑辭見上)王延壽桐柏廟碑辭見上武
都太守李翕西狹頌見上(中常侍樊安碑辭見上)郎中鄭固碑辭見特字下魏文帝瑪瑙勒賦嘉
(鏤鍚之盛美感戎馬之首飾圖兹物之攸宜信君子之所服)倉舒誄永思長懐哀爾罔極貽爾良妃襚
爾嘉服(繁欽定情詩與我期何所乃期西山側日夕兮不來躑躅長歎息逺望凉風至俯仰正衣服)
(何晏瑞頌鹿之麌麌載素其色雉之朝雊亦白其服)阮籍樂論故延年造傾城之歌而孝武思靡曼之
色雍門作松柏之音愍王念未寒之服(呉韋昭鼓吹曲承天命篇超龍升襲帝服窮淳懿體玄黙夙興)
臨朝勞謙日昃易簡以崇仁放逺讒與慝(楊泉蠶賦以為衣裳冠冕服飾禮神納賓各有分職以洽百)
禮罔不斯服(晉鼙舞歌大晉篇西蜀猾夏僭號方域命將致討委國稽服)晉書禮志皇帝冠祝文見
上(傅玄吏部尚書箴明明王範制為九服君執常道臣有定職各有攸司又用不慝)潘尼釋奠頌釋
玄衣御春服弛齋禁反故式(南齊書禮志南郡王昭業冠祝文見上)陳第曰服字詩易及秦漢古辭
(無有不讀匐者故儀禮載冠辭曰令月吉日始加元服棄爾㓜志順爾成德此其當世之音毫無所假借)
(者唐賈公彦疏曰服叶蒲北反失之矣豈古人命冠數語不能以正音而必待於叶邪以此見唐人之不)
知古音也(按禮記檀弓及漢書谷永傳引詩凡民有䘮匍匐救之竝作扶服史記蘇秦傳委蛇蒲服戰)
(國策坐行蒲服漢書霍光傳扶服叩頭王莽傳扶服振救揚雄長楊賦扶服蛾伏解嘲范雎扶服入槖吳)
(越春秋吾是以蒲服就君又禮記問䘮故匍匐而哭之註匍匐或作扶服李善長楊賦註扶服與匍匐音)
義同是古匐字通作服也(史記扁鵲傳因嘘唏服臆索隠曰服音皮力反)今一屋韻中亦收匐字亦
讀為房六反即此可證其為俗音(按漢劉向九歎卻騏驥以轉運兮騰驢驘以馳逐蔡女黜而出帷兮)
(戎婦入而綵繡服揚雄冀州牧箴洋洋冀州鴻原大陸岳陽是都島夷皮服始以服字讀房六反)
去聲則蒲昧反詩采薇見棘字下(大東四章東人之子職勞不來西人之子粲粲衣服)宋玉髙唐
(賦王將欲往見之必先齋戒差時擇日簡輿玄服建雲斾蜺為旌翠為葢風起雨止千里而逝葢發蒙往)
(自㑹思萬方憂國害開賢聖輔不逮九竅通鬱精神察滯延年益壽千萬嵗)史記秦始皇紀之罘山刻
石文見式字下(淮南子覽冥訓近者獻其智逺者懐其德拱揖指麾而四海賓服春秋冬夏皆獻其貢)
職天下混而為一子孫相代(齊俗訓萬物之情既矣四夷九州服矣)漢郎中鄭固碑辭見特字下
(古服字亦作犕易繫辭傳服牛乘馬説文引之作犕牛乘馬左傳王使伯服如鄭請滑史記鄭世家作伯)
犕(漢書皇甫嵩傳義真犕未乎註犕古服字北史魏收嘲陽休之義真服未正作服字)按今人謂馬
(上鞍曰犕古人只用服字説文乃作犕後世字愈多而不師古如漢書外戚傳取它郎鞌以被其馬後漢)
(書彭寵傳被馬六匹南史袁粲傳命左右被馬則轉而為被説文鞁車駕具也通鑑燕髙陽王隆自為鞁)
(乘唐杜甫詩我曹鞴馬聽晨雞則又轉而為鞁鞴四字皆服字之異文自去入部分遂不知其為同一字)
(矣)
鵩
古音同上(漢班固幽通賦三變同于一體兮雖移易而不忒洞參差其紛錯兮斯衆兆之所惑周賈盪)
(而貢憤兮齊死生與禍福抗爽言以矯情兮信畏犧而忌鵩)
鞴
古音同上説見上(今此字兩收於六至一屋部中)
箙
古音同上(漢書天文志川塞谿垘孟康曰垘音箙今垘字在二十五德部)
畐
古音同上(今此字兩收於一屋二十四職部中去聲則音富)説文富从宀畐聲
絥
古音竝同上(今此二字兩收於六至一屋部中)
菔
古音同上方言蘆菔郭璞註音匐(説文菔从艸服聲)爾雅葖蘆菔後漢書劉盆子傳掘庭中蘆菔
根今人呼作蘆蔔(今此字兩收於一屋二十五德部中)
匐
古音同上説見上(今此字兩收於一屋二十五德部中)
&KR5284;
(古音方墨反去聲則音富)
䔰
(古音同上去聲同上)今此二字兩收於四十九宥一屋部中
郁(於六切)
古音於極反(史記五帝紀其色郁郁其德嶷嶷大戴禮同)漢司馬相如上林賦便姍嫳屑與世殊
服芬芳漚鬱酷烈淑郁(淮南子髙誘註淢音郁按此字當與域字同音後人誤轉為於六反晉劉琨)
(荅盧諶詩横厲糾紛羣妖競逐火燎神州洪流華域郭璞山海經騊駼贊騊駼野駿産自北域交頸相摩)
(分背翹陸孫承嘉遯賦游無方之内居無形之域詠休遯之貞亨察天心而觀復委性命於玄芒任吉凶)
(而靡録則并域字亦轉為於六反又左傳襄十四年至于棫林十六年次於棫林徐竝音於目反)
上聲則於紀反(説文郁从邑有聲)
&KR1442;
古音同上(説文㦽从有聲于逼切)
彧
古音同上(詩信南山三章疆場翼翼黍稷彧彧曽孫之穡以為酒食)張弨曰本作乃从川而或聲
(後人併省作彧又因川而譌彡遂溷作㦽註文采義乃交互之謬也)
古音竝同上(今此二字兩收於一屋二十四職部中)
栯
(古音同上上聲則音有)今此字兩收於四十四有一屋部中
牧(莫六切)
古音墨(易謙象傳謙謙君子卑以自牧也鳴謙貞吉中心得也勞謙君子萬民服也无不利撝謙不違)
(則也利用侵伐征不服也鳴謙志未得也可用行師征邑國也)楚辭天問伯昌號衰秉鞭作牧何令徹
彼岐社命有殷國(逸周書周祝解故海之大也而魚何為可得山之深也虎豹貔貅何為可服人智之)
䆳也奚為可測跂動噦息而奚為可牧(文子道原篇中能得之則外能牧之)易林屯之睽伯蹇叔盲
莫與守牧失我衣裘代己除服(魏阮籍大人先生傳惟法是修惟禮是克手執圭璧足履䋲墨行欲為)
(目前檢言欲為無窮則少稱鄉閭長聞邦國上欲圖三公下不失為九州牧)論語摘輔象力牧作力墨
去聲則音昧(詩出車首章我出我車于彼牧矣自天子所謂我來矣召彼僕夫謂之載矣王事多難維)
(其棘矣)
㙁
(古音同上上聲則音母)書牧誓説文作坶字林音母母滿以
(反)
囿(于六切)
(古音郁去聲則于忌反)見四十九宥韻
(以上字當改入職德韻轉去聲則當入泰卦怪夬隊代廢韻)
二沃
(此韻當分為二)
沃(烏酷切)
去聲則烏告反(詩唐揚之水首章揚之水白石鑿鑿素衣朱襮從子于沃既見君子云何不樂)隰桑
二章隰桑有阿其葉有沃既見君子云何不樂(韓詩外傳桀羣臣歌樂兮樂兮四牡驕兮六轡沃兮去)
不善兮善何不樂兮新序略同(張弨曰説文从水芺聲今俗省作沃)
鱟
去聲則胡救反(今此字兩收於五十候二沃部中)
毒(徒沃切)
平聲則徒留反(詩邶谷風見鞠字下去聲則徒到反)詩桑柔見廸字下莊子見孰字
下(淮南子修務訓令民知所避就當此之時一日而遇七十毒)晉陸機愍懐太子誄見下郭璞山
(海經鼷鼠贊小鼠曰鼷實有螫毒乃食郊牛不恭是告厥譴惟明徵乎其覺)
纛
去聲同上(周禮鄉師及葬執纛音桃報反劉音毒)漢書髙帝紀黄屋左纛師古曰纛音毒又徒到反
詩值其鷺翿爾雅作纛(今此字兩收於三十七号二沃部中)
篤(冬毒切)
去聲則冬料反(詩椒聊二章椒聊之實蕃衍盈匊彼其之子碩大且篤匊音究)維天之命假以溢我
我其收之駿惠我文王曽孫篤之(按老子致虛極守静篤萬物竝作吾以觀其復復音扶究反楚辭天)
(問稷維元子帝何篤之投之于冰上鳥何燠之燠音奥太玄經親陽方仁愛全真敦篤物咸親睦睦音謬)
(惟椒聊之詩篤從匊而采綠之詩匊又從緑局沐佀為可疑然鞠字已轉為鳩則匊字亦當同音采綠之)
(匊乃别為臼字耳椒聊傳吕氏曰古量二升曰匊爾雅匊二升二匊為豆與采綠兩手捧物之義或不同)
也(書曰篤不忘左傳作謂督不忘)
督
(同上)
酷(苦沃切)
去聲則音靠(漢揚雄執金吾箴秦政暴戾播其威虐亡其仁義而思其殘酷虐女淖反)晉陸機愍懷
(太子誄顯加放流潛肆鴆毒痛矣太子乃離斯酷謂天葢髙訴哀靡告鞠躬引分顧景摧剝剝字誤)郭
璞元帝哀策文見戚字下(説文酷从酉告聲)
硞
同上(説文硞从石告聲)
焅
同上(説文焅从文告聲)
嚳
同上(風俗通嚳者考也)
鵠(胡沃切)
去聲則音皓詩唐揚之水見去聲繡字下(王嘉拾遺記慿空虛躍曹家白鵠)周禮司裘註鵠之言
較較者直也儀禮大射禮註同(吕氏春秋下賢篇鵠乎其羞用智慮也註鵠讀如浩浩昊天之浩)漢
書地理志鵠澤孟康音告(説文鵠从鳥告聲)
梏(古沃切)
去聲則音誥(禮記緇衣引詩有覺德行作有梏德行)説文梏从木告聲
牿
同上(易大畜六四童牛之牿説文及九家本皆作告)説文牿从牛告聲
䅵
平聲則音羔(説文䅵从禾羔聲)
告
去聲則音誥(杜氏左傳集解序赴告䇿書告古毒反一音古報反)漢書髙祖紀嘗告歸之田服䖍曰
(告音如嗥呼之嗥孟康曰又音嚳師古曰二音竝無别義當依本字讀之)
郜
同上(春秋隠十年取郜音古報反字林工筑反説文郜从邑告聲)今告郜二字兩收於三十七号
(二沃部中)
祰
上聲則音考(今此字兩收於三十二晧二沃部中)
䧊
去聲則音誥(説文䧊从阜告聲)
瑁(莫沃切)
去聲則音冒(説文瑁从玉冒聲)
&KR2482;
同上説文&KR2482;从木冒聲(今此字兩收於三十七号二沃部中)
媢
同上説文媢从女冒聲(今此字三收於六至三十七号二沃部中)
歊(火酷切)
平聲則音嚻説文歊从欠髙聲(今此字兩收於三蕭二沃部中)
(博沃切)
去聲則音豹詩唐揚之水見上(説文从衣㬥聲)以上字轉去聲則入效号韻
㒒(蒲沃切)
(已見一屋部按詩正月三章㒒從禄屋既醉七章㒒從禄則當與屋字同轉)
耨(内沃切)
去聲則奴故反(今此字兩收於五十候二沃部中)
傉
同上(晉書載記秃髮傉檀傉音耨又奴谷反以上字轉去聲則入御遇暮韻)
唐韻正卷十四
