玉篇反紐圖
夫文物之國假以書詩七歩之才五音為首聿興文字
反切為初一字有訛餘音皆失四聲之體與天地而齊
生宫商角徵羽之音與五嶽而同起且天地生於混沌
不同混沌之初君子生於嬰兒豈與嬰兒同類夫欲反
字先須紐弄為初一弄不調則宫商靡次昔有梁朝沈
約創立紐字之圖皆以平書碎尋難見唐又有陽甯公
南陽釋處忠此二公者又撰元和韻譜奥文約義詞理
稍繁淺劣之徒尋求難顯猶如匕匕彡之字寫人㑹
有改張紐字若不列圖不肖再傳皆失今此列圖曉示
義理易彰為於韻切之樞機亦是詩人之鈐鍵也譜曰
平聲者哀而安上聲者厲而舉去聲者清而逺入聲者
直而促傍紐者皆是雙聲正在一紐之中傍出四聲之
外傍正之目自此而分清濁也故列五箇圓圖者即是
五聲之圖每圖皆從五音字行皆左轉中有注説之又
列二箇方圖者即是九弄之圖圖中取一字為頭横列
為圖首目題傍正之文以别之沙門神珙撰
五音聲論
東方喉聲(何我剛㓵謌可康各)
西方舌聲(丁的定泥寜亭聴歴)
南方齒聲(詩失之食止示勝識)
北方脣聲(邦尨剥雹北墨朋邈)
中央牙聲(更硬牙格行幸亨客)
羅文反㨾
玉篇分毫字樣(凡二百四十八字)
遝還(上徒荅反合也下胡闗反返也)刀刁(上都勞反刀斧下的聊反人姓)
閍閚(上布盲反宫門也下側銜反立侍人)袖柚(上似祐反衣袖下余救反果也)
誄誅(上力癸反祝辭下致娛反誅斬)閟悶(上比冀反慎也下莫困反惽也)
痤座(上徂和反短也下徂卧反座席)(上音遥燒瓦也下音逕空也)
台(上湯來反星也下羊支反我也)揌楒(上蘇臺反擡揌下相慈反木也)
槯摧(上作迴反槯節下昨迴反摧折)熊羆(上于躬反獸也下彼皮反獸名)
窴寘(上徒賢反窴塞下支䜴反置也)謟諂(上天牢反疑也下丑冉反媚也)
滔淊(上天牢反水也下胡感反深也)槄掐(上楚交反取也下苦洽反捻也)
挼桵(上奴囘反擊也下而隹反木名)雎睢(上七余反闗雎下息唯反人姓)
緌綏(上而隹反冠也下息隹反安也)推椎(上尺隹反推譲下直追反鎚也)
絰經(上徒結反孝絰下古刑反經書)冷泠(上魯朾反寒冷下力丁反冷水)
打朾(上都冷反擊也下摘莖反朾聲)屏(上必郢反障下薄名反屏風)
晴睛(上疾盈反晴明下七盈反目睛)否(上方乆反臧否下符鄙反屯)
桶桷(上他孔反器也下古岳反椽也)凍涷(上都弄反水凍下得紅反暴雨)
竉寵(上力董反孔竉下勅勇反寵愛)揀棟(上古限反揀擇下都弄反屋棟)
揔楤(上作孔反揔集下千弄反楤檐)楥援(上許願反鞋楥下韋元反援引)
嵕峻(上子公反九嵕下蘇俊反山峻)狻猣(上素官反狻猊下子公反犬子)
種&KR5259;(上之隴反本也下之用反耕&KR5259;)樅摐(上七弓反木名下七江切打鐘也)
橦撞(上徒東反花為布下宅江反打也)憧幢(上尺容反徃來下宅江反幡也)
扼(上章移反木也下烏革反車扼)帷惟(上于眉反帷幔下以隹反辭也)
貽眙(上與之反遺也下丑吏反視也)攘榱(上汝羊反攘臂下音衰屋棟也)
時畤(上市之反時節下時吏反儲也)箕萁(上居之反箕山下巨疑反豆萁)
笞苔(上丑之反笞責下堂來反青苔)纂綦(上作管反纂集下巨疑反履也)
笑(上思妙反喜笑下天計反讒到)捐損(上余専反棄也下蘇本反傷也)
焌煖(上七律反火焌下奴緩反温煖)潛澘(上昨亷反潛藏下所姦反淚下)
筧莧(上古典反竹通木下侯辨反莧菜)現垷(上胡硯反出也下古典反塗也)
綆緶(上古杏反井索下婢連反緶縫)塤㻆(上許袁反樂也下胡犬反玉名)
橪撚(上人善反束也下奴典反指也)檀擅(上徒干反木也下市戰反自専)
搌榐(上知演反束也下女彦反破也)瑑琢(上音篆璧上文下渉角反琢石)
梗楩(上古杏反桔梗下符善反木名)鞕鞭(上五幸反堅鞕下卑連反打鞭)
奓爹(上陟加反張也下徒可反父也)治冶(上直吏反理也下羊者反人姓)
舜斚(上詩閏反堯舜下古雅反醆斚)灺地(上徐者反火灺下途利反天地)
槎搓(上鋤加水中浮木下七阿反手搓)絮䋈(上思據反綿絮下抽據反調䋈)
歁欺(上苦感反能言下去其反屈也)檬橡(上莫紅反木也下詳兩反木也)
敗(上武巾反和也下蒲拜反亂也)駇馭(上武云反馬名下魚去反駕也)
䁔暖(上况袁反目大下奴緩反熱也)揮禈(上許歸反指揮下户昆反祭服)
髧髠(上丁感反髪垂下苦昆反去髪)根拫(上古痕反根本下户恩反急拫)
捾棺(上烏活反捾舩下古凡反棺椁)禪襌(上市戰反禪譲下都寒反襌衣)
菅管(上古顔反菅茅下公短反人姓)販眅(上方萬反販賣下普班反目白)
甬角(上余隴反花發下古岳反牛角)畧晷(上力著反簡畧下居洧反日出)
箄箅(上博彌反取魚下博計反甑箅)杫祉(上思志反枅杫下勅里反福也)
杷把(上白麻反木杷下百馬反執把)暑署(上商吕反熱暑下時據反省署)
褚楮(上丑吕反人姓下知吕反木名)樁椿(上卓江反木樁下丑屯反木也)
咀(上兹冶反罵也下慈吕反嚼)柱拄(上直縷反梁柱下之與反拄杖)
枸拘(上俱羽反木名下舉于反拘執)祐祜(上于救反助也下胡古反福也)
摞樏(上洛戈反理也下力癸反食器)湎洒(上免音沉湎也下先禮反洒浣)
揩楷(上客皆反模也下古諧反木名)浽涹(上息遺反小雨下奴罪反穢濁)
毐毒(上於改反無行下徒下反惡毒)陪倍(上薄來反陪從下蒲罪反多也)
荀筍(上息倫反人姓下思尹反竹萌)(上去偃反下語偃反並脣破皃)
敞敝(上昌兩反開也下必計反集也)汗汘(上胡幹反熱汗下七賢反水名)
挺挻(上他鼎反挺持下拭然反取也)揣椯(上初委反度也下市縁反木名)
挑桃(上土凋反挑撥下徒刀反果也)皁早(上昨早反黒色下作皁反早晚)
杲果(上公老反日色下公禍反果報)囚(上得立反動也下似由反禁人)
䀴脛(上五鼎反直視也下胡定反腳脛也)甲曱(上古狎反兵甲下女洽反取物)
明朋(上眉兵反清也下薄登反黨也)未末(上亡貴反不也下莫撥反木上)
天夭(上他前反天地下於矯反折也)蒲滿(上薄胡反草名下莫旱反盈也)
杳沓(上伊鳥反冥也下徒合反人姓)恩思(上烏痕反澤也下息兹反念也)
竪堅(上臣庾反立也下古賢反固也)子孑(上即里反人姓下居列反單也)
且旦(上七也反語辭下得晏反早也)林材(上力尋反人姓下昨哉反木挺)
東柬(上徳紅反東西下古限反擇也)北比(上博墨反南北下毗至反黨也)
徂阻(上昨胡反徃也下側吕反隔也)枝技(上章移反人姓下渠綺反藝也)
辨辦(上平免反别也下蒲莧反具也)己已(上居里反身也下羊已反止也)
<TEI
