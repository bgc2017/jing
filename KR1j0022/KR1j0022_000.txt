玉篇小學類二(字書之屬)
提要
(臣)等謹案玉篇三十卷梁大同九年黄門侍
兼太學博士顧野王撰唐上元元年富春孫强増
加字宋大中祥符六年陳彭年呉鋭邱雍等重修
凡五百四十部今世所行凡三本一為張士
俊所刋前有野王序一篇啟一篇後有神珙
反紐圖及分毫字樣朱彛尊序之稱上元本
一為曺寅所刋與張本一字無異惟前多大
中祥符勅牒一道稱重修本一為明内府所
刋字數與二本同而每部之中次序不同註
文稍略亦稱大中祥符重修本按文獻通攷
載玉篇三十卷引晁公武讀書志曰梁顧野
王撰唐孫强又嘗増字釋神珙反紐圖附于
後又載重修玉篇三十卷引崇文總目曰翰
林學士陳彭年與史館校刋吳鋭直集賢院
邱雍等重加刋定是宋時玉篇原有二本彭
年等進書表稱肅奉詔條俾從詳閲訛謬者
悉加刋定敷淺者仍事討論其勅牒所列字
數稱舊一十五萬六百四十一言新五萬一
千一百二十九言新舊總二十萬九千七百
七十言註四十萬七千五百有三十字是彭
年等大有増刪已非孫强之舊故明内府本
及曺本均稱重修張本既與曺本同則亦重
修本矣乃刪去重修之牒詭稱上元本而大
中祥符所改大廣益會之名及卷首所列字
數仍未及削改可謂拙于作偽彛尊序乃謂
勝于今行大廣益會本殆亦未見所刋而以
意漫書歟元陸友仁硏北襍志稱顧野王玉篇
惟越本最善末題會稽吳氏三一孃寫楷法
殊精又考永樂大典每字之下皆引顧野王
玉篇云云又引宋重修玉篇云云二書並列
是明初上元本猶在而其篇字韻中所載玉
篇全部乃仍收大廣益會本而不收上元舊
本顧孫原帙遂不可考殆以重修本註文較
繁故以多為貴耶當時編纂之無識此亦一
端矣卷末所附沙門神珙五音聲論及四聲
五音九弄反紐圖為言等韻者所祖近時休
寧戴氏作聲韻考力辨反切始魏孫炎不始神
珙其説良是至謂唐以前無字母之説神珙
字母乃剽竊儒書而托詞出于西域則殊不
然考隋書經籍志稱婆羅門書以十四音貫
一切字漢明帝時與佛法同入中國則逺在
孫炎前又釋蔵譯經字母自晉僧伽婆羅以
下可考者尚十二家亦逺在神珙前盖反切
生於雙聲雙聲生於字母此同出于喉吻之
自然華不異梵梵不異華者也中國以雙聲
取反切西域以字母統雙聲此各得於聰明
之自悟華不襲梵梵不襲華者也稽其源流
具有端緒特神珙以前自行于彼教神珙以
後始流入中國之韻書亦如利瑪竇後推步
測騐叅用西法耳豈可謂歐羅巴書全剽竊
洛下鮮于之舊術哉戴氏不究其本徒知神
珙在唐元和以後遂據其末而與之爭欲以
求勝于彼教不知聲音之學西域實為専門
儒之勝于彼者别自有在不必争之于此也
乾隆四十六年十月恭校上
總纂官臣紀昀臣陸錫熊臣孫士毅
總校官臣陸費墀
玉篇序
梁大同九年三月二十八日黄門侍郎兼太學博士
顧野王撰本唐上元元年甲戌嵗四月十三日南國
處士富春孫强増加字三十卷凡五百四十二部舊
一十五萬八千六百四十一言新五萬一千一百二
十九言新舊總二十萬九千七百七十言(注四十萬七千五百)
(有三十字)
昔在庖犧始成八卦暨乎蒼頡肇創六爻政罷結繩教
興書契天粟晝零市妖夜哭由來尚矣爰至玄龜龍馬
負河洛之圖赤雀素鱗摽受終之命鳳羽為字掌理成
書豈但人功亦猶天授故能傳流奥典鉤探至賾揚顯
聖謨耀光洪範文遺百代則禮樂可知驛宣萬里則心
言可述授民軌物則縣方象魏興功命衆則誓威師旅
律存三尺政仰八成聴稱責於附别執士師於兩造勒
功名於鍾鼎頌美徳於神祇故百官以治萬民以察雕
金鏤玉升崧岱而告平汗竹裁縑寫憲章而授政莫不
以版牘施於經緯文字表於無窮者矣所以垂帷閉户
而覿遐年之世藏形晦跡而識逺方之風遵覽篆素以
測九垓則靡差膚寸詳觀記錄以游八裔則不謬毫釐
鑒水鏡於往謨遺元龜於今體仰瞻景行式備昔文戒
慎荒邪用存古典故設教施法無以尚兹經世治俗豈
先乎此但微言既絶大㫖亦乖故五典三墳競開異義
六書八體今古殊形或字各而訓同或文均而釋異百
家所談差互不少字書卷軸舛錯尤多難用尋求易生
疑惑猥承明命預纘過庭總會衆篇校讎羣籍以成一
家之製文字之訓備矣而學慙精博聞見尤寡才非通
敏理辭彌躓既謬先蹤且乖聖㫖謹當端笏擁篲以俟
嘉猷
玉篇啟
竊聞兩儀俶啟九皇始君情性初動有巢肇制三聖代
立十紀遞興龍牒浮河龜書起洛八卦既陳六爻攸叙
篆素之流是焉而出至於精課源妙求其本始末學敷
淺誠所未詳雖復研考六經校讎百氏殊非庸菲所能
與奪謹依條例同異具以上呈伏惟聖皇馭㝢膺籙受
圖徳尚昊軒功超媯姒通妙廣運乃聖乃神經天曰文
止戈為武百工維理庶績咸熈勸以九歌撝之八柄脩
文徳以來要服舞干戚以格有苗是故仁風所扇九服
䝉靈正朔可班四荒懐徳取衣雒樹則肅慎識受命之
興夷波海水則越裳知聖人之徳豈但中和樂職近播
岷峨徳廣所覃旁流江漢殿下天縱岳峙叡哲淵凝三
善自然匪須勤學六行前哲寧以勞喻是以聲覃八表
譽決九垓規範百司陶鈞萬品猶復留心圖籍俛情篆
素糾先民之積謬振往古之重疑簡冊所傳莫令比盛
野王沾濡聖道沐浴康衢不揆愚淺妄陳狂狷徒夢收
腸終當覆瓿空思朱墨懼必無傳悚悸交心罔知攸錯
謹啟
玉篇勅牒
准大中祥符六年九月二十八日勅都大提舉玉篇所
狀先奉勅命指揮差官校勘玉篇一部三十卷近方了
畢遂裝寫淨本進呈其進呈本今欲雕印頒行伏乞特
降指揮事并據翰林學士右諌議大夫知制誥兼龍圖
閣學士祕書監同修國史集賢殿修撰陳彭年等狀昨
據屯田郎中史館校勘呉鋭主客員外郎直集賢院丘
雍校勘玉篇一部三十卷再看詳别無差誤並得允當
者竊以篇訓之文嵗月滋久雖據經而垂範終練字之
未精肅奉詔條俾從詳閲訛謬者悉加刋定敷淺者仍
事討論式就編聨頗為愜當儻頒行於普率庶上助於
欽明事牒奉勅宜依牒至准勅故牒
玉篇序
小學之重于古久矣周官保氏掌養國子教之六書漢
制太史試學童能諷書九千字以上乃得為吏吏民上
書字或不正輒舉劾自凡將元尚滂喜諸篇均失其傳
而爰歴博學為閭里書師所合入之倉頡篇中許慎據
以撰説文解字古本部分自一至亥者是已顧氏玉篇
本諸許氏稍有升降損益迨唐上元之末處士孫强稍
増多其字既而釋慧力撰象文道士趙利正撰解疑至
宋陳彭年呉鋭丘雍輩又重修之於是廣益者衆而玉
篇又非顧氏之舊矣予寓居呉下借得宋槧上元本于
毛氏汲古閣張子士俊請開雕焉梨棗之材尺幅之度
臨橅讎挍之勤不舍晨暮并取繫傳類篇汗簡佩觿諸
書推源析流旁稽曲證逾年而後成書爰屬予序其本
末以予思之學奚小大之殊哉毋亦論其終始焉可也
講習文字于始窮理盡性官治民察要其終未有不識
字而能通天地人之故者宋儒持論以灑埽應對進退
為小學由是今之塾師説文玉篇皆置不問兔園冊子
専攷稽于梅氏字彚張氏正字通所立部屬分其所不
當分合其所必不可合而小學放絶焉是豈形聲文字
之末與推而至于天地人之故或窒礙而不能通是學
者之所深憂也孫氏玉篇雖非顧氏之舊然去古未逺
猶愈于今之所行大廣益本玉篇復上元本而古之小
學存焉矣秀水朱彞尊序
玉篇總目
卷一(凡八部)
一(於逸切第一)上(市譲切第二)示(時至切第三)
二(而至切第四)三(思甘切第五)王(禹方切第六)
玉(魚錄切第七)珏(古岳切第八)
卷二(凡十四部)
土(他戸切第九)垚(五幺切第十)(居隱切第十一)
里(力擬切第十二)田(徒堅切第十三)畕(記良切第十四)
黃(胡光切第十五)丠(去留切第十六)京(居英切第十七)
冂(古螢切第十八)(古獲切第十九)邑(於急切第二十)
司(胥兹切第二十一)士(事几切第二十二)
卷三(凡十三部)
人(而真切第二十三)儿(而真切第二十四)父(扶甫切第二十五)
臣(時人切第二十六)男(奴含切第二十七)民(彌申切第二十八)
夫(甫俱切第二十九)予(以諸切第三十)我(五可切第三十一)
身(式神切第三十二)兄(詡榮切第三十三)弟(大禮切第三十四)
女(尼與切第三十五)
卷四(凡二十部)
頁(下結切第三十六)頻(毗賓切第三十七)&KR1315;(舒酉切第三十八)
首(舒酉切第三十九)県(古堯切第四十)面(彌箭切第四十一)
色(師力切第四十二)囟(先進切第四十三)臣(以之切第四十四)
亢(户唐切第四十五)鼻(毗至切第四十六)自(疾利切第四十七)
目(莫六切第四十八)盾(殊尹切第四十九)䀠(九遇切第五十)
&KR2138;(火域切第五十一)見(吉薦切第五十二)覞(昌召切第五十三)
苜(亡達切第五十四)耳(如始切第五十五)
卷五(凡一十部)
口(苦苟切第五十六)谷(渠略切第五十七)舌(時列切第五十八)
齒(昌始切第五十九)牙(牛加切第六十)須(思㬰切第六十一)
彡(先亷切第六十二)彣(亡分切第六十三)文(亡分切第六十四)
髟(比昭切第六十五)
卷六(凡一十部)
手(舒酉切第六十六)(居竦切第六十七)&KR5343;(普姦切第六十八)
舁(與居切第六十九)&KR0875;(居六切第七十)爪(壯巧切第七十一)
丮(居逆切第七十二)鬥(都豆切第七十三)屮(作可切第七十四)
又(有救切第七十五)
卷七(凡一十一部)
足(子欲切第七十六)疋(山居切第七十七)(公懷切第七十八)
骨(古忽切第七十九)血(呼穴切第八十)肉(如六切第八十一)
筋(居勤切第八十二)力(吕職切第八十三)劦(胡頰切第八十四)
呂(良渚切第八十五)㝱(莫洞切第八十六)
卷八(凡三部)
心(思林切第八十七)思(息兹切第八十八)惢(桑果切第八十九)
卷九(凡二十九部)
言(五鞬切第九十)誩(乾仰切第九十一)曰(禹月切第九十二)
乃(奴改切第九十三)丂(苦道切第九十四)可(口我切第九十五)
兮(胡雞切第九十六)号(胡到切第九十七)亐(禹俱切第九十八)
云(于君切第九十九)音(於今切第一百)告(古号切第一百一)
凵(口范切第一百二)吅(火袁切第一百三)品(披錦切第一百四)
喿(先到切第一百五)龠(余酌切第一百六)冊(楚責切第一百七)
㗊(壯立切第一百八)只(之移切第一百九)㕯(奴没切第一百一十)
欠(丘劒切第一百一十一)食(是力切第一百一十二)甘(古藍切第一百一十三)
旨(支耳切第一百一十四)㳄(徐仙切第一百一十五)㚔(女涉切第一百一十六)
夲(丑髙切第一百一十七)夰(公道切第一百一十八)
卷十(凡一十九部)
彳(丑亦切第一百一十九)行(下庚切第一百二十)冘(余針切第一百二十一)
夂(竹几切第一百二十二)乆(居柳切第一百二十三)夊(思佳切第一百二十四)
舛(尺兖切第一百二十五)走(子后切第一百二十六)辵(丑略切第一百二十七)
廴(余忍切第一百二十八)癶(補葛切第一百二十九)步(蒲故切第一百三十)
止(之市切第一百三十一)處(充與切第一百三十二)立(力急切第一百三十三)
竝(蒲茗切第一百三十四)此(七爾切第一百三十五)正(之盛切第一百三十六)
是(時止切第一百三十七)
卷十一(凡十九部)
宀(彌仙切第一百三十八)宫(居雄切第一百三十九)宁(直旅切第一百四十)
門(莫昆切第一百四十一)戸(胡古切第一百四十二)尸(式脂切第一百四十三)
尾(無匪切第一百四十四)尺(齒亦切第一百四十五)履(力几切第一百四十六)
老(力到切第一百四十七)疒(女戹切第一百四十八)&KR5319;(在安切第一百四十九)
歹(午達切第一百五十)死(息姊切第一百五十一)叧(古瓦切第一百五十二)
凶(許恭切第一百五十三)穴(胡決切第一百五十四)丨(思二切第一百五十五)
屮(雉列切第一百五十六)
卷十二(凡五部)
木(莫穀切第一百五十七)東(徳紅切第一百五十八)林(力金切第一百五十九)
巢(仕交切第一百六十)叒(而酌切第一百六十一)
卷十三(凡一部)
艸(七老切第一百六十二)
卷十四(凡二十九部)
蓐(乳屬切第一百六十三)(莫朗切第一百六十四)舜(尸閏切第一百六十五)
竹(知六切第一百六十六)箕(居疑切第一百六十七)才(在來切第一百六十八)
巿(甫味切第一百六十九)乇(竹戹切第一百七十)&KR1136;(市規切第一百七十一)
&KR1191;(火于切第一百七十二)蕐(胡瓜切第一百七十三)&KR2840;(五溉切第一百七十四)
稽(古奚切第一百七十五)桼(且栗切第一百七十六)丵(仕角切第一百七十七)
菐(方屋切第一百七十八)&KR1887;(胡感切第一百七十九)&KR3182;(胡感切第一百八十)
&KR1234;(徒幺切第一百八十一)朿(七漬切第一百八十二)&KR1832;(匹刃切第一百八十三)
(匹賣切第一百八十四)麻(莫加切第一百八十五)尗(書六切第一百八十六)
韭(居有切第一百八十七)瓜(古華切第一百八十八)瓠(胡故切第一百八十九)
丯(柯邁切第一百九十)來(力才切第一百九十一)
卷十五(凡三十九部)
麥(莫革切第一百九十二)黍(式與切第一百九十三)禾(胡戈切第一百九十四)
秝(郎的切第一百九十五)耒(力對切第一百九十六)香(許良切第一百九十七)
皀(許良切第一百九十八)鬯(敕亮切第一百九十九)米(莫禮切第二百)
毇(許委切第二百一)臼(渠九切第二百二)倉(且郎切第二百三)
㐭(力甚切第二百四)嗇(使力切第二百五)亼(疾立切第二百六)
會(胡外切第二百七)亯(虛掌切第二百八)&KR3264;(胡苟切第二百九)
畐(普逼切第二百十)入(如立切第二百十一)冖(莫厯切第二百十二)
&KR1834;(亡道切第二百十三)冃(莫到切第二百十四)兩(力掌切第二百十五)
㡀(婢世切第二百十六)覀(於架切第二百十七)网(無倣切第二百十八)
(俾蜜切第二百十九)冓(古候切第二百二十)厶(丘於切第二百二十一)
去(羌據切第二百二十二)北(補默切第二百二十三)西(先兮切第二百二十四)
鹵(力古切第二百二十五)鹽(余占切第二百二十六)&KR2640;(他井切第二百二十七)
皿(明丙切第二百二十八)臥(五過切第二百二十九)㐆(於機切第二百三十)
卷十六(凡二十四部)
琴(巨林切第二百三十一)喜(欣里切第二百三十二)壴(竹句切第二百三十三)
鼓(姑戸切第二百三十四)豈(羌顗切第二百三十五)豆(徒鬬切第二百三十六)
豊(力弟切第二百三十七)豐(芳馮切第二百三十八)䖒(欣宜切第二百三十九)
重(直隴切第二百四十)鼎(丁冷切第二百四十一)瓦(午寡切第二百四十二)
缶(方負切第二百四十三)鬲(郎的切第二百四十四)&KR2471;(郎的切第二百四十五)
斗(丁口切第二百四十六)勺(市灼切第二百四十七)几(居矣切第二百四十八)
且(七也切第二百四十九)匚(甫王切第二百五十)曲(丘王切第二百五十一)
壺(户徒切第二百五十二)巵(之移切第二百五十三)(側持切第二百五十四)
巻十七(凡十四部)
㫃(於蹇切第二百五十五)勿(無弗切第二百五十六)矢(尸耳切第二百五十七)
弓(居雄切第二百五十八)弜(渠良切第二百五十九)斤(居垠切第二百六十)
矛(莫侯切第二百六十一)戈(古禾切第二百六十二)殳(時珠切第二百六十三)
殺(所札切第二百六十四)戉(禹月切第二百六十五)刀(都髙切第二百六十六)
㓞(口八切第二百六十七)刃(如振切第二百六十八)
卷十八(凡十六部)
金(居音切第二百六十九)攴(普卜切第二百七十)放(甫望切第二百七十一)
丌(巨基切第二百七十二)左(咨可切第二百七十三)工(古紅切第二百七十四)
㠭(知輦切第二百七十五)巫(武俱切第二百七十六)卜(布鹿切第二百七十七)
兆(除矯切第二百七十八)用(俞共切第二百七十九)爻(戸交切第二百八十)
㸚(力爾切第二百八十一)車(尺奢切第二百八十二)舟(之由切第二百八十三)
方(甫亡切第二百八十四)
卷十九(凡一部)
水(尸癸切第二百八十五)
卷二十(凡二十七部)
沝(之水切第二百八十六)&KR1457;(公泫切第二百八十七)巜(古㑹切第二百八十八)
巛(齒緣切第二百八十九)井(子郢切第二百九十)泉(自緣切第二百九十一)
灥(似均切第二百九十二)永(于丙切第二百九十三)&KR1000;(匹賣切第二百九十四)
谷(古木切第二百九十五)冫(碑凌切第二百九十六)雨(于矩切第二百九十七)
雲(于君切第二百九十八)風(甫融切第二百九十九)气(區既切第三百)
鬼(居委切第三百一)甶(甫勿切第三百二)白(步陌切第三百三)
日(如逸切第三百四)旦(多汗切第三百五)晨(是人切第三百六)
倝(公旦切第三百七)晶(子情切第三百八)月(魚越切第三百九)
有(于九切第三百十)明(糜京切第三百十一)囧(俱永切第三百十二)
卷二十一(凡三十部)
冥(莫庭切第三百十三)夕(辭積切第三百十四)多(旦何切第三百十五)
小(思悄切第三百十六)幺(於條切第三百十七)&KR1448;(伊蚪切第三百十八)
玄(胡淵切第三百十九)丏(亡殄切第三百二十)大(違頼切第三百二十一)
奢(式邪切第三百二十二)火(呼果切第三百二十三)炎(于詹切第三百二十四)
焱(弋贍切第三百二十五)炙(之亦切第三百二十六)爨(千亂切第三百二十七)
囱(楚江切第三百二十八)黑(訶得切第三百二十九)赤(齒亦切第三百三十)
亦(以石切第三百三十一)夨(壯力切第三百三十二)夭(倚苗切第三百三十三)
交(古肴切第三百三十四)尢(烏光切第三百三十五)壹(伊日切第三百三十六)
叀(職緣切第三百三十七)丶(知柱切第三百三十八)丹(多安切第三百三十九)
青(千丁切第三百四十)氏(承紙切第三百四十一)氐(丁兮切第三百四十二)
卷二十二(凡十四部)
山(所姦切第三百四十三)屾(所因切第)三百四十四嵬(午回切第三百四十五)
屵(牛桀切第三百四十六)广(宜檢切第三百四十七)厂(呼旦切第三百四十八)
髙(古刀切第三百四十九)危(牛為切第三百五十)石(時亦切第三百五十一)
磬(口定切第三百五十二)&KR0935;(多回切第三百五十三)阜(扶九切第三百五十四)
&KR2342;(扶救切第三百五十五)厽(力箠切第三百五十六)
卷二十三(凡二十九部)
馬(莫把切第三百五十七)牛(魚留切第三百五十八)犛(莫交切第三百五十九)
羊(余章切第三百六十)羴(式延切第三百六十一)&KR1586;(乖買切第三百六十二)
莧(胡官切第三百六十三)犬(苦泫切第三百六十四)犾(牛斤切第三百六十五)
豕(式尒切第三百六十六)&KR4000;(徒昆切第三百六十七)(徒計切第三百六十八)
&KR3425;(居例切第三百六十九)嘼(勅又切第三百七十)廌(直倚切第三百七十一)
鹿(力木切第三百七十二)麤(七胡切第三百七十三)㲋(丑略切第三百七十四)
兔(他故切第三百七十五)&KR1717;(仁九切第三百七十六)兕(徐姊切第三百七十七)
象(似養切第三百七十八)能(奴登切第三百七十九)熊(于弓切第三百八十)
龍(力恭切第三百八十一)虍(火乎切第三百八十二)虎(呼古切第三百八十三)
虤(胡犬切第三百八十四)豸(直尒切第三百八十五)
卷二十四(凡十三部)
烏(於乎切第三百八十六)&KR1351;(是俞切第三百八十七)乙(於秩切第三百八十八)
燕(於見切第三百八十九)鳥(丁了切第三百九十)隹(之惟切第三百九十一)
奞(先進切第三百九十二)萑(後官切第三百九十三)瞿(忌俱切第三百九十四)
雔(市由切第三百九十五)雥(才帀切第三百九十六)魚(語居切第三百九十七)
&KR2447;(語居切第三百九十八)
卷二十五(凡十部)
鼠(式與切第三百九十九)易(俞赤切第四百)虫(盱鬼切第四百一)
䖵(古魂切第四百二)蟲(除中切第四百三)它(恥何切第四百四)
龜(居逵切第四百五)黽(眉耿切第四百六)卵(力管切第四百七)
貝(布外切第四百八)
卷二十六(凡十六部)
羽(于詡切第四百九)飛(方違切第四百十)習(似立切第四百十一)
卂(思進切第四百十二)非(方違切第四百十三)不(甫負切第四百十四)
至(之異切第四百十五)毛(莫刀切第四百十六)毳(齒芮切第四百十七)
冉(而琰切第四百十八)而(人之切第四百十九)角(古岳切第四百二十)
皮(被竒切第四百二十一)㼱(而兖切第四百二十二)革(佳核切第四百二十三)
韋(于非切第四百二十四)
卷二十七(凡七部)
糸(亡狄切第四百二十五)系(下計切第四百二十六)素(先故切第四百二十七)
絲(先兹切第四百二十八)黹(丁雉切第四百二十九)率(所律切第四百三十)
索(蘇各切第四百三十一)
卷二十八(凡十二部)
巾(几銀切第四百三十二)巿(甫勿切第四百三十三)帛(布百切第四百三十四)
衣(於祈切第四百三十五)裘(巨留切第四百三十六)卩(子結切第四百三十七)
印(伊刃切第四百三十八)夘(子兮切第四百三十九)辟(必亦切第四百四十)
茍(居力切第四百四十一)勹(布交切第四百四十二)包(布交切第四百四十三)
卷二十九(凡五十二部)
長(除良切第四百四十四)(呼罵切第四百四十五)匕(必以切第四百四十六)
比(必以切第四百四十七)从(疾龍切第四百四十八)乑(牛林切第四百四十九)
共(巨用切第四百五十)異(餘至切第四百五十一)史(所紀切第四百五十二)
支(章移切第四百五十三)&KR1528;(平表切第四百五十四)帇(女涉切第四百五十五)
聿(以出切第四百五十六)書(式余切第四百五十七)隶(徒戴切第四百五十八)
臤(口閒切第四百五十九)帀(子合切第四百六十)出(尺述切第四百六十一)
之(止貽切第四百六十二)生(所京切第四百六十三)耑(丁丸切第四百六十四)
毌(公丸切第四百六十五)束(舒欲切第四百六十六)㯻(公混切第四百六十七)
囗(于非切第四百六十八)貟(胡拳切第四百六十九)齊(在兮切第四百七十)
干(各丹切第四百七十一)幵(五堅切第四百七十二)片(普見切第四百七十三)
牀(仕良切第四百七十四)毋(武俱切第四百七十五)克(口勒切第四百七十六)
丿(普折切第四百七十七)&KR1763;(余制切第四百七十八)弋(夷力切第四百七十九)
(以之切第四百八十)亅(居月切第四百八十一)句(俱遇切第四百八十二)
丩(居周切第四百八十三)&KR2122;(於近切第四百八十四)亡(武方切第四百八十五)
匸(下體切第四百八十六)兂(側林切第四百八十七)旡(居毅切第四百八十八)
皃(茅教切第四百八十九)&KR5344;(公扈切第四百九十)先(思賢切第四百九十一)
秃(吐木切第四百九十二)厶(相咨切第四百九十三)單(時闡切第四百九十四)
录(力木切第四百九十五)
卷三十(凡四十七部)
四(思利切第四百九十六)叕(知劣切第四百九十七)亞(於訝切第四百九十八)
五(呉古切第四百九十九)六(力竹切第五百)七(親吉切第五百一)
八(博拔切第五百二)釆(蒲莧切第五百三)半(布旦切第五百四)
九(居有切第五百五)丸(胡官切第五百六)十(時入切第五百七)
卅(先闔切第五百八)古(公戸切第五百九)寸(千鈍切第五百十)
丈(除兩切第五百十一)皕(彼利切第五百十二)甲(古狎切第五百十三)
乙(猗室切第五百十四)丙(兵永切第五百十五)丁(多庭切第五百十六)
戊(亡寇切第五百十七)己(居喜切第五百十八)巴(布加切第五百十九)
庚(假衡切第五百二十)辛(思秦切第五百二十一)辡(皮免切第五百二十二)
䇂(綺䖍切第五百二十三)桀(竒列切第五百二十四)壬(而林切第五百二十五)
癸(古揆切第五百二十六)子(咨似切第五百二十七)了(力鳥切第五百二十八)
孨(莊卷切第五百二十九)ㄊ(他骨切第五百三十)丑(勅有切第五百三十一)
寅(弋祗切第五百三十二)卯(亡絞切第五百三十三)辰(常真切第五百三十四)
巳(徐里切第五百三十五)午(吾古切第五百三十六)未(亡貴切第五百三十七)
申(式神切第五百三十八)酉(弋帚切第五百三十九)酋(疾流切第五百四十)
戍(思律切第五百四十一)亥(何改切第五百四十二)
