玉篇卷二(凡一十四部)梁顧野王撰
(他户)土部第九(五幺)垚部第十
(居隱)部第十二(力擬)里部第十二
(徒堅)田部第十三(記良)畕部第十四
(胡光)黃部第十五(去留)丠部第十六
(居英)京部第十七(古螢)冂部第十八
(古穫)部第十九(於急)邑部第二十
(胥兹)司部第二十一(事几)士部第二十二
土部第九(凡三百五十五字)土(他户達戸二切説文曰地之吐生物者也二象地之下地之中)
(物出形也白虎通曰土主吐含萬物土之為言吐也)墺(於報於六二切四方之土可居夏書曰四墺既宅本亦作隩)
(並古文)地(題利切説文曰元氣初分輕清陽為天重濁隂為地萬物所陳列也周禮司徒掌土)
(㑹之灋辨五地之物生一曰山林動物宜毛植物宜皁二曰川澤動物宜鱗植物宜膏三曰丘陵動物宜羽植物宜覈四曰墳)
(衍動物宜介植物宜莢五曰原隰動物宜臝植物宜叢)墬(籀文)坤(苦魂切説文曰从土申土位在申)
垓(古苔切國語曰天子之田九垓以食兆民風俗通曰十千曰萬十萬曰億十億曰兆十兆曰經十經曰垓)壤
(如掌切地之緩肥曰壤)堣(遇俱切堣夷日所出虞書曰分命羲仲宅堣夷本亦作嵎)坡(匹波切坡坂也)
塙(口角切土堅不可拔又口交切)坶(莫六切説文曰朝歌南七十里地周書曰武王伐紂至于坶野古文尚書)
(作㙁)㙁(同上)墽(口教口交二切説文云磽也)壚(力都切夏書曰下土墳壚壚疏也)墝(口交)
(切公羊傳曰錫之不毛之地何休云墝埆不生五穀曰不毛)埴(時力切夏書曰厥土赤埴墳孔傳云土黏曰埴)
垶(息營切赤堅土也)㙚(同上出説文)墣(普角切塊也)圤(上同淮南子曰土勝水者非一)
(圤塞江)塊(口潰口迴二切堛也莊子云大塊)凷(同上)(胡昆切洛陽有大里也)堚(同上)
堵(都魯切垣也五版為堵又十六尺曰堵)堛(普逼切土塊也)壁(補厯切垣也)(徒頰切城)
(上女牆也左氏傅曰環城傳於堞)堞(同上)城(視盈切世本云鯀作城公羊傳五版而堵五堵而雉百雉而城)
(何休曰二萬尺凡周十一里三十三步二尺公侯之制禮天子千雉受百雉之城十伯七十雉子男五十雉)垣(禹煩)
(切垣牆)墉(余鍾切牆也)圪(語訖切説文云牆髙兒詩曰崇墉圪圪本亦作仡)塹(七豔切左氏傳)
(注溝塹也字書云城隍也)壍(同上)㙩(力彫切周垣也又力召切)堄(魚禮魚計二切蒼頡篇云城上小垣)
(廣雅曰女牆也)壘(力癸切周禮曰營軍之壘舎注云軍壁曰壘)塒(視之切爾雅云鑿垣而栖為塒郭璞云今)
(寒郷穿牆棲雞)墍(虛既切仰塗也書曰塗塈茨又音洎)堂(徒當切土為屋基也禮云天子之堂髙九尺諸侯七)
(尺大夫五尺士三尺説文云殿也又容也)坣㙶(並古文)坫(都念切反爵之坫説文云屏也)垝
(居毁切毁垣也亦作陒)塾(殊鞠切門側之堂周書曰先輅在左塾之前次輅在右塾之前禮曰古之教者黨有庠家)
(有塾)堊(烏洛切説文云白塗一曰白土也爾雅曰牆謂之堊郭璞云白飾牆也)墀(除飢切漢書注曰丹墀赤)
(地也謂以丹漆地説文云塗地也)(同上)墐(竒鎮切塗也國語曰陵陸墐井墐溝上之道也)㙙(力奉)
(切塗也説文木貢切)(甫問切説文云除埽也)(古文)埽(蘇道蘇悼二切周禮隷僕掌五寑之埽除)
(糞埽灑之事注謂汜埽曰埽)壎(吁園切樂器也燒土為之形如鴈卵上有六孔)塤(同上)坃壦
(並古文)墼(居的切説文云瓴適也一曰未燒者)墊(都念切虞書曰下民昏墊言天下民昏瞀墊溺皆因水災)
(或作蓻)埝(乃頰都念二切下也陷也)圣(口骨切汝潁之間致力於地也)均(居迍切平也等也徧也周)
(禮曰均其稍食注云均猶調度也董仲舒曰五帝之學曰成均又燕齊之北賦歛平曰均)坄(唯壁切陶竈䆫也儀禮甸)
(人為坄於西牆下鄭玄曰塊竈本亦作垼又作炈)垼(同上)(蒲京切説文曰地平也亦作坪又音病)
(視陵切隄也埒也畔也説文曰稻田畦也亦作塍)塖(水埒亦同上)基(居期切始也詩曰基命宥)
(密又謀也)址(諸耳切基也)坻(直飢切水中可居曰坻方言云坻場也梁宋之間蚍蜉犁鼠之場謂之坻又音)
(底埤蒼云坂也俗作坘)(同上)塡(徒堅切賈逵曰塞也又滿也又音窴)坴(力竹切説文云土塊坴也)
(一曰坴梁)封(甫龍切大也厚也鄭玄曰起土界也大戴禮五十里為封白虎通曰王者易姓而起天下太平功成封禪)
(以告太平封者金泥銀繩或曰石泥金䋲封之以印璽孔子升太山觀易姓而王可得而數者七十餘封是也)
(古文封或作)坎(苦感切易曰坎陷也爾雅曰小壘謂之坎郭璞曰壘形似壺大者受一斛詩云坎坎伐檀斫木聲也)
(或作竷)埳(苦感切陷也亦與坎同楚辭云坎軻而留滯王逸曰埳軻不遇也)壐(昔紫切説文云王者之印)
(也以主土籀文作璽)坦(他嬾切寛皃又平也明也説文安也)埻(之允之閏二切山海經云騩山是埻于四海郭)
(璞曰埻猶隄也)(同上)埤(避移切附也助也補也增也詩云政事一埤益我埤厚也)型(戸經切鑄器之)
(法模也)圮(皮美切書曰方命圮族孔安國云圮毁也)垸(後官胡翫二切說文云以桼和灰而䰍也一曰補圮)
(考工記云殺矢重三垸鄭衆曰量名亦作烷)增(作登切加也重也爾雅云益也)垐(才資才即二切説文云以)
(土増大道也)堲(在力切疾也虞書曰龍朕堲讒説殄行又音唧火塾曰堲檀弓曰夏后氏堲周又古文垐字)
塏(口亥切説文云髙燥也左氏傳曰更諸爽塏)垎(胡格切土乾也説文曰水乾也一曰堅也廣雅曰垎索狂)
(也)墨(莫北切説文云書墨也又古罪墨刑)坿(復俱扶付二切漢書音義云坿白石英)垍(期致切堅)
(土也)壙(苦謗切空也塹穴也)埂(古杏切説文云秦謂坑為埂蒼頡篇云埂小坑也)毁(麾詭切壞也缺)
(也破也虧也)(古文)壓(於甲切説文云壞也塞補也又降也鎮也)㙤(呼嫁切坼也爾雅曰翥醜㙤郭)
(璞云剖母背而生本亦作罅)壞(胡怪切毁也籀文作&KR2900;)(古文)坱(烏朗烏堂二切楚辭曰坱兮軋)
(兮王逸曰坱霧昧皃説文云塵埃也)坼(恥格切裂也)&KR2050;(武囘莫賀二切楚辭曰愈氛霧其如塺王逸曰塺塵)
(也)&KR2003;(甫尾切塺也又房味切)埃(烏來切塵也)坅(丘錦切既夕禮曰甸人築坅坎注云穿坎之名)
(一曰坅埤蒼曰坎也坑也)堀(求物切突也)在(存改切爾雅云存也終也察也居也)垷(古典切塗也蒼)
(頡云大阪在塈西山又胡典切)塞(蘇代切説文云隔也又蘇得切實也滿也蔽也)㙠(於奚切塵㙠也又於計切)
塗(達乎切道也路也徑也)培(薄回切益也禮記曰墳墓不培培猶治也又音部方言云冢或謂之培)
垔(於仁切書曰鯀垔洪水孔安國曰垔塞也何休曰上城具杜預曰土山也亦作陻)堙(同上)(古文)
(垔)坺(扶厥切説文曰治也一曰臿土謂之坺詩曰武王載坺一曰塵皃又音跋)墢(與坺同亦耕土也)
(於㳟於勇二切塞也障也隔也周禮雍氏掌溝瀆澮池之禁鄭玄曰雍謂隄防止水者今從土)壅(同上)
堩(古鐙切鄭玄注禮記云堩道也)坒(毗利毗栗二切地相次坒也)埵(丁果切埆也説文云堅土也)
堫(子公楚雙二切説文云種也)堨(於割切説文云壁間隙也又擁堨也)堤(常支多禮二切滯也劉兆)
(曰緣邊也又音低與隄同)堪(苦含切爾雅曰堪勝也郭璞云書曰西伯堪黎又堪任也)埐(才心子心二切説文)
(云地也)埱(充叔切説文曰氣出土也一曰始也或作俶)埒(盧拙切淮南道有形埒説文云卑垣也亦封道)
(曰埒)堁(苦臥切塵也又地名)(摩鉢切塵壤也)坏(普梅切説文云丘再成者也一曰瓦未燒又作坯爾)
(雅曰山一成坯)埾(秦喻切土積也)墇(正讓止楊二切隔塞也壅也防也國語曰&KR1360;墇洪水亦作障)垑
(充是切治土地名)(初力切遏遮也)圻(魚斤切圻堮也又巨衣切左氏傳曰天子之地一圻杜預曰方千里)
垠(五根五巾二切垠厓也説文曰地垠也一曰岸也與圻同)㙬(古文)垢(古偶切不絜也塵也)坸
(與垢同)墠(常演切周書曰為三壇同墠墠除地也説文云野土也)壇(徒蘭切封土祭處壇猶坦也明坦兒)
(也)垽(五靳切爾雅曰澱謂之垽郭璞曰滓澱也今江東呼垽)圿(古八切垢圿也)坷(口哿切坎坷不)
(平梁國寧陵有坷亭)㙪(於計切説文曰天隂塵起也)垤(徒結切螘冢也)場(除良切國語曰屏攝之位)
(曰場壇之所除地曰場説文云祭神道也一曰田不耕一曰治榖處)坥(且餘且絮二切説文云益部謂螾場曰坥螾曲)
(蟺也)壝(欲癸欲追二切壝猶壇也)埸(以尺切畔也疆埸也亦道之别名)塓(莫厯切左氏傳圬人塓館)
(杜預曰塓塗也)圭(古畦切應劭曰圭自然之形隂陽之始也四圭曰撮孟康曰六十四黍為圭亦瑞玉也)墾
(苦很切耕也治也國語云土不備墾墾發也又耕用力也)圯(弋之切史記曰張良步遊下邳圯上東楚謂橋曰圯)
境(羈影切界也)疆(居良切境也邊陲也界也之作畺)壃(同上)坊(扶方切障也秦漢九二坊)
(又甫良切坊巷也亦州名)埅(扶方切説文與防同)堢(補道切隄也)壔(丁老切髙土説文云堡也)
埩(仕耕切耕治也)(口忽切地為室也)域(為逼切居也封也)坌(蒲頓切塵也相如曰坌入)
(曾宫之嵳峩)坋(扶粉切夏書曰厥土黒墳孔安國曰色黑而墳起坋與墳同説文云塵也一曰坋大坊也)坐
(疾果疾臥二切公羊傳曰食必坐二子於其側幸曰坐説文作堊止也)(同上)坑(苦庚切塹也丘墟也壑也)
(莊子云在谷滿谷在坑滿坑作阬同)埯(於坎切泥坑也)堟(除兖切耕合也)壣(力陳切隴也)壄
(亦者切古文野)㙀(力救切壣也畋也)㘲(居六切涯也水外為㘲)𡋯(蒲忽切塵皃)坲
(扶物切塵起皃)墆(徒計徒結二切墆翳隠蔽皃)垕(胡苟切古文厚)(力哲切塍也)堥
(亡勞莫柔二切前髙後平丘名)圢(他頂他顯二切平也鹿跡也亦作町)䵺(古文)(五各切圻也)
堮(同上)(卑哲切蒼頡篇大阜在左馮翊池陽縣北)坳(烏交切不平也莊子云覆杯水於坳堂之上)
墥(敕管切鹿踐地亦作疃)(徒古切填也塞也或作&KR1423;)壂(徒見切堂也)壛(與瞻切巷也)
堬(庾俱切方言云秦晉之間冢或謂之堬)堭(胡光切爾雅云無室曰榭即今堂堭也)埰(且載切方)
(言曰冢或謂之埰郭璞曰古者卿大夫有采地死葬之因名也)埏(以旃切地之八際也司馬相如封禪書云上暢九垓)
(下泝八埏又隰也地也)壟(力竦切方言曰冢秦晉之間或謂之壟郭璞曰有界埒似耕壟因名也亦作壠)塿
(力狗切方言云自闗而東小冢謂之塿又培塿小阜也)埌(力盎切方言云秦晉或謂冢曰垠)墦(扶員普安)
(二切冢也劉盟曰壁之方大也)墲(莫胡切方言注云規度墓地也)塋(余瓊切説文云墓地廣雅云塋域葬地也)
墓(莫故切鄭玄云墓冢塋之地孝子所思慕之處)墳(扶云切爾雅云墳大防也方言曰冢秦晉之間謂之墳)
瘞(猗厲切幽也藏也薶也爾雅曰祭地曰瘞薶)(同上)圠(音軋山曲)埍(胡犬切説文云徒隷)
(所居一曰女牢一曰亭部)堋(補鄧切下棺也或作亦陂遏)垗(雉矯切葬地周禮曰垗五帝於四郊鄭玄曰垗)
(壇之塋域亦作兆)(才山切埤蒼曰門聚在睢陽)(徒闔切墮也)塌(古文)(胡八口没)
(二切囚突出也)墟(去餘切居也大丘也)垂(時規切説文云逺邊也)(説文垂)墋(楚錦切土)
(也陸機漢髙祖功臣賛曰茫茫宇宙上墋下黷)堆(都回切聚土也楚辭云陵魁堆以蔽視)塠(同上又塠落也)垖(亦同上)
&KR1551;(余庶切髙平也)堧(奴遇而縁二切服䖍曰官外垣也韋昭曰河邊地也張晏云城旁地也俗作壖)坹
(呼決切深也空也亦作䆷)㙊(治陽切道也)(古獲切端國名)堜(力見切埬墟在塼平)圱
(旦田切蒼頡篇三里曰圱)&KR3286;(壯交仕交二切地名&KR3286;陽在聊城)(齒志切赤土也)埿(蒲鑒奴兮二切)
(埿塗也)塲(始羊切封塲也又耕塲)埋(莫階切塵也藏也瘞也與薶同)壏(音檻彊壏堅大)塔
(他盍切字書塔物聲説文云西域浮屠也)㙱(胡道切土釡也説文作土堥也)墿(餘石切博雅云墿街陌道)
(也)坾(除與切字林曰塵也)埢(羈篆切曲也字書亦作觠)埫(丑冢切埤蒼云埫塎不安也)
塎(餘冢切埫塎也)㘨(乃箧切㘨莫也)(乙棘切邑名)塷(音魯作滷)埆(口角切墝埆不)
(平)坂(甫晚蒲板二切坡坂也)圬(於姑切泥墁也杇同)墁(莫旦莫干二切杇也所以塗飾牆也亦作)
(鏝)壑(呼各切深也阬也塹也爾雅云壑虛也謂溪壑也)壡(餘贅切智也明也聖也古睿字)坉(徒混)
(切坉水不通不可别流)㙏(扶福切地窟也亦音覆又作&KR2056;)㚀(虛竒切毁也字書險㚀顛危也)埈(思俊)
(切陗髙也與陖同)(力果切古文裸或為倮)墤(徒雷切落也壞也與隤同)堗(徒忽切竈堗魯仲連)
(子竈而五堗也)垺(撫俱切郭也正作郛)(奴結切塞也)(甫問切草土薉也本作)垘
(扶目切漢書川塞谿垘孟康云谿谷垘崩也如淳曰填塞不通也)埭(徒賚切以土堨水晉中興書求以牛車牽埭取)
(其海稅)墱(都倰切小坎也)㙂(烏弄切㙂牆也)𤬪(時夜切𤬪器也)㙐(都果切垂皃)埨
(力尹切壟土也)塯(力又切瓦飯器切)墑(丁厯切入射也)垾(胡肝切小隄也)堈(古昂切器也亦)
(作)圾(渠劫切土圾也)垛(徒果切射坄説文云堂塾也亦作垜)塛(力日切塞也)㙞(魚佶切小)
(山也)埊(迪利切古地字)垙(古皇切垙陌也)㲄(苦谷切土墼也)㙝(虛劫切隄水也)㘦(渠銀)
(切㘦土壁)坩(口甘切土器也)&KR1372;(初戢切&KR1372;㙷累土也)垻(必駕切蜀人謂平川曰垻)(薄賣切小)
(堤也)堠(胡遘切牌堠五里一堠)堦(古崖切土堦)堝(古和切甘堝所以烹煉金銀)垌(他孔)
(切缶垌也)坰(圭營切郊外曰坰古作冂)埪(苦公切土埪龕也)㘺(扶滑切耕也亦作垡)(而勇)
(切地名)㙳(口感切㙳坷又苦紺切)㙷(直輒切墊也)𡑞(辭類切墓道也正作隧)壜(徒含)
(切甒屬)墅(余者切田也又食與切村也田廬也)㙴(之豔切蔽也)墡(時闡切白堊名白墡也)
壈(力感切墂坎也)埥(七盈切青精土也)堶(徒禾切飛塼也)(計堯切伏土為卵也)垟
(余章切土精也)垀(火烏切垺垀也)埦(於既切又烏管切)㙰(户買切地名)塘(徒郎切隄塘也)
墻(疾羊切垣墻正作牆)壆(降角切土堅也)(口交切土也)㘱(他藍切水衝岸壞也)埇
(余隴切地名在淮泗)(之深切鄩古國名)圵(徒朗切髙田也)塕(烏孔切又烏公切塵也)壕
(胡髙切城壕也)㙎(於歸切㙎決塘也)墭(食政切墭鹽器也)塉(情迪切薄土也)坬(古罵切土)
(埵也)塵(除仁切塵埃)墌(之亦切基址也)坨(羊之切地名)垹(博尨切土精也)㙡(咨容)
(切土菌也)(而勇切地名)(鉏減切兆名)𡎺(側六切寒也)塣(丈井切通也)塸
(烏侯切墓也)&KR2318;(去竭切&KR2318;界也)遠(袪輦切小塠也)塚(知隴切塚墓也正作冢)㙇(丑玉)
(切牛馬所蹈之處)塢(烏古切村塢也)埡(同上)墏(次養切墏基)㙻(遟連切居也與廛同)
(乎狗切古文厚)塼(煮緣切㼾甎亦作塼)堰(於幰切壅水也又於建切)壒(於蓋切塵也)
墜(直類切落也)圼(與㘿同)堉(音育地土肥也)墰(徒含切)埁(才心切)
垚部第十(凡三字)垚(五幺説説文云土髙也)堯(五彫切善行徳義曰堯白虎通曰堯)
(猶嶢嶢至髙之貌廣雅曰堯曉也)(古文)
部第十一(凡九字)(居隱切禮堇塗塗有穣草也又草也説文又巨巾切黏土也)
堇(同上)䒺(並古文)(奴安切不易之稱也又乃旦切易曰蹇難也又畏憚也)難
(同上)(居顔切爾雅曰阻艱難也郭璞云皆險難也)艱(同上)(籀文)
里部第十二(凡三字)里(力擬切邑里也周禮曰五鄰為里國語曰管仲制國五家為軌十軌)
(為里)野(餘者切郊外也又常渚切)釐(力之切書傳云釐理也方言云貪也蒼頡曰賜也亦祭餘肉也又音禧)
田部第十三(凡八十一字)田(徒堅切土也地也説文云陳也樹榖曰田象四口十阡陌之制)
(也易曰見龍在田王弼易通曰龍處於地故曰田也)甾(側飢切與葘同爾雅曰田一嵗曰葘郭璞云今江東呼初耕地)
(反草為葘)畬(與居切田三歳曰畬亦作畭)(古文)疇(直流切周書云天乃錫禹九疇孔安國曰九類)
(也杜預曰並畔為疇説文作云耕治之田也)(説文疇)[田耎](仁縁奴過二切説文云城下田一曰[田耎]郤也又)
(城外隍内地也)㽭(同上俗)㽥(如由切和田也)疁(力周切田不耕燒種也)畔(蒲半切説文云)
(田界也左氏傳曰如農之有畔)㽨(在何切説文云殘田也詩云天方薦㽨)畦(胡圭切説文云田五十畮曰畦)
(史記曰千畦薑韭韋昭云畦猶隴也)畮(莫走切司馬法步百為畮)畝(同上)畞(説文與畮同)町
(徒頂切頂二切田踐處又他典切町疃鹿跡)(他典切餉田兒亦塵跡)疃(吐管切鹿跡也)畽(同上)
(又他本切)畹(於逺於萬二切王逸曰田十二畝為畹秦孝公二百三十步為畝三十步為畹)㽜(同上)㽘
(古莽切境也趙魏陌名也)畷(豬衛切詩云下國畷流畷表也本亦作綴禮記云郵表畷説文云兩陌間道也廣六尺又)
(陟劣切)界(耕薤切爾云云疆界垂也)畍(同上)畛(諸引諸鄰二切十夫之道也説文云井田間陌也)
&KR3522;(古文)畎(古泫切隴中曰畎夏書曰濬畎澮距川孔傳曰廣尺深尺謂之畎説文又作甽)甽(古文)
甸(徒見切夏書曰五百里甸服孔傳云規方千里之内謂之甸服周禮云九夫為井四井為邑四邑為丘四丘為甸四)
(甸為縣)畿(渠依切説文云天子千里地以逺近言之則言畿也)畸(居羲切數畸亦作竒説文云殘田也)
疄(力振切轢田也或為躙)(呼旦切埤蒼云耕麥地又作䎯)(普皮切耕外地又作耚)甿
(莫繃亡鄧二切説文云田民也與氓同)(力才切田今為萊)㽩(千紺切十壣也)(除了切疁田中)
(穴也)㽤(九陸切韭畦也)(居容切㽤也)畇(蘇均徐均羊倫三切詩云畇原隰注云畇墾辟貌)
&KR3398;(同上)畯(祖峻切田畯古之先教田者也爾雅曰農夫也詩傳云田大夫也)畟(楚力切説文云治稼)
(畟畟進也詩云畟畟良耜又音即)留(略周切止也久也)畤(諸以時止二切漢書曰秦襄公攻戎救周列為)
(諸侯而居西自以主少昊之神作西畤祠白帝獻公自以得金瑞故作畦畤櫟陽而祭白帝文公作鄜畤宣公作密畤靈公於)
(呉陽作上畤祭黃帝下畤祭炎帝也)略(力灼切用功少曰略又强取也要也法也利也求也)畊(古文耕字)
㽦(詳遵切均也)當(都朗切任也直也敵也又都浪切主當也底也)畜(許六切養也容也説文曰田畜)
(也淮南子曰玄田為畜又許又丑六二切)(説文云同上魯郊禮畜从田从兹兹益也)畼(敕向切不生也)
疅(九良切界也俗疆字)㽣(于逼切古文域邦也)(時升切古文塍)(直里切偫儲也或為庤)
畂(力救切古文㙀)(去潁切百畝為今作頃)(祕江切説文云古文邦)畘(奴甘切)
畉(防無切)㽡(音碑碑田也)&KR3041;(亦溪字)㽫(於容切雞頭也)㽧(音兹地名)□
(都籠切地名)睔(力尹切壟土也)(火朗切鹵地名)㽪(子等切水田名)(力切田器也)
㽛(古侯切畦也)(於糾切聖田也)(於葉切地名)(音祖田也)㽝(音例陷也)
(二典切髙也)(上丁淡切下許儉切䕃也)
畕部第十四(凡四字)畕(記良切説文云比田也)畺(居良切説文云界也从畕三其)
(界畫也亦作疆)畾(音雷田間也)疊(徒協切重也累也詩云英不振疊疊懼也説文作疊)
黃部第十五(凡二十二字)黃(胡光切中央色也馬病色也)(古文)䵌(喜兼)
(切赤黃色一曰輕易人䵌姁也)䵎(他官切黃黑色或作煓)䵋(胡悔於鄙二切黃色也)&KR3313;(齒隆切黃)
(色大戴禮&KR3313;纊塞耳掩聴也又音統)黊(胡卦戸圭二切鮮明黃色)(叱九吐門二切黃色又魯哀公少子名)
斢(他口切黃色或作糾)黈(同上)黇(他兼切黃色也)䵐(齒善切黃色也)(口浪切黃色也)
黅(居吟切黃色也)(胡觥切字書藤屬以織也)(音證黃色)(云粉切説文曰面急也)
(同上又黃皃)(音霑黃色)䵏(力道切黃色)(直占切黃色)(古對切病皃)
丠部第十六(凡五字)丠(去留切虛也聚也冢也夏書曰是降丘宅土孔安國云土高為丘周)
(禮曰四邑為丘四丘為甸漢書云髙祖過其丘嫂食丘空也廣雅云小陵曰丘丘居也)㐀丘(並同上)
虛(丘居切大丘也今作墟爾雅曰河出崐崘虚郭璞云山海經曰河出崐崘西北隅虛山下基也又許魚切空也)
屔(奴兮切爾雅曰水潦所止屔丘本亦作泥)
京部第十七(凡四字)京(居英切爾雅釋丘云絶髙為之京郭璞云人力所作公羊傳曰京者)
(何大也)就(才救切從也成也即也久也郭璞曰成就亦終也)(籀文)(音涼薄也)
冂部第十八(凡八字)冂(古螢切説文云邑外謂之郊郊外謂之野野外謂之林林外謂之冂)
(象逺界也)坰(説文上同)冋(説文曰古文冂从口象國邑)冊(音琮冊孔也)市(時止切周禮曰)
(五十里有市世本云祝融作市)央(於良切中央也一曰久也詩傳云央旦也亦位内為四方之主也)隺(呼沃)
(切説文云髙至也从隹上欲出冂)冘(余針切説文云滛滛行皃从人出冂)
部第十九(凡八字)(古穫切説文云度也民度所居也白虎通曰郭之為言廓也今)
(作郭)(苦穴切説文云缺也古者城闕其南方謂之)(于元切籀文垣)䯬(都果切廣也又垂下皃今)
(作嚲)(時征切籀文城)(都戸切籀文堵)(毗離切籀文陴女垣也)(餘㳟切古文墉亦作)
邑部第二十(凡二百七十八字)邑(於急切説文云國也周禮曰四井為邑)邦(補江)
(切周禮太宰六典以佐王治邦國鄭玄云大曰邦小曰國亦界也)鄢(於巘切鄢陵縣名又於乾切)酇(子管)
(切説文云百家為酇酇聚也又子旦切南陽有酇縣又在九切)鄰(力臣切周禮五家為鄰)䣊(丁莽切説文云)
(地名廣雅云居也一曰五百家為䣊今作黨)郊(古爻切周禮曰五百里為逺郊爾雅曰邑外謂之郊)鄙(補美)
(切周禮云五酇為鄙鄙小國去都逺鄙陋又不慧也)都(當五切周禮曰四甸為縣四縣為都都采地也)鄭(直政)
(切在滎陽宛陵縣)郡(求愠切説文云周制天子地方千里分為百縣縣有四郡故春秋傳曰上大夫受縣下大夫受)
(郡史記云秦始皇二十六年分天下為三十六郡裴駰曰三十六郡者三川河東南陽南郡九江鄣郡㑹稽潁川碭郡泗水薛)
(郡東郡琅邪齋郡上谷漁陽右北平遼西遼東代郡鉅鹿邯鄲上黨大原雲中九原鴈門上郡隴西北地漢中巴郡蜀郡黔中)
(長沙内史也)郵(音尤説文云境上行書舎也)郛(芳俱切左氏傳曰鄭人入其郛杜預曰郛郭也)
(所教切大夫食邑)窿(渠雄切説文云夏后時諸侯夷羿國也書曰有后羿)&KR2085;(姑戾切周武王封皇帝後)
(於&KR2085;今作薊)邰(土臺切姜嫄邑帝嚳元妃邰氏女也)&KR1122;(渠離切右扶風美陽縣西有&KR1122;山亦作岐古作歧山)
郁(於六切右扶風郁夷縣)䣝(社胡切左馮翊有䣝陽亭)郿(莫悲切右扶風縣名郃陽有郿鄉又音媚)
邠(補珉切周太王國在右扶風郇邑亦作豳)(呼古切地名)鄠(胡古切右扶風縣名)扈(胡古)
(切夏后同姓所封之國在鄠有扈谷甘亭)䢸(此諸切右扶風鄠鄉)郝(呼各舒石二切右扶風盩屋郷)酆
(孚弓切酆在始平鄠縣東)郖(徒透切説文云弘農縣庾地又音兜)(奴經奴顛二切左馮翊谷口鄉)
(扶園切京兆杜陵有鄉)(芳珠切左馮翊有縣)鄜(同上)□(音口京兆藍田鄉也)邮(與鳩)
(切左馮翊髙陵縣有邮亭又音笛)鄏(如蜀切成王定鼎於郟鄏)鄻(力衍切説文云周邑也)鄆(為愠)
(切魯地名)(側界切周邑名)邙(莫旁切河南洛陽北土山上邑也)郗(敕梨切周邑在河内野王縣西)
(南)鄐(許六切晉邑也)鄩(似林切河南鞏縣西有鄩中)邶(蒲内切紂城東曰衞南曰鄘北曰邶也)
鄁(同上)邘(禹俱切河内野王縣西有邘城)&KR2544;(力奚切説文曰商諸侯國在上黨東北書曰西伯戡&KR2544;)
邵(是照切晉邑也)鄇(胡豆切晉地名又音侯)鄍(莫丁切晉邑也)邲(蒲必切晉邑也春秋曰晉)
(楚戰干邲)郤(去㦸切晉大夫叔虎邑也)(巨焉切聚名在河東聞喜)(巨諸切聚名)鄈(渠惟)
(切河東臨汾地即漢之所祭后土處)邢(胡丁切左氏傳狄伐刑杜預曰邢國在廣平襄國縣又輕干切周公所封地近)
(河内)郉(同上)郱(蒲經切地名在東莞臨朐縣東南)郇(須倫切郇伯文王子也今河東有郇城)
鄔(於古切晉大夫司馬彌牟邑又音鄔)鄴(魚怯切魏郡有鄴縣)祁(渠夷切太原縣左氏傳云晉賈辛為)
(祁大夫又多也)邯(何安胡甘二切趙國有邯鄲縣)鄲(都蘭切邯鄲縣)鄃(庾娯切清河郡鄃縣又音輸)
鄗(許各切常山縣光武即位改為髙邑)(輕彫切鉅鹿郡有縣)鄡(苦幺切豫章郡有鄡陽縣)
郅(諸邑切北地郡有郁郅縣)鄚(亡各切涿郡有鄚縣)(所留切狄國名在夏為防風氏)(同上)
邟(口盎古衡二切説文曰潁川縣)鄦(欣吕切甫侯所封在潁川)郾(於獻切潁川縣又於幰切)郟
(古洽切洛陽北地又潁川縣名)郪(七兮千私二切新郪汝南縣又廣漢有郪縣)(苦怪切説文云汝南安陽)
(鄉)郙(方禹芳殊二切汝南上蔡亭)郋(胡雞切汝南邵陵里)(負弓切國名)鄧(徒亘切南)
(陽有鄧縣)(蒲當切汝南鮦陽亭)鄎(思力切汝南新鄎亭)郹(古闃切蔡邑也)鄾(於牛切鄧國地)
(也春秋傳曰鄧南鄙鄾人攻之)(胡髙切南陽鄉名)酈(郎的切又音蹢南陽縣)鄛(助交切南陽棘)
(切鄉名)(如羊切南陽縣)䣚(力兜切南陽縣鄉)(公達切説文云南陽隂鄉)䣁(于矩切南)
(陽舞隂亭)(力止切南陽西鄂縣亭)郢(以井切故楚都在南郡江陵北十里)(同上)邔(丘紀)
(渠記二切南郡有邔縣)鄂(五各切南陽有西鄂縣叔虞封也)鄳(亡庚切江夏郡有鄳縣)䢵(有軍)
(切江夏雲社縣東地)鄘(與㳟切説文曰南夷國)鄖(有軍切國名)郫(薄糜切蜀郡有郫縣又音脾)
&KR1514;(上留除留二切蜀郡江原縣&KR1514;水首受江)(亡願切廣漢鄉名)那(奴多切安定有朝那縣又何也)
(多也)(力塠切地名)邡(音方説文云邡廣漢縣)鄱(薄波切豫章鄱陽縣)(百交百勞二切)
(地名)鄨(俾逝切牂牁郡有鄨縣鄨水所出)酃(郎丁切長沙縣名)郘(力語切鄨縣亭名)䣂
(力對切桂陽䣂陽縣也亦作耒)鄮(莫候切㑹稽縣)鄞(五斤切會稽縣)邴(彼景彼命二切宋下邑也)
(補大切郡名亦作沛)䣜(祚柯切沛郡縣也亦作酇)(詩沼切魯地名)鄑(子斯切北海都昌縣)
(西有鄑城)郜(故到切濟隂成武縣東南城名)鄄(故縣切東郡鄄城名)䢻(時真之刃二切地名)鄶
(光㑹切祝融之後國名在鄭地)酁(仕咸切宋地名)邛(渠㳟切山陽邛成縣又蜀郡有臨卭縣)邧(牛逺)
(切邧新城説文云鄭邑也)郔(與旃切鄭北地)郠(古杏切説文云琅邪莒邑春秋傳曰取郠)鄒(仄牛切魯)
(縣也古扶風附庸國顓頊之後所封俗作鄖)鄹(同上又音聚亭名在新豐)(同上俗)郰(仄牛切説)
(文云魯下邑孔子之鄉論語作鄹)鄅(記甫有甫二切鄅國今琅邪間陽縣左氏傳云邾人入鄅)䣄(似諸達胡)
(二切説文云邾下邑地魯東有䣄城)邿(式時切任城亢父縣有邿亭)郕(時盈切東平亢父縣有郕鄉)
䣍(烏歛切周公所誅叛國商奄是也)酄(虎官切魯下邑濟北蛇丘縣也)邳(蒲悲切奚仲之後所封在)
(魯薛縣)郎(力當切魯邑左氏傳曰費伯帥師城郎又漢官尚書郎)䣡(魚竒切臨淮徐地也)鄣(之羊切左氏傳紀子奔于紀鄣)
(鄣莒邑也)邗(古寒户安二切左氏傳云吳城邗今廣陵韓江是)郈(胡走切東平無鹽鄉)(古穫切大也今作郭白虎通云所以)
(必立城郭者示有固守也)郭(同上)郳(五奚切東海昌慮縣有郳城)郚(五姑切朱虛縣東南魯下邑也)郣(蒲突切説文云)
(郣海郡一曰地之起者曰郣)[邱-丘+覃](徒耽切地在濟南平陵縣南)郯(徒甘切東海縣也)邪(以遮切琅)
(邪郡又音斜論語曰思無邪)郲(里該切榮陽縣東郲城齊滅之)酅(胡圭切紀邑在安平縣)鄫(在陵)
(切春秋曰鄫子來朝今琅邪縣也)邞(方無切琅邪縣也)邭(巨俱居住二切地名)(子代切故國在)
(陳留外黃縣)郂(家哀切陳留鄉)邽(公攜切京兆有下邽縣隴西有上邽縣)郮(之由切故國黃帝後)
(所封也)(胡光切古國名)&KR1955;(彼冀切魯季氏邑論語作費或作鄪)鄪(同上)鄕(許良切五黨名)
(亦作鄉)酀(於田切地名)(去牛切地名)邱(同上)(汝諸切地名)鄝(來鳥切地)
(名)(女九切地名)䢳(居里切地名)(希及切地名)䣇(渠留切鄉在陳留)
(於盈於井二切地名)(始居切春秋曰徐人取杜預曰今廬江縣)(呼土切魯地名)邩(呼果切地)
(名)鄬(為彼切地名春秋曰㑹于鄬杜預云鄭地亦作䧦)邖(所間切地名)䣘(徒郎切續漢書云廣)
(陵䣘邑也)(同上出説文)邨(且孫切地名亦作村又音豚)&KR2375;(胡蠟切地名)&KR2256;(居大切地)
(名)(公安切地名)(與金切地名)(欣陵切地名)䣀(渠詭切山海經云綸山東陸䣀)
(山又居委切)䣆(胡經切鄉名在髙密左氏傳曰戰於井䣆)鄀(如灼切左氏傳曰秦晉伐鄀秦楚界小國也)
邥(舒甚切左氏傳曰敗戎於邥垂杜預云周地河南新城縣北有垂亭)邤(許斤切地名)鄟(諸緣徒桓)
(二切邾婁之邑)鄵(七到切鄭地左氏傳曰鄭伯卒於鄵)鄸(莫中切左氏傳云曹公孫㑹自鄸出奔宋鄸曹邑也)
䢿(於干切當陽里)郼(於畿切殷國名吕氏春秋曰湯立為天子商不變肆親郼如夏高誘曰郼讀如衣今兗州)
(人謂殷氏皆曰衣)䣔(胥果切河南亭)(莫郎切廣蒼云郷在藍田)鄯(時戰切西域國漢書云本名樓)
(蘭城去長安六千一百里元鳯四年傅介子誅其王更名其國為鄯善又時演切)(莊釐切鄉名)(才舎)
(切貝丘亭)(胡灰切睢陽鄉名)部(傍口切分判也史記置大農部丞數十人分部主郡國漢書行無部曲注)
(云將軍領軍皆有部曲大將軍營五部部校尉一人部下有曲曲有軍候一人)(子移切谷口)䣤(苦縳具縳)
(二切聞喜縣鄉名)&KR1548;(步回切聞喜鄉)(渠今切亭名在重安)(胡絳切門外道也與巷同)&KR1609;
(戸光切古縣名)鄏(時真切姓也)(烏昆切鄉名在蜀)郀(口孤切秦地在河東當郀首也)
(蒲故切亭名)(人丘切鄉名)(徒紅切鄉名)鄌(徒郎切國名)(無沸切地名)
&KR5325;(寄魚切國名)郃(侯閭切左馮翊郃陽縣)郩(胡交切地名)(九縳切地名)
(徒冬切古國名)郆(居一切地名一云郆成山)(如舟切)䣛(此栗切説文云齊地也)(七課)
(切山名)(阻生切國名)&KR2540;(丁玉切縣名)(唐盧切地名)(古熬切鄉名)[邱-丘+覃]
(毗聊切地名)(苦昻切地名)(胡遘切縣名)鄽(直連切市鄽俗作䣑)䣐(於京切地名)
鄺(音荒姓出廬江縣)(子思切谷名)(呼光切縣名)(扶巖切地名)䣋(七海)
(切地名)邸(都禮切邑名又邸舍也)(胡老切邑名)&KR1791;(才孫切&KR1791;䣕縣在犍為)䣕(莫霸)
(切又音馬)(知升切國名)&KR2860;(知盈切地名又直盈切)(余舟切鄉名)(所間切地名)
(古喚切亭名)䣙(蒲梅切鄉名)郕(食盈切縣名)(於亦切地名)(語其切)
&KR3868;(昨焦切地名)邼(去王切邑名)郴(且吟切縣名在桂陽)(去虐切地名)邒(徒苓)
(切鄉名)(且孫切鄉名)(力之切鄉名)(五俱切地名)(祖浩切邑名在筑陽)
&KR3820;(九小切國名)(息俊切地名)䢾(息典切國名)&KR0783;(皮變切邑名)(子省切地)
(名)䢼(居顒切邑名亦亭名)(余之切地名)䣢(慈夕切説文云蜀地也)邾(中廚切江夏縣)
(名魯附庸國)&KR4077;(音遷説文云地名也)&KR2407;(徒紅切地名又姓)(力脂切國名)
司部第二十一(凡四字)司(胥兹切司者主也說文云臣司事於外者也)伺(胥咨)
(司志二切候也察也廣雅埤蒼並作覗)詞(似兹切説文云意内而言外也)&KR3018;(籀文)
士部第二十二(凡四字)士(事几切事也傳曰通古今辯不然謂之士數始于一終于十孔)
(子曰推一合十為士)壻(思計切爾雅云女子之夫為壻或作婿)墫(切旬切詩云墫墫舞我爾雅云墫墫喜也)
(或作罇亦作蹲)壯(阻亮切健也大也詩云克壯其猷)
玉篇卷二
