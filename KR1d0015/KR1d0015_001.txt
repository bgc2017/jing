周禮傳卷一上明王應電撰
天官上
(六官曰天地春夏秋冬者天官所掌王宫内外及百官皆在上之事天覆象也地官所掌教飬斯民皆根)
(本之事地載象也春官掌禮樂合天地之和春生象也夏官掌政皆均平大事夏長象也秋官掌刑裁物)
(之過秋殺象也冬官掌事萬物各止其所冬藏象也故六官皆實理以成天下之務如天宇之六合也)
惟王建國(聖人繼天而王必宅中圖大而建立國都)辨方(以日景定其方向)正位(中為)
(王宫后宫前朝後市左祖右社即洛誥攻位于洛汭也)體國(國中之道九經九緯如人之四體)經
野(井牧其田野為都鄙鄉遂之制如布之有經)設官(天地春夏秋冬)分職(治教禮政刑事)以
為民極(極至也民之所歸猶之北辰衆星所拱屋正中衆木所湊故謂之北極屋極也)
(四海之治歸于王畿王畿歸于王朝王朝歸于王躬而王建其有極故辨方正位則前王後后内外不相)
(嬻前朝後市義利不相干而朝廷正矣體國經野則王國王畿各止其所而邦畿千里正矣設官分職則)
(天下之治大綱小紀靡不畢舉矣所以大中至正為萬民之表極焉治道不出于此故六官之首皆以此)
(語冠之也)
乃立天官冡宰(鄭氏曰山頂曰冡宰主也以其緫制六官之治曰冡宰以其司主一卿之事曰)
(大宰冢宰不主一職宗伯緫掌其禮故皆不言司)使帥其屬而掌邦治以佐王
均邦國
(按書周官曰冢宰掌邦治統百官均四海大宰治典曰以經邦國以治官府以紀萬民小宰治職曰以平)
(邦國以均萬民以節財用冡宰者天下之治所自出故曰掌邦治百官皆其所任用故曰統百官天下之)
(治必始扵財用主制國用故曰節財用布帛縱引者曰經邦國于是乎有統緒而不亂故曰經邦國網之)
(目曰紀萬民在規條中而不敢越故曰紀萬民曰均四海曰均邦國曰平邦國曰均萬民皆指其均平天)
(下而言也)
治官之屬大宰卿一人小宰中大夫二人宰夫下大夫
四人(鄭氏曰小宰與大宰同名小大為異故六卿之下中大夫為十二小卿宰夫曰攷以其攷此一官所)
(主之事也)上士八人中士十有六人旅下士三十有二人(鄭氏)
(曰旅衆也下士治衆事者凡官尊者少宜逸卑者多宜勞故下士稱旅)府六人史十有二
人胥十有二人徒百有二十人(蔵貨財曰府以府名者主守蔵之吏也掌文書)
(曰史以史名者取其善于書計也徒奔走之稱以徒名者主徵求號召給使令之役也胥說文别有諝字釋云)
(知也謂凡人有才知之稱設官之數每徒十人胥一人即徒之什長所以序次諸徒役使之事俾有次第而不)
(偏頗者當用諝字胥蟹醢也借用非)
取用府史胥徒之灋
宫正宫伯(宫正之屬○序官原有大夫士府史胥徒之數今附于各職下)膳夫
庖人内饔外饔亨人(烹同○已上並屬膳夫)甸師獸
人䱷人(漁同)鼈人腊人(已上甸師之類並統于膳夫)醫師(當作)
(毉下同)食醫疾醫瘍醫(音陽)獸醫(已上並屬毉師)酒正
酒人漿人凌人(去聲)籩人醢人(音海)醯人(音希)鹽
人幂人(音密○已上並屬酒正)宫人掌舍幕人掌次
(已上並屬宫人)大府玉府内府外府(已上並屬大府)司會
司書職内職歲(歲當作出)職幣(已上並屬司會)司裘掌
皮(司裘之屬)内宰内小臣閽人寺人内竪(音樹○已)
(上並屬内宰)九嬪世婦女御女祝女史(已上並屬九嬪)
(統扵内宰)典婦功典絲典枲(音徙○已上並屬典婦功)内司服
䙜人染人(已上並屬司服)追師(堆同)屨師(已上内司服之類)夏
采
(以上天官之屬凡六十官王者奉天道以理天下也故曰天王冢宰佐王以奉天也故曰天官是故王宫)
(后宫之事冢宰無所不統宫正而下主宿衛及王之左右内宰而下主内政及后之左右膳夫主食酒正)
(主飲宫人主宫室典婦功主女工内司服主衣服醫師主疾病罔有一事一物出扵他門違扵式灋者俾)
(王及后率由天道也萬物皆天物故主制國用而有大府以掌其出入之權百官府皆天職故主統百官)
(天下事皆天工故主贊王聽邦治而特立司會一職緫贊天下之治會天下之職稽之虞廷謂之百揆六)
(十屬皆主在上之事故曰天覆象也)
(按舊說周禮設官諸言伯者以尊長為名師者取可為師灋也言人者以其事名官言氏者有二義若桃)
(氏為劔築氏為削族有世業故以氏名官若馮相氏保章氏師保氏官有世功則有官族也司者專任其)
(事事由扵已典者出入由己課彼作人職者財不久停職之而已守者專扵其地無敢移易掌者執掌其)
(事不得放失曰夫者剛陽之稱曰大夫則尤尊矣曰僕侍御之名曰隷卑之也曰正貞固之義曰宗禮灋)
(之主府主藏火主禮文他若饔醫卜祝虞衡車馬瞽矇眡瞭布憲象胥之屬皆因其事而立名也)
太宰之職掌建邦之六典以佐王治邦國(典常也主也謂所主執經)
(常之道也)一曰治典以經邦國以治官府以紀萬民二曰教
典以安邦國以教官府以擾萬民三曰禮典以和邦國
以統百官以諧萬民四曰政典以平邦國以正百官以
均萬民五曰刑典以詰邦國以刑百官以糾萬民六曰
事典以富邦國以任百官以生萬民(擾從憂獸名不從憂)
(建邦之六典者建國設官不離乎此王執之以治天下邦君執之以治其國故大宰掌之以佐王也六官)
(各以邦國言者自王國以至諸侯之國兼舉之矣各以官府言者六官互相管攝不止治一職也各以萬)
(民言者民惟邦本為政主扵臨兆民也治道無綱不足以言治大宰主出治亮采惠疇舉其大綱邦國如)
(布縷之有經進退人才百官府皆其所統治于是萬民如在網目中而不敢越無禮義則上下亂司徒敬)
(敷五教邦國頼以安寧六鄉六遂皆受教灋于司徒百官府皆其所教于是民生遂馴擾而無叛亂然猶)
(未諧和也秩宗典禮樂直哉唯清神人以和邦國頼以和協百官府習于禮樂心志有所統攝萬民因以)
(諧和而無乖戾然苟有外患内訌禮教將安施乎政典以正之九灋脩明邦國頼以底平百官府無先後)
(失時弗納扵邪萬民因之均齊無敢亂行干紀刑典以糾之制百姓于刑之中惟明克允邦國之不如灋)
(者有以詰責之百官府皆有所儀刑入于軌度萬民因之以舉正此二者所以禍亂無由起也然苟有廢)
(壊不舉之處則不生司空度地居民水火金木土穀唯脩邦國頼以殷富百官之事皆其所任用萬民因)
(之生生而不困也此六典之相合而無罅漏周匝而無厭殬相承而有序如此六典既定王國于歲首則)
(以此縣之邦國于歲首則以此施之諸侯之獄訟則以此定之所以佐王治邦國也)
(按惟王建國而大宰之六典司徒之土地人民宗伯之神示鬼之禮司馬之九灋司寇之三典與夫小宰)
(之宫刑小司徒之教灋小宗伯之神位大司樂治建國之教灋必稱建國者謂有是國即有是典圖禮教)
(刑法神位教法非此無以立國國存與存國亡與亡商受夏周受殷百王不易故繫之建國有國者當知)
(所執守矣)
(聞之師曰先王封建諸侯以道治天下定為萬世常經是曰六典後世廢封建為郡縣專務以法把持守)
(令不復有君道六典滅亡久矣大宰偏言則一職專言則包六職故六典皆大宰所掌治典大宰自主之)
(其次分掌于五官○應電業師魏恭簡公諱校學者稱為莊渠先生仕至大常卿有周禮沿革傳止天地)
(二官餘闕)
以八灋治官府(灋古法字從水取其平從廌觸邪獸去惡之意今文省廌非○鄭氏曰百官所)
(居曰府)一曰官屬以舉邦治(即小宰之六屬)二曰官職以辨邦治
(即小宰之六職)三曰官聮以會邦治(即小宰之六聮)四曰官常以聽邦
治(即宰夫之四曰旅掌官常以治數常古所常行也周官其爾典常)五曰官成以經邦
治(即小宰之八成宰夫二曰師掌官成以治凡謂比居簡稽八者)六曰官灋以正邦治
(即宰夫三曰司掌官灋以治目及經中治灋教灋與凡稱灋者皆是)七曰官刑以糾邦治
(伊訓制官刑司寇官刑尚能糾職小宰以官刑詔冡宰而誅之及經中稱誅罰皆是)八曰官計以
弊邦治(即小宰六計弊斷也)
(六官各有六十屬舉賢自助則邦治興舉而無鰥矌六職各有攸司責有所歸則邦治有分辨無相奪倫)
(國有大事如吉凶軍賓嘉非一官所供六官相聮共行則邦治會合如一而無離散事變無窮創立之始)
(節目有未盡舉古所常行者而折中之則邦治有以聽斷而不眩官府各有成事品式六官依此聽决則)
(邦治如布之有經而不紊每事各有成灋百官各循其灋則邦治各正而不忒以至人無所懲戒則心易)
(懈制官刑儆于有衆邦治得以糾察無廢墜有善不舉則衆無所勸會計功叙以弊斷之邦治所以成終)
(也)
(師曰治天下有體邦國君道也以六典治之官府臣道也以八灋治之)
以八則治都鄙(三百里外邦縣邦都之地)一曰祭祀以馭其神(宗廟社稷)
(山川五祀及凡有功德之在其地者或因國之在其地而無主後者都鄙主其神之祭祀)二曰灋則
以馭其官(有爵位者兩伍之屬以王灋紀之)三曰廢置以馭其吏(庶人在官)
(者有過則廢有善則置)四曰禄位以馭其士(學士將仕者論定官之位定禄之)五
曰賦貢以馭其用(自上所收曰賦自下所供曰貢用所以待王朝之徵調及守宗廟之典籍)
(也)六曰禮俗以馭其民(凡鄉俗之禮有不同而無害于義者如祔有離合衣有玄端䙜)
(腋冠禮有醮冇醴因其俗而節文之以禮俾民相安而不敢越)七曰刑賞以馭其威(都鄙)
(冇君道故封内刑有罪賞有功得自專之方士所謂書其刑殺之成與其聽獄訟者上之于國猶今之題知而)
(不屑屑兼聽之故事治而上逸也)八曰田役以馭其衆(大田簡衆大役任衆都鄙之君)
(農隙得自為之)
(王畿千里自鄉遂公邑之外有家削縣都之地天子不能親治不得不封其臣子以分治之然不可聽其)
(自治而不為之節制又不可一一束縛之使不得以有為故有八則以馭之使得專其治無過其則而已)
(蓋幽則有鬼神示明則有官吏士皆為治之綱領賦貢以足用禮俗以施教皆為治之具而刑以詰奸兵)
(以禦侮則輔治之灋故祭祀禮俗則有都家宗人法則則有都則家則刑則有方士兵則有都家司馬至)
(若大宰之建長立兩鄉大夫以法憲于所治之國春官大史逆都鄙之治夏官司士掌都家縣鄙卿大夫)
(士庶子之數秋官朝大夫掌都家之國治凡歲終之所攷正歲之所施治朝之所聽一以此八則而馭之)
(又有公邑錯綜其間天子使吏治之此千里之内所以昭明而無後世世家之禍也)
(師曰先王建都邑以封公卿大夫在王朝則臣道也以八灋治之在封邑則君道也故以八則治之灋者)
(從上之令而下不自專也則者受節制于上而下得自專也馭者節制之義)
以八柄詔王馭羣臣(鄭氏曰柄所秉執以起事者)一曰爵以馭其貴
(公侯伯子男孤卿大夫士之命也有德者尊之以爵使貴于凡民)二曰禄以馭其富(自國)
(君至庶人在官者之食也有功者厚之以禄使豐其所享)三曰予以馭其幸(常禄外賜與特)
恩即九式好用(勲賞功幸)易承天寵四曰置以馭其行(有善行者論定官之置之于位)
五曰生以馭其福(人情莫不欲壽罪疑惟輕死刑者赦之使得其生為福大矣)六曰
奪以馭其貧(大則收其田里小則下其食不善而君所棄者貧乏以困之)七曰廢以
馭其罪(有罪者罷黜不叙使不任事)八曰誅以馭其過(誅麗于五刑即内史之殺)
(也罪而至于典刑非常過惡舊以罪重于過故訓誅為薄責然不可以對生當以内史之殺為據或曰過對福)
(當是禍字禍與過形聲相似而誤猶詩莫予禍謫亦作過也○柄說文從秉作棅)
(周禮叙大宰治天下之綱凡十條而唯六典曰佐王八柄八統曰詔王蓋治邦國馭羣臣馭萬民乃王之)
(大權王所自操大宰但參贊之禮所謂雖有庇民之德不敢懷君民之心也其餘大宰執之王不必專書)
(所謂罔攸兼于庶言庶獄庶慎也爵禄二者王所以馭羣臣八柄之大者予奪二者自其禄而施低昂之)
(柄廢置二者自其爵而操進退之柄生誅二者制其死生之命也予置生皆作福之事奪廢誅皆作威之)
(事洪範所謂唯辟作福唯辟作威臣無有作威作福故以詔王也)
以八統詔王馭萬民(統包舉倡率之意)一曰親親(如堯之親九族)二曰
敬故(如高宗之舊學于甘盤光武故人嚴子陵)三曰進賢(有德行者)四曰使能(有才)
(藝者)五曰保庸(有功者)六曰尊貴(有爵者)七曰逹吏(在官小吏)八曰
禮賓(如三恪二代之不臣者以賓禮之及待四方之賓客也)
(四海之廣兆民之衆大君以一人之身欲操御之使皆循軌苟無其道不幾于舉一而廢百乎惟其統領)
(之道有此八者然後能不動而變無為而成耳篤于親則民興于仁故舊不遺則民不偷進賢使能則民)
(勸于為善有功者保安之則民知趨事赴功有爵者尊崇之則朝廷愈尊屬吏有勤勞王事察舉奬勸之)
(俾得行其志則民相勸而勤于事禮賓則民興讓八者上行而下效故能以一而御萬所謂譬如北辰居)
(其所而衆星拱之者也足故先王以道治天下似難而實見後世以灋把持天下似易而實難也)
以九職任萬民(任者使負荷其職事而責其成)一曰三農生九穀(三農者山)
(農澤農平地之農也九穀者黍稷稻粱麻麥菽瓜蕡也黍禾高丈餘稷俗名穄高四五尺二者皆宜于陸稻一)
(名稌有百種宜于水粱即良也有黃白二種麻芝蔴也有數種月令食蔴與犬麥有來麥大麥小麥三種熟于)
(夏一名荍麥熟于秋菽俗名豆其類二一生于冬而收于蠶月有大小二種一生于夏與禾齊熟有黃白赤綠)
(黑絳大小刀扁之名百餘種苽茭所結實也生于水涯食醫苽宜魚蕡黃蔴仁也籩人䵄蕡穀類尚多此特取)
(經傳所載者明之○菰蕡音孤文荍音喬)二曰園圃毓草木(毓育通繁息之意○圃樹植之)
(地園其樊即載師所謂園㕓也草者蓏實及菜茹木者果實及桑柘與凡嘉禾也○蓏禮果反上中果也柘音)
(蔗)三曰虞衡作山澤之材(山林川澤有自然之利不撙節愛飬之則至于困竭山虞)
(澤虞林衡川衡教民作興其利)四曰藪牧養蕃鳥獸(藪音叟○澤生草曰藪牧者牧地皆)
(善水草之處滋飬鳥獸使之蕃殖)五曰百工飭化八材(飭音勅○八材者曰圡曰木曰)
(金曰玉石曰骨角曰皮革曰羽毛曰采漆土之陶木之斵金之冶玉石曰琢磨骨角曰切磋皮革曰剥羽毛曰)
(析采色之文膠漆之固所謂百工也飭者修治之如土金去其滓玉去其瑕木刊其皮皮革治熟之因其質而)
(作新之耳化者變化之如木之為室土金之為器皮之為衣采色之有象更易之而非舊形也)六曰商
賈阜通貨賄(賈音古○金玉曰貨自然之物也布帛曰賄若聘禮賄用束紡人所為也物之生聚)
(有地自其多處遷于所無曰商物之多寡有時自其多時積以待乏曰賈故能利者使阜無者使有)七曰
嬪婦化治絲枲(枲音徙○絲出于蠶枲出于草變為布帛故曰化治嬪指宫中之人及有爵者)
(之妻掌于典婦功婦泛指國中婦人掌于閭師等官)八曰臣妾聚斂疏材(疏材者草木枝)
(葉根實可以食用藥材者地官掌茶之所掌也臣妾男女賤者之稱蓋一男一婦勢不能自立而依于私家則)
(使之為此職也)九曰閒民無常職轉移執事(閒民者不服農圃山澤藪牧之勞又)
(不從事于工商之葉故使轉移執事若今之脚夫舟師車夫等人)
(古語曰一夫不耕或受之饑一婦不蠶或受之寒民無職事則不生不事事而求生亂之道也然人情好)
(逸惡勞非長民者各以其職而任之則相率而為惰遊矣生民之本在食農圃二者民生之本故居其首)
(虞衡藪牧二者虞書所謂若上下鳥獸草木皆生財之源故次于農工商二者民用之不可缺所以資農)
(故視農為末人情勞則思善逸則思淫惟夫嬪婦皆勤于女工此内人之所以無不有事而富足之資也)
(其一家專務為織則任之以女事而貢布帛耳至于疏材者天地之遺利則以臣妾聚之轉移者百職之)
(所需則以閒民司之蓋既不強人以所不能而又足以濟人事之不可無者庶幾天下無廢人而事易舉)
(矣九職既任即大學所謂生之者衆為之者疾也何憂乎貧今民之無職者多矣一曰佛二曰老三曰冗)
(兵四曰冗吏五曰遊民六曰作無益之工七曰通異物之商宜乎民之困窮而無以為生矣抑不特此風)
(俗奢僣于下賦役歲增于上而縱貪汚官吏日夜疾視其民而斂之若仇不至于大壊不止也善乎節卿)
(鄭氏之論曰先王制民之産以厚其生既而聽民自為生下則困之使民無以為生嗚呼天之立君以為)
(民夫何使之至于此極也大有為之君聽民自為生不止也其當制民之産哉)
以九賦斂財賄(賄月鬼興鬼二切○賦取于民之稱兵有車馬兵器亦取于民故謂兵為賦人)
(功所成曰賄周禮取民之制不專于米故以財賄言)一曰邦中之賦(在城郭者以待賓客)二
曰四郊之賦(去國百里近郊遠郊也以待芻秣)三曰邦甸之賦(二百里以待工)
(事)四曰家削之賦(削恤教反古文作善○三百里以待匪頒)五曰邦縣之
賦(四百里以待幣帛)六曰邦都之賦(五百里以待祭祀)七曰關市之賦
(市或在關或在國以待王之膳服)八曰山澤之賦(虞衡所掌山農澤農以待喪紀)九曰
幣餘之賦(掌事者之餘財以待賜予)
(此王國賦入之定灋舊說賦為口率出泉如漢灋口賦人百二十以為筭也關市山澤之税有人占會取)
(之幣餘之物指斥與人賣之皆為官出息若後世賈人倍筭矣愚謂有田則有賦有身則有役未有税其)
(身者口率出泉商貨取税斥賣官物有息皆漢已後事用此以觧九賦謬甚蓋自邦中四郊甸稍縣都皆)
(田賦也關市有廛布山農澤農有十一之貢此皆正賦惟夫幣餘者蓋九式之用雖有定灋然會計之始)
(必稍為&KR1151;餘故事畢必有所餘以待王之小用賜予其詳見于職幣古人節用故用于上而有幣餘後世)
(横征故取于下而有羡餘名相似而實不同也)
以九式均節財用(鄭氏曰式謂用財之節度)一曰祭祀之式(祭祀有大小中)
(三者出于邦都之賦)二曰賓客之式(朝覲會同及諸侯諸臣聘問往來之饔飱牢禮也出于邦)
(中之賦)三曰喪荒之式(喪古喪字○喪謂大喪小喪也大府山澤之賦以待喪紀荒謂凶札)
(遺人縣都之委積以待凶荒又傳曰三年耕必有一年之積此亦荒之式也蓋每賦式皆當以三年而存其一)
(卒然無征而國用有所支又以其餘及縣都所積者而散之于民故每遇凶札既能薄征又能散利也)四
曰羞服之式(王之膳羞衣服出于關市之賦)五曰工事之式(百工器物之材與其)
(食也出于邦甸之賦)六曰幣帛之式(諸臣適四方之幣獻玉帛也出于邦縣之賦與邦國之幣)
(貢)七曰芻秣之式(芻音初○養牛馬禾穀出于四郊之賦)八曰匪頒之式
(匪分也諸臣之常禄出于家削之賦)九曰好用之式(好去聲○君之于臣或親故賢能于常禄)
(之外特恩加厚有所賜予所謂予以馭其幸也出于幣餘然亦有式則不至于過多無節)
(此王朝用出之定式王者莫尊于天地祖宗故祭祀為首禮莫重于尊賢故賓客次之喪禮以送終荒禮)
(以救災二者事之至急故喪荒次之羞服所以供王工事亦上用為多此國用之至大而次于祭祀賓客)
(喪荒者即大禹之菲飲食惡衣服卑宫室薄于自奉之意也匪頒主供臣下芻秣乃軍國犧牲之所需故)
(&KR1098;次于上供好用非常典故在經用之末也)
(按軍旅有國莫大之費而九式不言者蓋軍旅之賦出于邱甸其穀積在廩人倉人薪芻在稍人委人皆)
(取于公田之入務多積以待不測與凶荒互用者其金石之費則職金所謂凡有大故而用金石則掌其)
(令也其車馬兵器别取辦于農所謂邱甸之車數者此非若常用之可以一定而無損益故不在九式之)
(内也)
(師曰九式言均節也者以三十年之通制國用總計國賦歲入若干國費歲出若干四分為率量用其三)
(而存其一三年矣則其積可供一年三十年則有十年之積國不幸多故不待加賦以病民民不幸有水)
(旱之災上又得以蠲賦所以飬王仁心助成恭儉之德而禁奢侈于未萌也事有定格王不得濫費有司)
(毋敢濫供監守者不得侵沒上下交相正焉祖宗創業立灋謹嚴子孫守成遵而不易不至由儉入奢王)
(政之至善也嗚呼九式廢人主太平逸樂將必生其侈心而有司逢君為容說國費日靡民賦且日增至)
(于窮奢極欲竭民之脂膏而不能給矣上下相師風俗胥為侈靡四海所以困窮也今欲復九式則何先)
(曰寡欲則費省而稅斂薄多欲則多費而多取于民此古今治亂興亡之訣也)
以九貢致邦國之用(致者定為式灋使其自致也)一曰祀貢(供祭祀之所需)
(禹貢荆州包匭菁茅以其坚實條脊利于縮酒其産特良也)二曰嬪貢(嬪音賓○供嬪婦之所化)
(治禹貢青州岱畎絲枲厥篚檿絲兖之絲荆之枲皆堅韌肥美利于女工也)三曰器貢(吉凶禮樂)
(之所需九州各有所制禹貢徐州之泗濱浮磬攷工記所稱燕之函胡之弓及肅慎氏楛矢成器精妙非他方)
(所能造也)四曰幣貢(供神人幣帛之用禹貢所謂厥篚揚之織貝兖之織文荆之玄纁組徐之玄纖縞)
(豫之纖纊也此與服貢相類故大行人采服之貢但言服貢而不及于幣貢皆堅緻而有文章非他方之所及)
(也)五曰材貢(供百工之所飭化禹貢徐之土五色嶧陽孤桐易之篠簜齒革惟禾荆之杶幹栝栢)
(礪砥砮丹箘輅楛美材適用非他方之所産也)六曰貨貢(山澤所生自然之物禹貢徐之淮夷蠙珠)
(荆揚之金三品荆之大龜梁之璆鐵銀鏤雍之球琳琅玕得天地之精英者也○蠙玭通弼眠切璆球通)七
曰服貢(供衣服之用禹貢冀之島夷皮服揚之島夷卉服荆之絺綌梁之熊羆狐狸織皮是也)八
曰斿貢(斿旒通又音由○供旌旗之用禹貢荆揚之羽毛徐之羽畎夏翟此皆出自南方蓋天文南方)
(七宿為朱鳥感之而生者也)九曰物貢(九州之物各有所宜禹貢之厥包橘柚青之海物徐之魚)
(物有適用而不可無者也)
(此侯國職貢于王之定灋召公訓于武王曰明王慎德四夷咸賓無有遠邇畢獻方物惟服食器用夫聖)
(經每言制其貢各以其所有後世之貢責以非其地者不可勝數誅求貨買之弊殃民不可勝言苟律以)
(此灋一切裁革其利民不亦大乎)
以九兩繫邦國之民一曰牧以地得民二曰長以貴得
民三曰師以賢得民四曰儒以道得民五曰宗以族
得民六曰主以利得民七曰吏以治得民八曰友以任
得民九曰藪以富得民
(師曰兩猶耦也所以協耦萬民繫聫綴之使不渙散先王能以天下為一家中國為一人者有道以固結)
(其心耳牧者諸侯各有分地世養其民民皆親戴之後世守令數易不復以地得民矣長者畿内諸侯雖)
(不世然德尊位隆民皆尊仰之後世公卿不親民不復以貴得民矣師者學校之官興教化善風俗民尊)
(其賢後世師道不立不復以賢得民矣儒者學校所造之士篤信力行有道為人所重後世儒者志于利)
(禄習為空言不復以道得民矣宗者大宗百世不遷收合其族後世宗灋不立人不知統繫不復以族得)
(民矣主者大夫各食其采地利益及民後世仕不世禄與民爭利不復以利得民矣吏者若比長鄰長已)
(上等吏治教與民相安後世鄉遂灋廢上下乖離不復以治得民矣友者同井合耦之人互相保任情各)
(親睦後世井田廢出入不相友不復以任得民矣藪者虞衡掌澤藪公其利于民後世山澤之利盡榷于)
(官國富民貧不復以富得民矣此古今治亂之大較也有志復古者以民吾同胞為心則有是灋矣愚按)
(府史之屬服勤公事亦以治得民也)
正月之吉(夏正月正元日)始和布治于邦國都鄙(有不調之處和洽而布之)
○乃縣治象之灋于象魏(縣音玄掛也○象者國家之灋如天之垂象也魏大也闕)
(旁两觀巍然故以為名两觀主縣灋故曰象魏)使萬民觀治象挾日而歛之(挾音)
(接○挾日更一旬也久則生玩故斂之)
(歲首天運更始人事當一新治教禮政刑事建國之所倚頼六官之所執守萬民之所觀灋王畿内外之)
(所奉行者也然時移世改必有不可行之處治道當有變通故每歲首則和而布之于邦國都鄙使行之)
(無弊斟酌而縣示于民使有持循蓋邦中鄉遂之民六官所自治故縣以示之邦國都鄙之民各有其君)
(六官但節制之而已故布而使自縣之也宗伯獨不言和布縣灋者其有缺文歟司空則亡之矣)
(又按周公制禮述為一代大典後賢後王率由舊章而已而六官于正月之吉皆曰和布何也立人之道)
(生生不息事變無窮治道與之推移宰相佐王御天豈拘拘守其䋲墨之謂哉故必有協和之布而後可)
(以守之無弊也是故舜禹以聖紹聖而尚有作新之政成王名為守成而周家一代典章皆其所立後世)
(不知此義凡于先君已行之事時移世改有所廢缺則不敢少有損益曰變亂成灋也其小人隂壊默損)
(則更不能問故必至于大壊極弊然後英雄之君相起而振飭之此不善守成者也周公之旨深哉雖然)
(苟無協和之道而徒取舊章紛更之以至于速天下之禍多矣故事冇當變通偷惰而不肯為非也事非)
(有弊喜事而擅改作誠前王之罪人也)
乃施典于邦國而建其牧(九州之牧在舜典為十二牧周官所謂九牧也)立其
監(監平聲○监于方伯之國及名山大川者)設其参(参清含反○諸侯之三卿記所謂大國三卿次)
(國二卿小國一卿命于天子者)傅其伍(傅音附○益之也伍五大夫)陳其殷(衆也謂上中下)
(士)置其輔(府史胥徒輔治者)乃施則于都鄙而建其長(都鄙之君)立
其兩(孟仲兩卿)設其伍陳其殷置其輔○乃施灋于官府而
建其正(六卿)立其貮(十二小卿)設其攷(成也宰夫鄉師等成治者)陳其殷置
其輔
(前所言和布縣觀者六官各下其一官之事于邦國都鄙萬民若天之賦式地之教灋春之三禮夏之九)
(灋秋之三典即小宰所謂六職也每歲施行之際有所損益故各官自行之此所言典灋則者邦國官府)
(都鄙一代之典章一定不易大宰總執其體要而施之也夫牧而曰建者不可則有所更置州牧未嘗專)
(其任曰監曰叄皆自王立之設之此天下之治所以常出于一也長而曰建者有罪得而廢之都家未嘗)
(有其土曰兩曰伍皆自王立之設之此王畿之治所以為首善之地也正而曰建者歲終則致其事六卿)
(未嘗世其官曰貮曰攷皆自王立之設之蓋歲終于百官府之受會致事而詔王廢置故此若更置其人)
(在位者所以無姦慝之可容也此皆天子之大權大宰得而佐之若侯國之五大夫其君自擇之及夫殷)
(與輔皆其君長正自主之王與大宰固不得而屑屑矣夫典灋則非有變更也每歲首必施之則為治之)
(具燁然有日新之意牧正長非必改易也而每歲首必建之則為治之人欣然有日新之功故灋久立而)
(不玩人久任而不倦也)
凡治以典待邦國之治以則待都鄙之治以灋待官府
之治以官成待萬民之治(八灋中之官成自官府所執而言此則自萬民之有事于)
(王朝而治之)以禮待賓客之治(五禮之賓禮自常時言此則因事變不齊而治之蓋大宰)
(聽邦治則有萬民賓客之至故特舉此二者)
(師曰治灋立矣擇人而任之矣大宰清心無為候事之至各舉舊章應之未嘗作聪明焉所謂無偏無黨)
(王道蕩蕩也)
祀五帝(五帝者一氣流行而變為木火土金水德各不同以宰制萬物王者因而祀之也詳見郊社總)
(釋)則掌百官之誓戒(誓警勵之詞若不共有大㓝戒使知儆即齋戒)與其具脩
(具所當供之物牲幣之類脩所當舉之事滌濯掃除之類)前期十日帥執事而卜日
遂戒(卜者請命于天也卜吉遂戒而散齋七日致齋三日故必前期十日而卜此誓戒之事也)及執
事眡滌濯(祭之前夕世婦帥女宫而濯溉宗伯眡之大宰復親眡之此所脩之事也)及納亨
贊王牲事(亨音烹○納亨者祭之晨王親割牲以授亨人納之鼎俎也納亨之牲大宰牽之以授王)
(故曰贊王牲事)及祀之日贊玉幣爵之事(玉與幣所以禮神各如其方之色爵所以)
(獻齊酒宗廟用玉爵祀五帝不用玉尚質也牲與幣此所具之事也○齊音劑)祀大神示亦如
之(大神示謂郊社)享先王亦如之贊玉几玉爵(玉几者天子平日左右玉几故)
(享先王設之以依神玉幣爵玉几玉爵皆大宰執以從王而授之故皆曰贊)
(禮莫重于祭凡卜日具脩詔相大禮雖大宗伯所掌而大宰有司之表故凡百官之誓戒與其具脩復掌)
(之)
大朝覲會同贊玉幣玉獻(朝覲會同見大宗伯玉幣諸侯享幣也玉獻獻國珍異亦)
(執玉以致之二者大宰贊王授之)玉几(王所依也即司几筵之左右玉几所以優尊者)玉爵(王禮)
(諸侯之酢爵王朝諸侯立依前南面其禮之于阼階上二者大宰贊王為禮)
大喪贊贈玉含玉(王及后之器贈玉既窆而納于壙者含玉歛而實口者大宰助王為之)
作大事則戒于百官贊王命(大事軍旅田役也王親命之冢宰為之贊助)
(國之大事在祀與戎祭祀之戒大宰掌之則此戎事之戒非大宰則司馬今不屬之二官何也此有三義)
(其一君德以剛為善故欲其當萬衆之中布昭聖武其二治安則玩兵故欲後王身親師旅之事安不忘)
(危三則大宰于治無所不統不可復專兵事之戒大司馬統兵于外其權特重軍容不可入國故亦不專)
(其戒皆防微杜漸之意也)
王眡治朝則贊聽治(治朝路門朝也)眡四方之聽朝亦如之(謂廵)
(狩于方岳)凡邦之小治則冢宰聽之聽四方之賓客之小治
(王日出視朝宰夫叙羣吏之治而王聽邦之大治及大行人有四方之大事則受其幣而聽其辭與廵狩)
(而聽治于明堂並冢宰佐王平斷若畿内與四方賓客之小治則冡宰自聽之四方聽朝不言小治廵狩)
(皆大政也)
(師曰王恭已南面大治與宰臣平章一人之體也大治與聞助王所不及小治不以煩王百揆之體也上)
(奉王命次請于冢宰衆務各以其職自治之庶僚之體也故曰主好要百事詳主好詳百事荒)
歲終則令百官府各正其治受其會聽其致事而詔王
廢置
(百官府六官之僚屬也歲終天運一終人事告成將除舊布新故令百官府各正其治謂申明其職掌也)
(受其會謂攷覈其功叙也致事者休致其職事于上一則王事告成而不徒使一則臣事告終而不徒禄)
(于是詔王廢置以為正月建立之地蓋大僚中有當舉當黜不能俟大比之期也他官或言正治致事或)
(言會政致事義並同)
三歲則大計羣吏之治而誅賞之
(凡人事必以三歲而成一為創始二為損益三則成立若教民而使之感格治地而使之成熟豈一歲之)
(功故攷治者必以三年也歲終之考止于百職之首去泰去甚三歲大比則大計其羣吏之治訃者審察)
(商度之謂無功者不徒廢之而已必加以下官不職之罪有功者不徒置之而已必受進賢之賞書周官)
(舉能其官唯爾之能稱匪其人唯爾不任是矣蓋興起事功出内財用士大夫不能一一親之皆出于羣)
(吏之手而其所以用此羣吏者則士大夫也故周公之灋必詳于羣吏御史贊其書宰夫正其會司會攷)
(其成内史逆其會如是則事功之興廢財用之生耗不得毛髮欺隠其誅賞皆實績而非虛應故事矣若)
(羣吏之廢置誅賞皆各屬長官自專之觀鄉師歲終攷六鄉之治以詔廢置大比則攷校察辭稽器展事)
(以詔誅賞乃各官之著例也夫然則大僚務以求賢為急而必明于其官百揆不侵百官府之權使得精)
(于用舍此其大小煩簡所以各得其職也後世百官皆攷選于吏部豈為長官者不能知其屬吏而為吏)
(部獨能詳其各屬各部之官皆不可信獨吏部為可信耶是所謂舛也)
(按羣吏不止府史胥徒亦有兼言士者觀宰夫言三公六卿大夫羣吏之位可見六官之中言羣吏者非)
(一大宰三歲大計羣吏之治小宰月終受羣吏之要指六官之屬吏也宰夫歲終則令羣吏正歲會正歲)
(則以灋警戒羣吏專言天官一屬之吏也鄉大夫令羣吏正要會遂大夫帥其吏而興甿即鄉遂之官司)
(市市之羣吏即胥師等官司馬令羣吏撰車徒即鄉遂之吏受灋于司馬者也唯司寇之詢羣吏則指諸)
(侯之陪臣言若小宰以官府之六叙正羣吏則兼大夫士而言猶御僕言掌羣吏之逆不言士大夫在其)
(中矣)
(師曰六典而下建立治道紀綱也正月之吉率百官興事也歲終省其成也有事詔王贊王順承天施之)
(義也故曰乾知大始坤作成物乾以易知坤以簡能昔者堯舉舜而敷治焉舜有臣五人而天下治此乾)
(坤易簡之理萬世之灋也)
(又聞之師曰冢宰統百官則既掌其廢置誅賞矣然冡宰之賢否王何以知之乎昔夫子稱鄙夫之患得)
(患失洪範稱臣無有作威作福玉食秦誓稱一个臣之休休有容觀于此三者而相定矣愚謂爵禄威福)
(出自于君臣何有焉技能彦聖出自于天已何與焉彼鄙夫淺丈夫知自利其身故患得患失以至于奢)
(縱擬君自有其善故妬賢嫉能以至于殃民病國大臣者以天下之樂為樂而不有其身何意于富貴威)
(權以天下之善為善而不有其善何敢以自賢自聖在高位者非此斯亦無足觀矣求之近代王安石能)
(不患得失公孫弘能不作威福王旦能不忌賢才而相業者未盡者非以其有得有失歟抑宰相者佐天)
(王以御天四海理亂百世安危孰非其責臯陶之謨曰在知人在安民知人則哲能官人安民則惠黎民)
(懷之此舜以不得禹臯陶為己憂而伊尹以一夫不獲為時予之辜也察此而無餘藴矣)
小宰之職掌建邦之宫㓝(在王宫中者之㓝)以治王宫之政令
(王宫各司職事命令)凡宫之糾禁(糾者檢察而攻發之禁若士師宫禁)
(王宫統于天官故小宰掌建邦之宫㓝王宫内外其㓝特嚴所以衛至尊肅政本也各司政令或有不舉)
(糾禁或有所犯皆得以宫㓝治之)
掌邦之六典八灋八則之貳以逆邦國都鄙官府之治
○執邦之九貢九賦九式之貮以均財節邦用(貳副也)
(典灋則大宰所頒為治之道小宰迎受而攷覈之使天下之治不徒為文具貢賦式大宰所以制國用小)
(宰參議而圴節之使上下之財不得違于式灋)
以官府之六叙正羣吏(大夫而下三等士庶人在官者)一曰以叙正其
位(宫伯歲終圴叙爵雖同階而有先後之次猶孟子之不歴位也)二曰以叙進其治(奏事)
(于王有輕重緩急不得参越即宰夫叙羣吏之治也)三曰以叙作其事(朝廷七事及各官職)
(事有大小遲速當率作申戒)四曰以叙制其食(攷其勤惰工拙為之下上其食即宫伯月)
(終均秩也)五曰以叙受其會(即下文以官府之叙受羣吏之要贊冢宰受歲會也各有次第)
六曰以叙聽其情(情謂事有時移勢改不可執一湏冇變通之方當白于上者即官常以聽)
(邦治也或曰情謂私家之事非王政而欲白于上者)
(朝廷主莊公卿望隆事簡自無不肅羣吏人衆事煩苟不有以齊之能免喧嘩者乎所以有六叙以正之)
(也朝廷莫如爵故正位為首王視朝則聽治故進治次之不戒則事不成故百官府之事所當率作而興)
(起之其在王所食有豐嗇當制其食事成則有要會當受其會事未安則有所白當聽其情六者並以叙)
(正之斯無争先越次而致有不肅者矣)
(冡宰主統百官故六叙六屬六職六聯八成六計凡所以治百官府之灋皆小宰掌之)
以官府之六屬舉邦治一曰天官其屬六十掌邦治大
事則從其長小事則專逹二曰地官其屬六十掌邦教
大事則從其長小事則專逹三曰春官其屬六十掌邦
禮大事則從其長小事則專逹四曰夏官其屬六十掌
邦政大事則從其長小事則專逹五曰秋官其屬六十
掌邦㓝大事則從其長小事則專逹六曰冬官其屬六
十掌邦事大事則從其長小事則專逹
(周禮六官通言六十屬然攷之于序官天官六十地官七十五春官六十六夏官六十五秋官六十二而)
(不甚齊者蓋周天三百六十五度設官之數因之故所謂六十者舉大數而已天官之九嬪世婦女御春)
(官之宫卿世婦内宗外宗本后所立之六官而亦附載其職掌者天官兼内外之治春官兼内外之禮故)
(皆掌内官之大略也必六十屬者官盛任使大小相承然後邦治得以脩舉不至于缺人廢事也且其多)
(寡不甚殊者固聖人擬議之使繁簡相等亦天然之妙也○六官之下有各司之長若天官之膳夫大府)
(地官之司市遂人各司之下有分司若膳夫之庖人内饔大府之内府外府司市之質人㕓人遂人之縣)
(正鄙師有大事焉則分司之旅承命于各司之長各司之長又承命于六官之長而無敢專行如鄉大夫)
(攷灋于司徒而小司徒頒比灋六牲皆有專官而奉之者必長官也其小事則各司之長專行之而六官)
(有弗與或分司之旅專行之而其長亦弗與如内竪掌内外之通令凡小事肆師凡國之小事治其禮儀)
(小史凡國之用禮灋者掌其小事上逹于王下逹于民旁逹于六官皆專行之也蓋大事而弗從其長則)
(政出多門小臣横而大臣無權小事而不專逹則大臣親細務以多事自敝下僚賢者不得盡其才不肖)
(者得以推姦藉口二者皆非也)
(聞之師曰王舉大宰大宰舉五官于王六卿各舉其僚屬之長數人使自以類相舉此乾坤易簡之道也)
(漢制公卿亦得自舉掾屬争以辟士相高非其人則負知人之明而亦自失其助故漢治猶為近古後世)
(天下之官盡選于吏部人才不能周知不得已而用資格賢不肖大混淆矣)
以官府之六職辨邦治一曰治職以平邦國以均萬民
以節財用二曰教職以安邦國以寧萬民以懷賓客三
曰禮職以和邦國以諧萬民以事鬼神四曰政職以服
邦國以正萬民以聚百物五曰㓝職以詰邦國以糾萬
民以除盗賊六曰事職以富邦國以養萬民以生百物
(冢宰云六典者謂所當行經常之道人君之所操故有治官府教官府統百官正百官㓝百官任百官六)
(官互相管攝者也此言六職者謂所主掌之事人臣各有攸司故曰辨邦治而不云官府百官乃六官之)
(分職也節財用者大府司會主制國用懷賓客者八政以食為先遺人主供道路之委積以懷遠人事鬼)
(神者典祀大司樂等官主禮樂以假鬼神聚百物者大司馬九灋皆天下之大政主糾聚百物除盗賊者)
(囚戮㓝刺等官皆主除盗賊生百物者居四民時地利而百物自生也)
(聞之師曰古者百官府各有分職委任而責其成功故得展布以為治弗稱其職則去之其人可得而去)
(其職弗可得而侵也後世君行臣職大臣行小臣之職煩碎拘攣萬事棼不可理矣然則何如曰王者勞)
(于求賢逸于任人)
以官府之六聯合邦治一曰祭祀之聯事(大宰誓百官贊玉幣司徒)
(奉牛牲宗伯視滌濯涖玉鬯省牲鑊奉玉齍司馬羞魚牲奉馬牲司寇奉明水火)二曰賓客之
聯事(大宰贊玉幣玉獻玉几宰夫掌牢禮大司徒令野脩道委積大宗伯為上相大司馬帥士庶子而掌)
(其政令大司寇前王)三曰喪荒之聯事(大喪大宰贊贈玉含玉司徒帥六鄉之衆庶屬其六)
(紖遂人屬六綍宗伯主喪禮司馬平士大夫司寇前王荒大宰會計司徒主荒政宗伯主荒禮司寇荒辨之灋)
(小行人令賙委)四曰軍旅之聯事五曰田役之聯事(六軍軍將皆命卿田)
(役亦然大宰贊王戒百官大司徒以旗致萬民大宗伯主軍禮大司馬建大常比軍衆司寇涖戮)六曰
斂弛之聯事(斂謂征賦役弛謂舍其征大宰任貢賦司書凡税斂掌事者受灋焉小司徒辨征役)
(之施舍司馬施貢分職閭師征賦大府受財)○凡小事皆有聯(如司門聯門市充人聯六)
(牲其詳錯綜互見于各官之下)
(一事而一官專行之此六職也一事而合六官共行之此六聯也蓋大事非百職具不克舉行且大禮所)
(在必六官皆在方不至于缺失也通貫而無扞格會合若出于一人故曰聯必分見各官者使各有所職)
(掌也)
以官府之八成經邦治一曰聽政役以比居(征役凡起軍旅作田)
(役比追胥令貢賦也聽之者辨其可任與其弛舍及貢賦之更易以比居者所謂民訟以地比正之也)二
曰聽師田以簡稽(師旅田役分數宜明簡稽者遂人職云稽其人民簡其兵器為之要簿則)
(多多益辨)三曰聽閭里以版圖(六鄉二十五家為閭六遂二十五家為里人民之版以人)
(為主以業為客土地之圖以地為母以人為子聽閭里以版圖所謂地訟以圖正之也)四曰聽稱
責以傅别(此指民間相假借言稱借而責其必償故曰稱責傅地之附近鄰比為證佐也别者上下)
(劵書合而分之兩相執一猶今合同也)五曰聽禄位以禮命(禄之多寡位之崇卑皆出)
(于命數禮有九命載于方冊故以聽禄位)六曰聽取予以書契(此指官與民相交言始則)
(民取之于官終則官取之于民若泉府之同貨而斂賒旅師之平頒其興積書者錄之于冊契則刻之于木曰)
(取予者两平交易而不拘上下之分也)七曰聽賣買以質劑(此指市中貨物言大市以)
(質若中見也小市以劑但刻以為識皆質人存之所謂期内聽期外不聽也)八曰聽出入以
要會(此指百官府互冇出入言此出彼入各存于日成月要歲會故以聽出入)
(人之情偽無窮而官府之施舍措置有一定品式可以依據不勞而理經邦治者如布之有經而不亂也)
(四六七八皆主財貨之相交言凡交財最易起爭端劵書之類所以絶訟端于始也)
以聽官府之六計弊邦治(聽字無意義以上下之例推之當是衍字八灋中官常以)
(聽邦治經無其文豈此其缺文歟弊邦治一本作弊羣吏之治然此本從大宰八灋作弊邦治與上文為類故)
(從之○計如會計之計弊斷也謂計其人之有某事某事而施廢置誅賞之典故邦治于此而斷也)一曰
廉譱(廉察也譱謂愷悌慈良)二曰廉能(人有才藝如治民治兵典禮典樂各有所長)三
曰廉敬(勤謹畏慎不懈于位)四曰廉正(公清正直行無傾邪)五曰廉灋(奉公守灋)
(不違憲典)六曰廉辨(明哲果斷臨事不惑)
(人之才行萬有不齊棄其所短取其所長皆可適于用非仁不足以長人故譱居其首非才不足以興舉)
(事功故能次之惰慢邪僻則身不正枉法蓄疑則事不理敬正以律己斯無悔尤灋辨以應務斯可以無)
(憾六者于吏治盡之矣然人才未必皆全而取人者不可以求備故以此六者斟酌低昂以定人之高下)
(故曰計如書之三德六德傳所謂用人之知仁勇而各去其所短者庶乎天下無棄才也)
以灋掌祭祀朝覲會同賓客之戒具軍旅田役喪荒亦
如之(國之大事皆天官掌之故祭祀之誓戒與其具修大宰掌之軍旅田役之戒則王親命而大宰贊之)
(此七事之誓戒具修復小宰掌之者特佐大宰耳云以灋者小宰以灋守為事也)七事者令百
官府共其財用治其施舍聽其治訟(百官府合共其財齎與其具修皆有)
(常規然有當共而施以職事者或舍而不用者須有變通至有因而争訟者當斷其曲直並小宰司之○已上)
(小宰于禮事所掌之灋)凡祭祀贊玉幣爵之事(大祭祀用玉幣爵大宰贊王小宰執)
(以授大宰故亦曰贊)祼將之事(祼音貫小宗伯單用果論語借灌用此為善○小宗伯以時將瓚祼)
(小宰贊之者酌欝鬯也)凡賓客贊祼(大賓客大宗伯攝后載祼小宰贊之)凡受爵之
事凡受幣之事(受爵受幣即大宰玉爵王幣王受于賓客大宰贊之受于王也小宰又贊之受)
(于大宰也)○喪荒受其含襚幣玉之事(喪有含襚之禮凶荒有賙委之幣玉小宰)
(專受之○已上小宰于禮事所執之事)
月終則以官府之叙受羣吏之要贊冢宰受歲會(凡言官府)
(百官府皆兼六官言若單言羣吏則止一官之吏而已叙即以叙受其會之叙百官府之月要小宰受之歲會)
(冡宰受之而小宰贊之)
歲終則令羣吏致事(羣吏指天官一屬之吏致事休其職事致于冡宰而廢置之也凡五)
(官歲終致事皆少卿令之)
正歲率治官之屬而觀治象之灋(正月之吉大宰縣治象之灋于象魏小宰)
(帥治官之屬往觀之)徇以木鐸曰不用灋者國有常刑(徇恤慎反○鄭氏曰)
(古者有新令必奮木鐸以警衆使明聽也木鐸金口木舌文事奮木鐸武事奮金鐸○凡五官觀灋皆少卿令)
(之)
乃退以宫刑憲禁于王宫(觀灋而退即以宫刑宫禁表縣于王宫)令于百
官府曰各修乃職攷乃灋待乃事以聽王命(復令于王宫之百官)
(府俾各修明其職掌無敢廢墜稽于式灋無敢遺忘所當行之事豫為以待無敢緩急失措職統言故曰修事)
(尤切故曰待)其有不共則國有大刑(共恭通○宫中皆王事比外尤重故不共則有)
(大刑重于常刑也)
正月正歲春王正月辨
宰夫之職掌治朝之灋以正王及三公六卿大夫羣吏
之位掌其禁令(治朝之位見夏官司士司馬主政故司士掌正朝儀之位辨其貴賤之等冢宰)
(贊聽治故宰夫之職掌治朝之灋糾其不如儀掌其禁令者朝廷之禁戒命令皆宰夫宣行治出于一也)
叙羣吏之治(叙即所謂以叙進其治也)以待賓客之令(賓客四方諸侯及使臣也)
(令謂政事)諸臣之復(諸臣王臣也復白也)萬民之逆(逆上奏也自上而下為順自下而上)
(故曰逆諸侯諸臣萬民皆有復逆或言復或言逆互文見義)
(凡諸侯諸臣凡民奏事不出于六職而六曹吏治不過統此三等之人但其事有尊卑大小緩急聽之當)
(有先後故每日先期叙六曹吏治使依次進之以待此三等之人也夏官大僕掌諸侯之復逆小臣掌三)
(公及孤卿之復逆御僕掌羣吏之逆庶人之復三官主受之于外故有尊卑宰夫主白之于王故有先後)
(也詳見命令復逆圖說)
(按冢宰贊聽治則朝廷之政令章奏皆得與聞之故宰夫主肅朝儀宣行禁令及受其復逆所以為一體)
(相承後世小宰散為御史大夫故肅朝儀之事亦散于御史承受章奏散于尚書中書以侵奪宰相之職)
(于是政出多門宰相名存實亡矣)
掌百官府之徵令辨其八職(王有徵召命令于百官府皆宰夫掌之其尊卑之職)
(掌有八宰夫辨而施其徵令或下于其正長或下于其屬旅正與大事從其長小事專逹相通小宰六職自各)
(官府辨之也宰夫八職自一官府辨之也)一曰正掌官灋以治要(一曰正掌官灋以治)
(要與三曰官灋字重此灋字誤當作官屬○正六官之長也八灋中官屬以舉邦治掌于六官之正任賢才以)
(充各職則治無不舉此為治之大綱故曰要也)二曰師掌官成以治凡(師六官之丞言)
(可為師灋也官成即小宰之八成每事之至有一定之科條六官之貮聽之治一官之大凡也)三曰司
掌官灋以治目(司六官各屬之長如大宰之膳夫大府司徒之鄉大夫遂人宗伯之大司樂司)
(馬之職方氏司宼之大行人之屬各有攸司官灋者飲食倉庫鄉遂禮樂每事各有成灋如網之有日故曰治)
(目)四曰旅掌官常以治數(旅六屬分司之佐也官常者事雖有成灋亦有變態不一)
(在乎親其事者舉古所常行者而斟酌損益之書所謂學古入官議事以制其爾典常作之師也當纖悉數其)
(科條而治理之故曰治數○已上四職皆王臣)五曰府掌官契以治藏(府居守之名掌)
(官府文契以治所藏圖書器物貨賄米穀)六曰史掌官書以贊治(史吏知文墨者掌官)
(府之書寫以助為治)七曰胥掌官叙以治叙(胥人有才知之稱徒之什長也官叙者掌)
(官府中當先當後之事如小宰六叙之類因以次叙役使者而行不數數煩于士大夫)八曰徒掌
官令以徵令(徒奔走之稱掌官府中之有命令則為之徵求號召給其使令之役也其煩辱之事)
(與囚執人之類别掌于司隷故此胥徒非若今隷胥之賤也○已上四職皆庶人在官者)
(師曰古之官府卿大夫士轉相副貮其數居多府史胥徒其數反寡後世吏多于官數倍奔走在官者往)
(往千百維羣積為奸弊囊槖坐而蠧耗生民此古今盛衰之判抑亦有故矣古之治也以道卿大夫士同)
(寅協恭清心而致理後世上下相疑不復推誠委任天下之事一决簿書變成胥吏世界矣)
掌治灋以攷百官府羣都縣鄙之治(百官府羣都縣鄙通王畿而言灋即)
(大宰之八灋八則也大宰出灋以治之小宰執灋以逆之宰夫循灋而攷之每加詳焉)乘其財用
之出入(乘即筭灋乘除之乘以其入數攷其出數而知其贏耗也)凡失財用物辟名
者以官刑詔冢宰而誅之其足用長財善物者賞之(辟避)
(通)
(財謂穀帛貨賄用謂費出物謂樹畜失財用物者侵漁而財耗散妄費而用不足失養而物凋弊辟名者)
(追改日月移易數目規避以為姦欺此有辠而當誅責者若稱量得宜而用不乏運用冇方而財自生培)
(飬冇道而物充盛此有功而當賞者一功一辠每事告成咸詔于冢宰而誅賞之或疑財用物有定曰足)
(曰長曰善不幾于聚歛乎生財有大道唯用天道因地利與夫轉輸斂散之適宜調度費出之有方若夫)
(子之畜蕃息蕭何餽餉劉晏理財其充裕阜蕃視夫拘攣無變通至于困急消耗者所差百倍不特無損)
(失而已唯識時務者知之)
以式灋掌祭祀之戒具與其薦羞(祭祀之誓戒具修太宰掌之小宰以灋掌)
(之然財用出納割亨調和小宰不親之故誓戒之事官府之具與脯醢之薦内羞庶羞之物並宰夫以式灋掌)
(之特治其詳也)從大宰而眡滌濯(滌濯大宰眡之小宰曰贊宰夫曰從禮之等差也)
凡禮事贊小宰比官府之具(凡禮事即小宰之七事也具即共其財用小宰令之)
(宰夫贊而比之謂較齊其美惡具否)
凡朝覲會同賓客以牢禮之灋掌其牢禮委積膳獻飲食
食賓賜之飱牽與其陳數(三牲牛羊豕為一牢聘禮歸饔餼于賓有五牢餁一腥二)
(牽二也委積禾米薪芻也膳獻禽獻及四時珍美新物也飲食燕享也賓賜之飱牽謂中間加賜之牢與牽也)
(牢禮皆掌客所主小宰陳之故掌其數)○凡邦之弔事掌其戒令與其幣
器財用凡所共者(鄭氏曰弔事弔諸侯諸臣幣所用賻也器所致明器也凡喪始死弔而含)
(襚葬而賵贈其間加恩厚則有賻焉○賵賻音諷附○已上國之大事&KR1098;宰夫佐大小宰掌其具脩禮灋)
大喪小喪(小喪夫人已下之喪也)掌小官之戒令帥執事而治之
○三公六卿之喪與職喪帥官有司而治之(官有司王官也)凡
諸大夫之喪使其旅帥有司而治之(有司大夫家臣也)
(國之喪禮皆小宰掌其戒具故小官之戒令則宰夫掌之及凡執事之人皆宰夫帥之以各供治其職公)
(卿大夫士之喪皆職喪所掌公卿與王一體宰夫帥王官治其事猶王家事也大夫亦貴臣故宰夫使其)
(下士帥其家臣而治之但不若公卿之率公有司士已下則旅亦不命但職喪治之耳○已上國之喪禮)
(並宰夫掌之)
歲終則令羣吏正歲會(此令天官一職之羣吏也歲會致于冡宰)月終則令
正月要(月要致于小宰)旬終則令正日成而以攷其治(旬終十日之終)
(也令正日成宰夫自攷其治)治不以時舉者以告而誅之(治不以時舉廢時失)
(事也財用事小故告于冢宰宫中事重故告于王此所告者大則于王小則于冢宰也)
(此條乃六官攷課之著例也每官之攷若鄉師肆師軍司馬士師皆令羣吏以歲會致于其正月要致于)
(其丞日成自攷之治不以時舉者皆以告而誅之)
(考課之灋凡日成一則六官各司之長受之如酒正之出日入其成酒正所自聽也一則六官各入于其)
(攷宰夫之令正日成而以攷其治餘五官則鄉師士師等聽之也一則六官總入于司會所謂以参互攷)
(日成也凡月要一則入于各官之丞一則入于小宰所謂以官府之叙受羣吏之要也一則入于司會所)
(謂以月要攷月成也凡歲會一則入于各官之正一則入于冢宰一則入于司會○或疑百官府至賾也)
(每月每歲之事至繁也大宰司會咸受之不幾于文具乎曰三百六十屬雖衆而其大屬每官數人而已)
(故所謂日成每日出入之數及所成之事似于繁也至于月要則總計一屬之財貨入幾何出幾何合行)
(政事某事已行某事未行如是兩條甚為簡要故稱月要至於歲會則總訃其一歲之出入行事較量而)
(稱度之以為之總故謂之會尤為易辦安得謂之繁後世唯不知會要之灋故文書愈詳而愈不可致詰)
(所以為文具也○師曰百官府各有長吏得自攷課僚屬而上訃於其六官之正為之正者攷課其長吏)
(數人并覈實其所攷之僚屬而悉上訃於天官天官總覈百官府羣吏之計大宰提其綱故以歲會覈其)
(大者小宰挈其紀故以月要覈其次者宰夫兼理其目故以日成覈其小者蓋帥百官府興事而屢省其)
(成也漢郡守辟除長吏得自課第刺史得課郡國守相而丞相御史得雜考郡國計書其灋猶為近古後)
(世天下之官銓選皆出吏部故攷課悉歸於攷功上下欺誕多文具矣)
正歲則以灋警戒羣吏令修宫中之職事(小宰於正歲以宫刑憲禁)
(於王宫令于百官府大約令之修職攷事無敢違慢宰夫云以灋令修宫中之職事則八服食宫毉之事一一)
(戒令之不越于式灋矣)書其能者與其良者而以告于上(能謂舉其職良)
(謂有善行上謂王必書而告使有實跡可稽非若後世之浮詞得以朦朧庶王知近臣之賢否也)
(師曰小宰貳大宰而宰夫又以貳小宰也故大宰以寬簡為治而小宰濟之以嚴宰夫加之以密上下所)
(以相承也)
(按天官之職甚為博大驟而觀之若散出無紀然有要焉典灋則治天下之迶貢賦式制國用之矩八柄)
(八統御天命之權九兩九職保萬民之方此總述圴平之事所以運量天下者也冢宰主節制王及后世)
(子而有宫中之政令王統百官以攷其治理財以制國用而有歲終正治受會此一官灋守也自和布縣)
(灋而下則帥六十屬以舉天下之治建其牧而下則總擇天下之官以任天下之職此特春王正月新政)
(也以其宅百揆故贊王聽治而有六叙以肅百僚六計以察百官八成以聽萬民六屬而事之職掌有定)
(規六職而事下六官有定式八職而事下各職冇定式此皆每日之事也國之大事七或以百職之首而)
(提其綱或以天官所掌而治其要此則每時所值之事也小宰宰夫其職掌並與冢宰而相亞大約尊者)
(博而要卑者少而詳故雖雜而不越大積焉而不苑者以此嗚呼天無為作之君以代天君不能自為立)
(之相以代君求之切擇之審待之隆相視為一體相胥為一家君之所以付託相之所以負荷皆家事也)
(故宰相事業不過輔王以承天奉嗣王以統承于先王而已蓋主器者天子而相之者天官天子之位雖)
(傳于一家而天下之治則公于四海是故天官之職俾王及后世子靡不由于式灋不必傳賢而天下無)
(不治雖曰家天下而實常得賢也伯益伊尹周公所世守者後世人君所以求之待之既與古異而人才)
(亦不古若或貪戀權勢肆志妄行或罷軟不勝任推姦避事故天子每每自用相不得冇為豈一體相承)
(意哉三代而下唯孔明君臣有古立冡宰之風耳小宰佐大宰及夫五卿之職皆自王躬后宫王朝王畿)
(以及四海無所不統皆所以儲相才也)
宫正上士二人中士四人下士八人府二人史四人胥
四人徒四十人(掌百官府執事于王宫之長)
宫伯中士二人下士四人府一人史二人胥二人徒二
十人(掌士庶子宿衛于王宫之長)
(以分職言宫正專掌官府如所謂比宫中之官府令于王宫之官府是也宫伯專掌士庶子所謂掌王宫)
(之士庶子凡在版者是也以兼職言則宫正總掌王宫戒令糾禁故宫伯為中士而統于宫正)
宫正掌王宫之戒令糾禁(戒者先事而戒令者率作興事二者即宰夫以灋警戒羣)
(吏令修宫中之職事也糾者舉其違慢即下文糾其德行禁者禁于未發即小宰以宫㓝憲禁于王宫士師之)
(宫禁也)以時比宫中之官府次舍之衆寡為之版以待(宫中)
(官府若膳夫酒正毉師典婦功師保氏大史等官各有職事于王宫莫相統一皆宫正主之次其涖事之處舍)
(其私居其人有升降出入時常比較之為之圖籍以待比及聽政令咸按籍為之)○夕擊柝而
比之(柝音託野廬氏作&KR1909;○夜則每官府各自戒備宫正總擊柝而比之庶無懈惰失守也)○國
有故則令宿其比亦如之(凡經中言大故專謂宼戎之事此有故若日食天火大烖)
(大喪皆是也令諸司宿衛王宫宫正總擊柝而比之此與夏官司士國有故則致士而頒其守秋官脩閭氏邦)
(有故守其閭互聯事通國上下皆為之戒備也○已上皆版籍宿衛之事)
辨内外而時禁(王宫后宫有内外之别常禁防之無得妄有傳遞出入)稽其功緒
(興事造業曰功事業有倫曰緒)糾其德行(德行見師氏糾勸之以敬良為本)幾其出入
(有當出入者則幾察其操持及疏數)均其稍食(稍小也即稾人所謂内外朝之冗食給事王朝者總)
(共其食則體統一而事功易起也均謂平頒之)去其淫怠與其竒衺之民(衺斜通○)
(民宫中官府各有庶人在官者放辟怠惰奇異衺曲者察而去之)會其什伍而教之道
藝(凡官府之在王宫者雖各有職司宫正總以時而會之使之五人為伍二伍為什鄭氏云使之軰作軰學)
(相觀率且寄宿衛之令道藝見保氏教之者令王所皆善士也)月終則會其稍食(防其虧耗)
歲終則會其行事(糾其廢職○已上皆叙正其人之事)
凡邦之大事令于王宫之官府次舍無去守而聽政令
(大事七事之大者政所當共之事令别有所徵召攝官之類宫正令之以待)○春秋以木鐸
脩火禁(鄭氏云火星以春出秋入脩火禁者因天時而設戒也)○凡邦之事蹕宫
中廟中則執燭(蹕音畢○邦事小宰之七事也蹕止行者以備非常宫中宫正所專掌廟中乃)
(其兼掌闇則藏姦必執燭以為明)○大喪則授廬舍辨其親疎貴賤之
居(廬倚廬親貴者所居舍堊室疏賤者所居○已上皆有事警戒之事)
(天官之職唯宫中為至要故小宰宰夫以宫職為至重宫正乃天官設屬之至大者于王宫之官府士庶)
(子無所不統故内宰掌版圖之灋矣此則總為之版王宫八面常均一無衆寡不均師氏使其屬帥夷隷)
(守王門矣此則擊柝而比其宿晝夜廵警無頃刻疎虞師保氏教以德行道藝矣此復糾而教之王所其)
(惟吉士閽人禁暴氏稽其出入去其竒衺矣此復稽而禁之無得越其禁防膳夫毉師等各掌其功叙矣)
(此復稽而會之惟恐曠天職舍人司禄等既掌其禄食矣此復均而會之惟恐其暴天禄四時有司爟以)
(掌火政矣宫中尤宜慎火此時以木鐸修之凡有邦事宫門廟門閽人掌其蹕燎矣宫中廟中不可無備)
(此特掌其蹕燎大喪司士大僕既掌其守政首服矣此復授其廬舍凡若此類雖各司之長所自掌而宫)
(正為宫官之長故又為之挈其總禁密之地無一處而不究心内外之衆無一人而不致察百職無一事)
(之敢慢通歲無一時之敢忽與小宰宰夫相成交舉乃天官之第一義所以列銜百職之首也)
宫伯掌王宫之士庶子凡在版者(士庶子卿大夫之適子庶子及士之適子)
(也凡在版者謂宿衛王宫皆有名籍以擬校比施政令也○適音的)
掌其政令行其秩叙作其徒役之事授八次八舍之職
事
(八次八舍者王宫四正四隅各有宿衛常處整行列便檄候謂之八次又各有私居謂之八舍職事者擊)
(柝巡警等事皆宫伯授之此即所謂掌其政令也)
若邦有大事作宫衆則令之
(司士會同賓客作士從大喪作士掌事諸子大事帥國子而致于太子皆宫伯令之此即所謂作其徒役)
(之事)
月終則均秩歲終則均叙
(秩謂禄之高下一事而功有勤惰則為之下上其食叙謂位之等級一官而才有升降則為之先後其次)
(月終均秩則禄冇不同故宫正因而會其稍食歲終均叙則能有不同故宫正因而會其行事此即所謂)
(行其秩叙)
以時班其衣裘○掌其誅賞
(班其衣裘者王所以厚世臣之子掌其誅賞者以王命賞其功而治其罪以其未仕故不與天官之攷也)
(○已上宫伯所掌凡五事教則于師保氏詳焉)
王宫官府八次舍圖
膳夫上士二人中士四人下士八人府二人史四人胥
十有二人徒百有二十人
(人非食不生孟子曰口腹豈適為尺寸之膚哉然苟失其養則疾病因之以王及后世子可不致其謹歟)
(故天文有天厨内厨為是故也況畿之内外凡可以致養者貢獻為至多而祭祀賓客之禮極于繁縟司)
(之者尤不可以非其人膳夫者以禮制王之食以道節王之欲贊王之祭代王之獻謹其出入明其黜陟)
(非知道者不能故庖人内外饔亨人主庖厨之事甸師獸人䱷人鱉人腊人主生聚取辨食物之事凡九)
(職皆統于膳夫也)
庖人中士四人下士八人府二人史四人賈八人胥四
人徒四十人(主庖厨中一應生物)
内饔中士四人下士八人府二人史四人胥十人徒百
人
外饔中士四人下士八人府二人史四人胥十人徒百
人
(主調和五味熟食為事朝食曰饔日中及夕餕朝之餘故官以饔名王后世子之食及宗廟之祭與燕飲)
(食其事皆在内故曰内饔外祭祀賓客饗耆老孤子及師役其事皆在外故曰外饔)
亨人下士四人府一人史二人胥五人徒五十人(亨烹同)
(主薪水然煑之事)
膳夫掌王之食飲膳羞以養王及后世子(食飯也飲酒漿也膳牲肉)
(也羞有滋味者)○凡王之饋(進食尊者曰饋)食用六榖(稻黍稷粱麥苽)膳用六
牲(馬牛鷄羊犬豕)飲用六清(水漿醴涼醫酏)羞用百有二十品(羞庶羞也出于)
(牲及禽魚菓實以備滋味)珍用八物(即八珍見内則謂淳熬淳毋炮檮珍漬熬糁肝膋也○膋音遼)
醬用百有二十罋(醢六十罋醯六十罋合之為醬百有二十其詳並見下諸職)
(或謂周公設王之飲食何其太豐侈也夫居崇高之位享天下之飬下自士大夫等而上之升降以兩其)
(數不得不加四海九州之富各欲盡其奉上之心其物不得不多故非勉強以致之苟王而不御之其物)
(亦何所用萃彖曰用大牲吉亦理勢之自然也且物性各得隂陽之氣于人身必有所益如食治本草之)
(云備物致味亦所以助王精氣而益其聪明非但為肥甘之足于口而已然王日一舉不過一牛而又與)
(后同牢其羞醬之百有二十者則出于六牲之所雜制與夫菓實菜品而&KR1098;陳之較之太古似于奢眡後)
(世御食之費其約不知幾倍矣柰何以寒士所習見于民間之事而遂疑于周公之制哉抑此但總言饋)
(食之物有此數而已觀夫月令云孟春之月其食麥與羊之類盖四時錯共非必一日盡共之也正如記)
(稱四海九州之物皆以備孝饗而籩人醢人止于四籩四豆之實合之為三十二物自有簿正存焉可以)
(類推矣)
王日一舉(殺牲盛饌曰舉玉藻皮弁以日眡朝遂以食日中而餕日一舉謂朝日也)鼎十有
二物皆有俎(牢鼎九陪鼎三總而十二物皆有俎謂牢鼎皆實于爼也鄭氏云王日一大牢以王)
(制君無故不殺牛之例推之理或然也)○以樂侑食(侑猶導也)○膳夫授祭(古人)
(每食必祭先代始為飲食之人不忘本也膳夫授王祭謂祭肺也其餘餚之序偏祭之)品嘗食王
乃食(玉藻云火熟者先君子一恐火齊之不得一以備非常也○齊去聲)卒食以樂徹于
造
(人于飲食之際心氣和暢則多食而易化拂欝則食不消而致疾古人當食不歎者謂是故也樂乃天機)
(之嗚脾喜聲音故每飯皆奏樂以侑之食畢仍以樂徹于故處終之以和皆所以飬胃氣使不至于欝滯)
(也)
王齊日三舉(齊齋同將祭而齋○日三二字當作則不)大喪則不舉大荒則
不舉大札則不舉天地有烖則不舉邦有大故則不舉
(札子八反)
(齊之日宜冲淡以養其精誠故不飲酒不茹葷不聽樂舉則飲酒侑食故齋則不舉與下文類相從大喪)
(&KR0673;粥之食自天子逹于百官府大荒饑饉也大札疫癘也為民父母子有憂患自然不安天地有烖如日)
(月食山崩川竭地動之類為天之子父母有變自然恐懼修省大故謂宼戎也上下戒嚴期敉安之自不)
(遑寧處六者皆當徹膳以自貶損其禮皆膳夫掌之又凡㓝殺大臣之喪臣民弑逆古人皆不舉此不盡)
(述王或不以禮自處膳夫當隨事救正如檀弓所記杜簣之揚觶于平公是也○葷音昏&KR0673;飦同敉音米)
(寧也)
王燕食則奉膳贊祭(已上每日王食此事之至重故必膳夫親之)
凡王祭祀賓客食則徹王之胙俎(胙音酢○胙俎王與尸及賓相酢之俎)
○凡王之稍事設薦脯醢(稍事謂非饗燕大事偶有事賜飲臣下)○王燕
飲酒則為獻主(燕羣臣嘉賓以示慈惠)
(祭祀賓客以胙爼為尊故膳夫親徹稍事以脯醢為重故膳夫設薦燕飲酒一則畿内諸臣不敢當君客)
(禮一則不使賢者冇亟拜之勞故膳夫為獻主先王所以恩禮曲盡也)
掌后及世子之膳羞(内饔供之膳夫特掌其數玉藻云夫人與君同牢后牢肉當亦與王)
(同)
凡肉脩之頒賜皆掌之(肉脩薑桂煆治者王有加惠于臣制肉脩頒賜之盖孟子所謂)
(鼎肉)
凡祭祀之致福者受而膳之以摯見者亦如之
(致福謂羣臣祭祀若畿内都鄙山川及四海五嶽四瀆古帝王之在其國都或王五服之親凡以王命而)
(祭者當歸胙于王也摯見卿羔大夫雁士雉之類所以伸臣子之誠敬二者皆受而膳之使鬼神之惠臣)
(下之誠不至于虛也○后世子膳羞頒賜致福贄見四者膳夫但掌其出入命令不親為之)
歲終則會唯王及后世子之膳不會
(舊說謂不會計多少優尊者則任所用夫九式羞服好用之式正先王所以立為定灋節制後王之膳羞)
(衣服好用賜與故司書云凡上之用財用必攷于司會豈得而任其所用謂之優尊者哉且庖人酒正外)
(府等官唯言王及后不會則世子除正膳之外餘皆有會矣司裘唯王之裘與其皮事不會是后之用皮)
(亦有會也何獨不優之而任其所用乎愚謂凡掌財賦之官皆有日成月要歲會盖百官則有進退陟降)
(庶務則有行止豐約其財之用否盈縮萬有不齊故必以彼之入數較此之出數而互相會計王及后世)
(子一而已計日而其數可知百司皆了然故不必彼此互相勾攷也其事甚明而添一註釋遂使蔡京執)
(此為說務以侈靡惑人主使海内虛耗卒召裔夷之禍釋經者言可不慎乎)
庖人掌共六畜六獸六禽(六畜即前六牲六獸麋鹿狼麕野豕兔也六禽雁鶉鷃雉)
(鳩鴿也○麕坤倫反鶉音純鷃英諫切鴿教合切)辨其名物凡其死生鱻薧之
物(名如兔曰明視豕曰剛鬛也物謂各以其方之色及用牷用駹也鮮曰鱻乾曰薧○鬛音獵牷音全駹音)
(茫襍色也)
(凡水陸之産不可生得者不嫌其死可以生致者死則味變當生畜之凡腥物新致者以鱻為美遠來者)
(以薧為用入則辨而受之出則辨而頒之○已上庖人所共之物)
以共王之膳與其薦羞之物及后世子之膳羞(備品味曰薦即)
(醬用百有二十罋也致滋味曰羞即羞用百有二十品也)○共祭祀之好羞(若禹貢徐州之)
(魚鄭氏謂荆州之䱹魚青州之蟹胥○䱹子馬反亦作鮺即鮓也)共喪紀之庶羞(虞祔之祭)
(乃有薦羞)賓客之禽獻(掌客上公乘禽日九十雙侯伯七十雙子男五十雙)
(王言薦羞者味以不䙝為尊后世子言膳羞致滋味也祭祀好羞喪紀庶羞者記稱四海九州之美味莫)
(不咸在以致孝于鬼神也賓客曰禽獻者尊之曰獻○已上庖人所當供之事)
凡令禽獸以灋授之其出入亦如之
(禽獸不可久處將獻賓客取于獸人掌畜等必書所當獻之數是以灋授之也及其來致禽依此數受之)
(是入以灋也至獻賓客又以此數付使者展行之是出以灋也一則不失禮于賓客二以待會計○已上)
(出入之灋)
凡用禽獻(此謂煎和之以獻王及凡祭祀賓客也)春行羔豚膳膏香(香當從禮)
(記作膷从肉為是香乃禾氣也○行用也通下四行字内則俱作宜)夏行腒鱐膳膏臊(腒音)
(渠鱐音搜臊音稍)秋行犢麛膳膏腥(麛音迷)冬行鱻羽膳膏膻(鱻音)
(鮮膻勝堅反)
(按禽獻四時各因其類而用之今人于夏膳亦以腊薧為宜推此類可見羔小羊豚小豖始生而肥春氣)
(柔嘉之象故春行羔豚春木克土而土死于春膷牛也牛屬土故春膳以牛膏和之腒乾雉鱐乾魚爆熯)
(而乾夏時火盛之象故夏行腒鱐夏火克金而金死于夏臊犬也犬屬金故夏膳以犬膏和之犢牛子麛)
(鹿子牲成而克秋物長大之象故秋行犢麛秋金克木而木死于秋腥鷄也鷄屬木故秋膳以鷄膏和之)
(鱻魚也潜于水羽雁也巢土不木棲冬氣潜藏之象故冬行鱻羽冬水克火而火死于冬膻羊也羊屬火)
(故冬膳以羊膏和之禽獻各以其時必先歲氣也復因其時舉其死絶之氣而和之者無使太過以傷天)
(和也○已上用物之宜)
歲終則會唯王及后之膳禽不會(日食有常)
内饔掌王及后世子膳羞之割亨煎和之事(亨讀作烹和去聲○)
(鄭氏曰割肆觧肉也烹煮也煎和齊以五味)辨體名肉物辨百品味之物(體名)
(脊脅肩臂臑之屬肉物胾燔之屬百品味庶羞之屬言百舉成數○臑寧報反牲臂節胾音子乾肉也)
王舉則陳其鼎爼以牲體實之(取于鑊以實鼎取于鼎以實俎實鼎曰脀實俎)
(曰載○脀音烝升也)選百羞醬物珍物以俟饋(百羞饔人所辨百品味之物也醬物)
(醯人醢人所造也珍物即八珍先進食之時選擇王所當御者以俟膳夫饋之)○共后及世子
之膳羞(后世子直言共内饔自饋之降殺之等也○已上共王及后世子之灋)
辨腥臊羶香之不可食者(腥臊羶香鷄犬羊牛之味也無疾肥美則其氣味雖存而)
(可食有疾而形體變則臭味惡而特著斯不可食者)牛夜鳴則庮(庮音由○鄭氏曰牛不夜鳴反)
(常則病庮朽木臭也)羊泠毛而毳羶(泠音零毳音翠○羊曰柔毛泠毛而毳者毛長總結其肉)
(必羶甚也)犬赤股而躁臊(犬股裏無毛曰赤發狂曰躁其肉必臊甚也)鳥皫色而
沙鳴貍(皫丕表反貍音埋○鳥毛失色曰皫聲細而澌曰沙其肉氣貍欝而不疏通也)豕盲眡
而交睫腥(肓杜作望豕聽物不望眡此豕望視而眼睫毛交肉必成米如星也)馬黑脊而
般臂螻(般班同螻音樓○馬脊肉黑色前脛毛有文般般其肉如螻蛄臭也○已上選擇牲肉之灋)
凡宗廟之祭祀掌割亨之事凡燕飲食亦如之(宋廟祭祀謂四)
(時告朔祫禘等祭也燕飲食者燕羣臣以示慈惠也掌割亨之事而不言煎和者此行正禮之時不貴䙝味也)
○凡掌共羞脩刑膴胖骨鱐以待共膳(刑當作鉶膴音呼胖音判○羞)
(庶羞也脩脯也加薑桂煆治之曰脩不煆治曰脯不乾而腥曰胖䐑肉大臠曰膴刑鉶羹也骨肴也鱐乾魚也)
(祭畢而燕與燕飲食皆先具此七者以待共膳也上言選百羞醬物此言共修羞刑膴互文也○已上宗廟燕)
(飲食之事○䐑音蝶)
凡王之好賜肉脩則饔人共之
(王所愛好若親故賢能有所賜肉脩比膳夫之頒賜為重故云好賜也饔人内饔也此即孟子所謂庖人)
(繼肉不以君命將之者歟)
外饔掌外祭祀之割亨共其脯脩刑膴陳其鼎俎實之
牲體魚腊(外祭祀謂天地四望山川社稷五祀等神也内饔有羞胖骨鱐而此止于脯脩刑膴内饔)
(不言陳其鼎俎實之牲體魚腊而此言之蓋互文也)○凡賓客之飧饔饗食之事
亦如之(飧客始至之禮饔既將幣之禮饗以酒為主食以飯為主其割亨共膳陳鼎爼亦皆外饔掌之)
邦饗耆老孤子則掌其割亨之事饗士庶子亦如之
(耆老孤子死事者之父祖子孫也饗之于朝所以示恩而民勸于功士庶子宿衛王宫之適子庶子也饗)
(之亦所以示恩使之益知親上死長皆死饔掌其割亨之事按吳子頒賜有功者父母妻子于廟門外以)
(功為差有死事之家遣使者勞賜其父母著不忘于心左傳陳成子朝設乘車两馬繫五邑焉召顔庚之)
(子而賜之此皆禮耆老孤子之事也又按王制周人饗國老于東膠饗庶老于虞庠樂記食三老五更于)
(大學天子袒而割牲執醬而饋執爵而酳冕而摠干所以教諸侯之弟也國老有爵者之老庶老庶人之)
(老猶國子庶子之云也養之所以教敬而民勸于德)
(以藁人例之共外内朝冗食者之食此外饔並當共其膳)
師役(大師用衆大役任衆)則掌共其獻賜脯肉之事(獻賜皆有脯肉)
(遣帥之禮君親推轂曰閫以外將軍治之故尊之曰獻犒兵衆曰賜記云賜君子與小人不同日即此意)
(也)
凡小喪紀陳其鼎俎而實之(殷奠及虞祔之祭皆有鼎俎大喪紀則内饔掌之)
(按外祭祀賓客之飧饔饗食其事皆在外國學在郊其事遠耆老孤子士庶子雖在朝其事煩師役其事)
(亦煩小喪紀雖在内其事䙝故皆外饔掌之内饔掌王及后世子之膳宗廟祭祀及燕飲食故不相混也)
亨人掌共鼎鑊以給水火之齊(齊去聲○凡肉物先實于鑊煑之以水然後脀)
(于鼎調以五味各因其物而加水之多少火之進退故曰齊皆亨人給之○脀音烝)職外内饔之
爨亨煑辨膳羞之物(爨清亂反然火也○分職外内饔之亨煑然火之事及辨其所當膳)
(羞之物)
祭祀共大羹鉶羹賓客亦如之(大音泰羹音庚)
(大羹大古之羹肉湆不調以五味及菜設之貴其始也鉶羹後世之羹調以五味加以菜芼牛用藿羊用)
(苦豕用薇之類所以致滋味也羹以亨煑所得故亨人共之○湆古汁字音執芼音毛菜葉也)
甸師下士二人府一人史二人胥三十人徒三百人
(郊外曰甸師猶長也自此以下五職皆主生聚取辨野物甸師主齍盛為重故居其先)
獸人中士四人下士八人府二人史四人胥四人徒四
十人(主佃獸之政事者)
䱷人中士二人下士四人府二人史四人胥三十人徒
三百人(主取魚之政事者)
鼈人下士四人府二人史二人徒十有六人
(主取介物及貍藏水中之物者甲虫三百有六十而龜為之長此主食而言故以鼈命官)
腊人下士四人府二人史二人徒二十人(昔字古人作㫺上即疊肉)
(從日乾之今文旁加肉贅○主凡乾肉)
甸師掌帥其屬(即徒三百人記謂庶人)而耕耨王藉(耨寧豆反去草也○躬耕)
(雖在君而實借其力于民故以藉名)以時入之以共齍盛(齍音資○黍稷曰齍在器曰盛)
(按月令孟春元辰天子親載耒耜躳耕帝藉天子三推三公五推卿諸侯九推庶人終于千畆一以示敬)
(恭神祗致孝于天地祖考一以勸農率先天下也以時入之者小滿而來麥成熟霜降而百榖用登收入)
(地官神倉不敢以為他用所以祭則受福也諸侯為藉百畆卿以下則有圭田)
祭祀共蕭茅(蕭香蒿也茅白茅也)共野果蓏之薦(蓏禮果反○木實曰果草實曰)
(蓏)
(詩曰取蕭祭脂郊特牲云蕭合黍稷臭陽逹于牆屋故既奠然後焫蕭合馨香謂以黍稷率膫實于蕭以)
(為燔燎既取其明又取其氣之上逹求諸陽之義也士虞禮束茅長五寸立于儿束謂之苴郊特牲鬱合)
(鬯臭隂逹于淵泉謂以鬯酒灌地以茅藉而滲之一取其潔二象具歆之意求諸隂之義也又按司巫云)
(祭祀共蒩舘鄕師云大祭共茅蒩凡茅皆出自甸師祭宗廟則司巫為苴以共之祭天地則鄉師為苴以)
(共之其聯事若此又楚之貢曰包茅其産特良故以為貢蓋亦入于甸師而共之也詩云園有桃又云疆)
(埸有瓜野果蓏之謂也地官埸人祭祀賓客共其果蓏職與此聯事上四物皆野之所有故皆甸師共之)
(○率膫音律遼腸間脂也苴蒩並疽租二音埸音亦場音脹)
喪事代王受青烖(青生上聲)
(鄭氏曰齍盛者祭祀之主也國遭大喪若云此齍盛不馨使鬼神不逞于王既殯大祝作禱詞授甸人使)
(禱藉田之神受青烖弭後殃○按商俗尚鬼周人因之觀盤庚金縢所稱極誠確矣代王受青災者意以)
(齍盛不蠲乃甸人之責非先王之過恐降禍非一端則當罪及甸人不當延于嗣王亦臣子之至情也)
王之同姓有辠則死刑焉(辠古罪字罪乃取魚器也秦人以辠似皇故借用罪)
(文王世子曰公族有死辠則磬于甸人又曰獄成致刑于甸人甸師主郊廟齍盛不以即市而戮于是者)
(以示得辠天地祖宗非王所專也又掌囚云凡有爵者與王之同族奉而適甸師氏以待刑殺貴貴與親)
(親同此不言者于秋官互見也)
帥其徒以薪蒸役外内饔之事(木大可析曰薪小曰蒸耕藉之餘則樵蘇以分)
(給外内饔之柴薪)
(按甸師共胥徒三百三十人蓋非此衆則農功之時不足以集事然止耕此千畆則農隙之時遂幾于徒)
(食故多其員則事事而人無不給兼其役則無事而禄不妄費周禮攝官之意皆此類也)
獸人掌罟田獸辨其名物(罟音古网别名○野獸皆有名號物色用之各有所宜取)
(而辨之以共獻○网古網字)○冬獻狼夏獻麋春秋獻獸物(鄭氏曰狼山獸)
(其膏聚聚則温冬苦寒故獻狼麋澤獸其膏散散則涼夏苦熱故獻麋春秋温寒適故獸物皆可獻若内則狐)
(去首狸去正脊之屬也○右用物之宜)
時田則守罟(四時之田謂獀苗獮狩也守罟者獸投罟則取之一使不得奔逸二以備其觸攫○)
(獮音選攫教縛切)○及弊田令禽注于虞中(弊田謂春火弊夏車弊秋羅弊冬徒)
(弊也令禽注于虞中者凡田在山山虞萊山田之野田在澤澤虞萊澤田之野及弊田植虞旗虞旌于中致禽)
(而珥焉於是獸人主令田衆得禽者置于虞旗虞旌之中大獸公之小禽私之也右田獵所執之事○珥刵通割獸)
(耳也)
凡祭祀喪紀賓客共其死獸生獸(凡獸之生獲而可畜者百獸並入于囿人)
(猛獸則入于服不氏以待喪紀賓客用時取之囿人祭祀喪紀賓客共其生獸死獸之物服不氏祭祀共猛獸)
(是也獸可生共者共之而後殺不可生共者殺之而後共並主獸人共之)○凡獸入于腊人
(腊音昔○其獸之有所傷而不可畜者並入于腊人而乾之亦以待祭祀喪紀賓客之用)皮毛筋角
入于玉府(皮毛筋角堪作器物者入于玉府以給百工之用○右供獸入獸之灋)
凡田獸者掌其政令
(畋狩有時王制云獺祭魚然後虞人入澤梁豺祭獸然後田獵鳩化為鷹然後設尉羅昆虫未蟄不以火)
(田是也取獸有灋若不麛不夘不殺胎不殀夭不覆巢踐毛不獻不成禽不獻是也田獵有地若東有甫)
(草駕言行狩是也及夫辨其死生鱻薧之物當公當私之宜斷其争禽之訟皆所謂政令也○麛音迷鹿)
(子也)
䱷人掌以時䱷為梁(䱷古漁字○梁者匽水為關而中空之以笱承其空而取之詩敝笱)
(在梁是也取魚之時歲有四月令孟春獺祭魚之時得取一也季春薦鮪于寢廟二也鼈人秋獻龜魚三也月)
(令季冬漁人始漁即潛詩序云季冬薦魚四也○匽音燕笱音苟)○春獻王鮪辨魚為
鱻薧以共王膳羞凡祭祀賓客喪紀共其魚之鱻薧(鮪月)
(鬼反○王大也王鮪鮪之大者鱻生也薧乾也共王膳羞共于膳夫以共王也祭祀賓客喪紀共于内外饔而)
(共之也)○凡䱷者掌其政令(政令見上獸人)凡䱷征入于玉府
(周之先澤梁無禁而有所謂䱷征者盖無禁者謂虞人入澤梁之時與民公其利征者謂水族中若鬚骨)
(珠蜃堪餙器物者取之有定數民有得之者䱷人以漸收之以時而入于玉府以當山澤之賦二者並行)
(而不悖也)
鼈人掌取互物以時簎魚鼈龜蜃凡貍物(簎昌角反貍音埋○互有)
(甲之物其殼相交互故名簎义刺泥中而取之也貍物謂水族之貍藏泥中者掌取互物而以時簎凡貍物者)
(互物皆貍故兼及于凡貍物取之為便也)○春獻鼈蜃秋獻龜魚(鼈字乳以夏蜃大蛤)
(十月雉入大水所化亦有自産者龜用以卜秋則殼堅實其内亦可食能補心益知也貍藏之魚多生于秋冬)
(至春而消春鼈蜃秋龜魚各因其盛美之時而獻之)○祭祀共蠯蠃蚳以授醢人
(蠯弼猛反嬴音羅蚳青遲○蠯揩作蜯說文脩為蠯圓為&KR1748;蠃介虫旋殼者蚳說文蛾子未詳醢人有蠃醢蠯)
(醢蚳醢故此于祭祀共此三物以授醢人而其之也)○掌凡邦之簎事(簎事非一凡冇取于)
(水中若金珠玉石或異物及有所遺失以鼈人善于簎事故兼掌之也)
腊人掌乾肉凡田獸之脯腊膴胖之事(日乾曰腊亦有火乾者凡乾肉)
(總名之曰腊折言之大物觧肆乾之曰乾肉小物全乾曰腊大臠曰膴薄折而乾之曰脯棰之而施以薑桂曰)
(脩脯而腥曰胖凡田獸畢宜為此數等之肉者腊人治之以共于膳夫)○凡祭祀共豆脯
薦脯膴胖凡腊物(籩人職曰祭祀共其籩薦羞之實此言共豆脯薦脯者共于籩人也)○
賓客喪紀共脯腊凡乾肉之事
(凡畋䱷有時方其入山澤也則有餘而無用及其設禁也則欲用而不得故于其多時取以為昔所以用)
(足而不費且不至于多殺亦所以養不忍之心昔吕正獻公每貯昔薧以待客正為此耳)
醫師上士二人下士四人府二人史二人徒二十人(已下)
(五毉字皆當用毉从巫謂其通神明如巫也此醫字乃梅漿以造灋如酒故从酉今用此醫字非○毉師衆毉)
(之長)
食醫中士二人(即今食治灋)
疾醫中士八人
瘍醫下士八人(瘍音陽創腫也)
獸醫下士四人
醫師掌醫之政令(政令謂衆毉疾病藥材等事)聚毒藥以共醫事
(毒藥得天地之偏氣寒熱之性過甚者也人身具造化與天地相流通非時不正之氣感則成疾與夫七)
(情六慾所傷亦能成疾是皆冇不和之氣者故以偏勝之物攻之即得其平然藥亦有平補者終不免有)
(所偏可暫用止疾而已久服必有所傷故總以毒名也)
凡邦之有疾病者疕瘍者造焉則使醫分而治之(疕兵米反)
(輕曰疾重曰病内科主治頭瘍曰疕身瘍曰瘍外科主治邦國有内外疾來求治者毉有專科故毉師使)
(分治之或疫癘大作民不能就毉量地遠近民之多寡分命衆毉往治之以活人為上不責其直以救民)
(天札也)
歲終則稽其醫事以制其食
(凡禄食必本于功事每屬之長稽而制之若毉師内宰所云是也小宰總稽百官府而制之所謂以叙制)
(其食也唯公正則凡宫中之官府又以時稽而制之禁密之地尤宜加嚴耳又冢宰受歲會故毉師以歲)
(終考課羣毉蓋官屬各課于其屬之長冢宰但執其要而已)
十全為上十失一次之十失二次之十失三次之十失
四為下
(凡疾病有生道則可治無生道則不可治又有命數短促或老而氣散亦非醫藥所能起故醫可以治人)
(之疾不可以治人之死十全者指凡治人疾十人而皆驗也其不可救而不救非毉之辠矣所謂失者非)
(謂失而死也變症之輕重情狀投藥之多少效驗豫言之而無徵即為失耳故藥有起病者苟不能豫定)
(其情偶中而已不可以為全病有不起者苟能預决其死不可以為失如此則毉不可以僥倖失一失二)
(失三失四以次而降制食因之過是而失五則不足為毉矣蓋人有不服藥者病亦吉凶相半毉而至于)
(失五何以異于不服藥哉)
食醫掌和王之六食六飲六膳百羞百醬八珍之齊(齊去)
(聲)
凡食齊眡春時羹齊眡夏時醬齊眡秋時飲齊眡冬時
(此飲食寒温之節也食飯也五榖食之主宜温故眡春羹大羹鉶羔菜羔也所以調食宜熱故眡夏醬豆)
(實之主言醬則豆在其中所以致滋味宜涼故眡秋飲主觧渴宜寒故眡冬)
凡和春多酸夏多苦秋多辛冬多鹹調以滑丼(和去聲)
(此調和五味之宜也春屬木主酸夏屬火主苦秋屬金主辛冬屬水主鹹故和飲食者各因四時之味而)
(稍加之所謂必先歲氣也木火金水載于土酸苦辛鹹成于甘故復調以滑甘内則棗栗飴蜜以甘之菫)
(荁枌榆娩薨滫瀡以滑之甘者脾家本宫之味滑以通和諸竅也○飴音兮菫音謹荁音桓枌音文白榆)
(也娩音問薧音考菫已下新生者曰娩久畜者曰薧滫恤久反久泔也瀡髓通竅坤教反)
凡會膳食之宜牛宜稌羊宜黍豕宜稷犬宜粱鴈宜麥
魚宜苽(稌音杜苽音孤)
(此合食之灋也凡物性有同類以助其生者有相制以洩其過者合食則能益人有相反而為逆者有相)
(惡而為者合食則能害人故膳之與食相合各有其宜牛稌土羊黍火豕稷水犬粱金鴈麥陽魚苽隂)
(同其所稟故合食為宜)
凡君子之食恒放焉(君子自士而上也)
(食數有品節限制養道則上下同之寒温之節調和之宜會合之灋皆如食毉○按食毉以王為主疾毉)
(以萬民為主大人治于未病而其灋通乎下卑者不能備物也小人治于已病而其灋通乎上尊者不敢)
(指斥也)
疾醫掌養萬民之疾病(疾毉而曰養者病每加于小愈療治易將養難不專于攻治而)
(已)四時皆有癘疾春時有痟首疾夏時有痒疥疾秋時
有瘧寒疾冬時有嗽上氣疾(痟音消痒音羊疥音介嗽恤媾反○四時皆有癘疾)
(此主萬民之通疾言蓋感時氣所生即所謂疫癘也鄭氏云痟酸削也嗽欬也上氣逆喘也六癘作見春金沴)
(木夏水沴火秋火沴金冬土沴水)
(師曰春氣不正人傷于風氣升而上涼金所制酸削頭痛夏氣不正人傷于熱汗泄于外寒水所制生疥)
(而癬二者感而即病也夏傷于暑火邪傅脾土旺未病至秋火金争脾病乃見瘧而振寒秋傷于濕土邪)
(侵肺金旺未病至冬寒包熱肺病乃見氣欬而逆二者感之逾時而後發也然亦有感而即發者夏季金)
(畏火而伏至秋金盛隂陽争人感之而為寒熱交作之疾冬時寒極人身感寒皮毛先受之肺主皮毛故)
(為嗽上氣疾)
以五味(醯酒飴蜜薑鹽之屬)五榖(稻黍稷麥菽)五藥(草木蟲石榖)養其病
(凡病由氣勝負而生毉者攻其贏補其不足使之平而已五藥治之主也五穀食治也五味所以佐藥與)
(穀也三者皆貴乎養之)
以五氣(五藏所出氣肝温心熱肺涼腎寒脾平也)五聲(言語宫商角徵羽及肝呼心笑脾歌肺哭)
(腎呻也)五色(見于體貌肝青心赤脾黃肺白腎黑也)視其死生兩之以九竅
之變(竅坤教反○九竅者耳目口鼻陽竅七大小便隂竅二變謂開閉異常)參之以九藏
之動(九藏者心肝脾肺腎精藏五胃膽膀胱脹形藏四九藏在内以脉之動而知之)
(凡毉之視疾曰望聞問切五色望而知之五聲聞而知之五氣問而知之九藏切而知之九竅兼望與問)
(而知之兩之參之云者既察其氣聲色則其死生之候既已不可逃而復以九竅九藏參互比並則其愈)
(之次第死之遲速皆能得之而不可易藥之所投可以百發百中矣)
凡民之有疾病者分而治之死終則各書其所以而入
于醫師(或來就于毉者或不能就而來告以病者皆毉師分命衆毉而治之其不愈者少曰死老曰終)
(書其所以不愈之狀而入于醫師得以制其食而進退之也)
瘍醫掌腫瘍潰瘍金瘍折瘍之祝藥劀殺之劑(祝音晝劀音刮)
(劑字細反○腫瘍瘰癧瘤壅腫而不散者潰瘍癰疽成膿而必决者金瘍矢刃所傷軍中尤急者折瘍跌樸)
(杖擊所傷四者皆外科疾也祝者隂陽家之術主于移精變氣去疾于無形者藥者或内消之或外治之劀謂)
(將潰而以刀决出膿血不使其内滋蔓殺謂已潰而以藥殺去惡肉不使嘉肉腐爛四者内外治灋皆有齊量)
(瘍毉掌之)
凡療瘍以五毒攻之以五氣養之以五藥療之以五味
節之(疾毉以五味五榖五藥養其病此五氣字誤當作五穀)
(或以毒藥從内拔去病邪所謂五毒攻之也或别以五藥治其所患五穀飬其正氣五味節其藥力四者)
(皆主治于内療瘍之常灋也鄭氏云今毉方有五毒之藥以黃堥合之置石膽丹砂雄黃礐石磁石其中)
(燒之三日三夜其烟上著以鷄羽掃取之以注創則惡肉破骨盡去此蓋治灋之一端○堥音牟礐音豫)
(創古瘡字)
凡藥以酸養骨以辛養筋以鹹養脉以苦養氣以甘養
肉以滑養竅
(此六味專以所走形體中而言以外科所患在形體也嘗参之毉家之說人之生也四月受水精以成血)
(脉故脉之行于身如水之流脉軟則和鹹能軟所以養脉也五月受火精以成其氣故氣之出入無形如)
(火之炎氣堅則壯苦主燥所以養氣也六月受金精以成其精故筋之絡如金之能纏合異物筋散則不)
(攣辛主散所以養筋也七月受木精以成其骨故骨之植如木之根立地中骨收則強酸主收所以養骨)
(也八月受土精以成膚草故肉之豐如上之含載四者肉緩則不壅甘主緩所以養肉也竅者形體骨肉)
(空虚之處非此無以通氣血形神之往來者澁則氣著滑則流通此滑以養竅之義也)
凡有瘍者受其藥焉
(國中冇瘍者或造或否並得于瘍毉受藥其分治死終亦當如疾毉之規○按外科死生于瘍之徵驗自)
(易見故眡其死生之灋于疾毉為特詳内科之主治在臟腑故六味所養形體之灋于瘍毉為尤切然亦)
(互相發也)
獸醫掌療獸病療獸瘍(家畜之獸五羊犬豕其疾既少治之甚易雖不治亦無大害唯)
(牛馬畜之貴其疾當有以治之故有獸毉也視人為輕故病瘍同一毉)○凡療獸病灌而
行之以節之以動其氣觀其所發而養之(獸病狀難知者灌以發散)
(之劑行之節之以動其脉氣然後觀其所發而調飬之)○凡療獸瘍灌而劀之以
發其惡然後藥之養之食之(獸瘍已成形症可辨灌以攻毒之劑劀潰其瘍以發)
(其惡然後補養之)○凡獸之有病者有瘍者使療之死則計其
數以進退之(獸毉之療治進退亦皆毉師掌其政令)
(毉仁術也生民不幸而有疾病古之神人立為治灋專于濟人而已其酬之者出于病者之情也世之毉)
(者非以活人為事而專以牟利為心不識其病而妄為營謀以試藥術能救之而故為聲價以要利于同)
(類則排擠之而唯恐其有功于勝己者則妬嫉之而惟幸其瑕釁如此則亦奚以毉為故術日下而心日)
(非宜夫病者亦不以誠待之也是故先王立之師以掌之使衆毉分治民疾計其功而制其食使毉者無)
(求于病則心清而業精病者不必酬乎毉則藥之所及廣而活者衆能者舉之于上不能者黜之不得行)
(毉于是毉者務以活人為心而民無夭札之患故毉師者總執體要器使衆毉不自用而使人各盡所長)
(通乎道者也食毉者飲食過則成疾得灋亦能治病特設此職調和飲食之齊一則不使其過治于未病)
(一則或有不安節則以食治之不藥之藥故在疾毉之先也疾毉者大方毉也經文所載四時之疾即今)
(傷寒科也瘍毉者曰腫瘍潰瘍外科也曰刃瘍金鏃科也曰折瘍接骨科也曰祝祝由科也獸毉者兼于)
(育物也或疑毉有十三科而周禮所載止此何也治古之時氣化和平民患疾者少且古人欲寡六氣受)
(病為多今人多欲七情受病為多又古者婦人小兒不若今之豢飬恣肆如彼村童野婦自然無疾故不)
(設婦人小兒等科也況古之毉者毉道通明能兼衆灋其鍼灸按摩之術眼目口齒之科則皆統于大方)
(故亦不別設然毉家自有全書此固不得而詳矣)
周禮傳卷一上
周禮傳卷一下明王應電撰
天官下
酒正中士四人下士八人府二人史八人胥八人徒八
十人(掌酒而曰正王以灋正王及后世子與夫百官使之剛制于酒若酒人漿人則有司之事而已)
酒人奄十人女酒三十人奚三百人(奄閉藏也去勢者精氣閉藏故稱奄)
漿人奄五人女漿十有五人奚百有五十人
凌人下士二人府二人史二人胥八人徒八十人(凌去聲藏)
(冰室)
籩人奄一人女籩十人奚二十人
醢人奄一人女醢二十人奚四十人(醢音海)
醯人奄一人女醯二十人奚四十人(醯音希醋也)
鹽人奄一人女鹽二十人奚四十人
幂人奄一人女幂十人奚二十人(幂音密覆也)
(酒人主造酒者漿所以解渴與酒皆飲之類故事相聮籩竹噐以盛果實脯脩乾物者醢切肉及海物雜)
(醯醬為之木豆所盛也籩人共籩則曰籩人醢人共豆而不曰豆人者醢人主共醢物六十罋醯人主共)
(醯物六十罋皆造豆實醢人特兼豆事故不曰豆人而曰醢人也鹽水産其出産之政令掌于冬官此唯)
(共于籩人與凡飲食之所用而已籩人所共皆乾物止以陳設為事故女及奚皆少醢人醯人鹽人則兼)
(造物故女及奚皆倍之幂以巾覆物酒漿醯醢凡停久之物非此則氣散味惡而酒尤為切要也籩醢醯)
(鹽皆獻酒之所薦幂乃尊之所用其事皆與酒相聮故並屬之酒正凌人掌冰而亦屬于此者酒性屬陽)
(而大熱冰性屬隂而大寒故附于此取相制之意又冰于六飲為凉亦屬漿人所共也)
酒正掌酒之政令(凡當共當授及出入之式誅賞之政也)以式灋授酒材
(式灋謂多寡之數及月令所謂秫稻必齊麯蘖必時湛饎必㓗水泉必香陶噐必良火齊必得也以酒材授之)
(酒人必以其式)凡為公酒者亦如之(公酒謂羣臣以公事飲酒若飲射祭祀酒正以式灋)
(授之酒材公釀而不敢私釀此古灋也○饎昌乂反炊米也)
辨五齊之名一曰泛齊二曰醴齊三曰盎齊四曰緹齊
五曰沈齊(齊去聲盎英浪切緹禮記作醍&KR1098;音體○舊說大意泛者米蘖相得泛溢噐中浮于水面)
(也醴者汁滓相將已有酒意而甘也盎者和氣欎蒸滃滃温煖也緹者赤色之名言酒成而色赤即禮記所謂)
(粢醍此緹字蓋借用也沉者滓沉而下酒成而上也大約酒成熟之候有此五者造酒者因其節以為名各随)
(其所宜而用之也)
辨三酒之物一曰事酒二曰昔酒三曰清酒(事酒者因事而釀釀)
(畢即漉所謂濁醪也昔酒者久釀乃熟其味最厚所謂舊醳也清酒者熟而停久其色清其味醇即詩所謂祭)
(以清酒也)
辨四飲之物一曰清二曰醫三曰漿四曰酏(音義見下漿人)○
掌其厚薄之齊以共王之四飲三酒之饌及后世子之
飲與其酒(酒人造酒漿人為漿而酒正省其成故云掌其厚薄之齊王及后世子皆酒正自共之王)
(備物故四飲三酒無不具后世子不必備故但云飲與酒而已)○凡祭祀以灋共五齊
三酒以實八尊(凡祭祀有八尊合五齊三酒各實一尊故為八祼噐曰彝而此通曰尊者古彝)
(亦曰尊也)大祭三貳(郊社宗廟三貳者正尊一而副尊三倍之也)中祭再貳(日月山川)
(之類再貳者正尊一而副尊二倍之也)小祭一貳(羣小祀四方百物之類一貳者正尊一而副尊)
(加一倍也)皆有酌數唯齊酒不貳皆有噐量
(已上酒之名物數量齊味薄于酒而其氣特盛酒氣定于齊而其味尤厚人之所飲者主于味鬼神之所)
(享主于氣故雖王所共亦唯三酒而已祭祀則特設五齊專以為祀神之用三酒則設于堂下以為人之)
(飲此周公所以為多才多藝而善事鬼神也或疑經有五齊三酒而不知其所用夫豈虚設者哉愚以九)
(獻之儀攷之一獻王祼二獻后祼此主用乎鬱鬯也三獻王薦腥四獻后薦豆籩是為朝踐之禮禮運云)
(醴醆在戶是三四獻所用即泛齊醴齊也五獻王薦熟六獻后薦豆籩是為饋食之禮禮運云粢醍在堂)
(是五獻六獻即盎齊緹齊也七獻王酳尸八獻后酳尸是為加事之禮則王用沉齊而后用事酒自此之)
(後事神之禮殺而交人之禮隆于是而用味矣至九獻則后進羞籩羞豆而諸臣酳尸則全用交人之禮)
(故于是而用昔酒至夫清酒者則但諸臣以為酢酒而已齊酒主于獻神之用神有定位則獻有定數故)
(五尊皆無副益之尊三酒羣臣酢爵所用助祭諸臣數不可拘故三尊皆有副益之尊然齊酒于每尊之)
(所容各有限量獻神之外不得以濫供三酒則每所用之酌皆有其數應用之外不得而妄費蓋酒人之)
(所甚好而尤易侵自商都沉湎于酒以取敗周公以為戒故防之周密如此○醆音盞醍音體酳音胤)
共賓客之禮酒共后之致飲于賓客之禮醫酏糟(酒陽飲隂)
(王致酒后致飲隂陽之義也)皆使其士奉之○凡王之燕飲酒共其
計酒正奉之○凡饗士庶子饗耆老孤子皆共其酒無
酌數○掌酒之賜頒皆有灋以行之○凡有秩酒者以
書契授之
(賓客禮酒朝會大射饗食之禮王有玉獻玉爵也冡宰贊之后于賓客大饗有致飲之禮助王養賢也宗)
(伯之屬攝之故酒正使其士率酒人漿人以奉之王與羣臣燕飲以示慈惠恐其過飲故先計其獻酬之)
(酌數酒人依數共之酒正為獻主親自奉之使之不節自戒士庶子耆老孤子饗之以示恩厚禮故不限)
(其酌數使之各充其量也酒之賜頒者羣臣皆不得私為酒王有惠以酒頒賜之灋謂大宰匪頒之式尊)
(卑有差酒正遵而行之也秩酒者王制所謂日有秩酒以扶陽老人氣衰頼酒以飬日共其膳與酒有常)
(數故謂之秩以書契給其家使以書契來取而授之酒所以防詐冒也○已上酒正共奉行酒之灋)
酒正之出日入其成月入其要小宰聽之歲終則會唯
王及后之飲酒不會(有定式也不及世子者有用則共之亦在所會中)以酒式
誅賞
(出謂凡酒材皆先入于酒府然後以式灋授于酒人及酒人成酒又以式灋而共百用皆自酒正而出也)
(日入其成者每日造酒及用酒之多少宰夫旬終則令正日成而酒正所自聽也月入其要者每月造酒)
(及用酒之多少宰夫月終則令正月要而小宰聽之者也歲終則會者宰夫歲終則令羣吏正歲會而冡)
(宰之所受也酒式者造酒用酒之灋&KR1098;因日成月要歲會而攷之誅其不如式者賞其如式者宰夫所謂)
(治不以時舉者以告而誅之也○已上酒府入出要會之式)
(按日入其成月入其要歲終則會凡百官府皆然而于此獨詳焉者天官掌財賦膳酒用財之始而周官)
(尤嚴于酒故特為百官之著例也)
酒人掌為五齊三酒祭祀則共奉之以役世婦共賓客
之禮酒飲酒而奉之○凡事共酒而入于酒府○凡祭
祀共酒以往賓客之陳酒亦如之
(書曰祀茲酒唯元祀造酒之初專因祭祀故五齊三酒專為祭祀而造酒正但辨其名物酒人主釀為之)
(世婦者謂宫卿世婦掌女宫之宿戒及祭祀比其具故大祭祀則酒人共酒以聽役于世婦也禮酒饗食)
(之酒飲酒燕飲之酒&KR1098;酒正共奉之此酒人亦共奉之者贊酒正也凡事謂酒正應奉酒者如王之日飲)
(酒入于酒正之府使自奉之又如酒之賜頒秩酒之類亦入于酒正之府使自出之也凡祭祀謂小祀也)
(賓客之陳酒歸饔餼之酒掌客所謂壺四十皆陳者酒人以式灋往共之也)
漿人掌共王之六飲水漿醴凉醫酏入于酒府(醫上聲酏飴通)
(音夷)
(六飲之說先儒不明字義又以漿人酒正内則所載不同泥而不通使夫宜于古者遂不可行于今愚以)
(此所載六飲為據夫飲主于解渴有大病非得水不生者故此曰水者即井泉所汲水之本質冬月或以)
(火煎百沸而飲之所謂白湯也曰凉者字從二即冰也大暑用之可以清溽氣漿者以水和米煮之去滓)
(而存其飲即今米飲極能利水道者醫鄭氏以為梅漿能生津止渴者醴甜酒也酏即今飴糖一名餳糖)
(米麥釀成蓋以白糖為湯有消食止渴之功者造灋與酒略同故字從酉先儒遂誤解為酒也四物于語)
(說辨論間可以生津液助神氣久而不渴故漿人主共此六飲于王入于酒府而酒正奉之也内則有稻)
(醴清糟黍醴清糟梁醴清糟者稻黍粱皆可以為醴蓋兼設之故曰重醴清糟者濁者為糟泲之則清也)
(又曰或以酏為醴者謂以白糖湯代醴即此酏是也其曰醷濫者即此之醫意殹同聲故各諧之文異而)
(義一濫則飲之别名耳曰漿曰水所缺者凉盖非以共王故不備物也酒正云辨四飲之物清醫漿酏者)
(清謂醴濁不可飲必泲而清之猶内則之三醴必云清也水凉皆本質不用辨四物湏造之得灋故云辨)
(四飲之物也○冫音義見下餳是英反泲子禮反蓿去其滓也)
共賓客之稍禮(常日所給小禮猶後世賜茶也)共夫人致飲于賓客之
禮清醴醫酏糟而奉之(據酒正辨四飲之物曰清醫漿酏當以為正醴當作漿○糟謂)
(醫酏漿醴之質猶俗稱糖糟也四物去糟失味故必合糟而奉臨用而後泲之)凡飲共之(謂非食時)
(渴而欲飲也)
(夫酒正后之致飲二漿人夫人之致飲四豈后與夫人致飲各不同亦猶冡宰之有好賜與以佐王者歟)
(是不然漿人共于夫人世婦等使之親泲以致其㓗敬酒正復以后之命使其士致于賓客其實一事而)
(已夫人言四飲而后止于醫酏者盖夫人兼設之以備用而在后則有用不用故文冇詳略耳至于后之)
(致飲冡宰之好用皆統之于王也苟后致飲而夫人又貳之是后為主矣豈理也哉)
凌人掌冰正歲十有二月(夏正)令斬冰三其凌○春始治
鑑(鑑盛冰噐)凡内外饔之膳羞鑑焉凡酒漿之酒醴亦如之
○祭祀共冰鑑賓客共冰大喪共夷盤冰(夷盤廣八尺長丈二尺深)
(三尺漆赤中實冰其中置尸牀下以寒尸令不敗夷之為言平也儀禮牀曰夷牀衾曰夷衾移尸曰夷于堂蓋)
(取安平意)夏頒冰掌事秋刷(刷聖結反冰古文作仌象其初結形省文作冫此冰字音迎乃)
(凝結字經文用為仌字非)
(十二月令斬冰豳詩所謂二之日鑿冰冲冲三之日納于凌隂也三倍其凌之冰以備消釋凡酒肴得温)
(氣則失味故春始治鑑即詩四之日獻羔祭韭而啟冰也于是外内饔之膳羞酒人漿人之酒醴皆以鑑)
(而置物其上此自啟冰後凡御用食飲之用冰也祭祀冰鑑賓客饔餼饗食之冰喪紀夷盤冰此三者大)
(事之用冰也夏暑氣盛王以冰頒賜左傳所謂命夫命婦至于老疾無不授冰此大暑大頒冰以廣其惠)
(之事也已上皆凌人主其事秋則清除冰室以備來歲藏冰之用)
(左傳申豐曰古者日在北陸而藏冰西陸朝覿而出之其藏冰也深山竆谷固隂沍寒于是乎取之其出)
(之也朝之祿位賓食喪祭于是乎用之其藏之也黑牡秬黍以享司寒其出之也桃弧棘矢以除其災獻)
(羔而啟之公始用之火出而畢賦自命夫命婦至于老疾無不授冰山人取之縣人納之隸人藏之夫冰)
(以風壯而以風出其藏之也周其用之也徧則冬無愆陽夏無伏隂春無凄風秋無苦雨雷出不震無災)
(霜雹厲疾不降民不夭札今藏川池之冰棄而不用風不越而殺雷不發而震雹之為災誰禦之七月之)
(卒章藏冰之道也○雹弼角反)
籩人掌四籩之實(籩豆之容實皆四升四籩者朝事饋食加籩羞籩也)朝事之籩
其實麷蕡白黑形鹽膴鮑魚鱐(䵄音風蕡音文○熬麥曰䵄鄭氏謂河間以北)
(煮穜麥賣之名曰逄是也麻子曰蕡熬稻米曰白即内則煎醢加于陸稻上沃之以膏者黑黍也形鹽積鹵所)
(結其形似虎者膴以魚肉為大臠鮑魚于楅室中糗乾之出于江淮即今鮝鱐乾魚出東海即今石首魚鮝)
(八物者朝事籩實也)饋食之籩其實棗㮚桃乾䕩榛實(㮚古栗字䕩音老○)
(饋食之籩榛實下缺三物○棗㮚桃榛實皆北方之産乾䕩乾梅也梅乃南方之産故乾而用之内則冇桃諸)
(梅諸盖桃亦可乾用也舊說桃梅棗皆乾濕相間合之而八為饋食籩實)加籩之實蓤芡㮚
脯蓤芡㮚脯(蓤音陵芡音欠○加籩之實蓤芡㮚三物重設非又㮚與饋食重亦非蓋缺四物而)
(誤○蓤芰也芡雞頭也脯芻豢之肉所為舊說蓤芡㮚脯重設而八為加籩之實)羞籩之實糗
餌粉餈(餌日志反餈音慈○糗熬米麥也餌其中之䧟糗餌者謂以米若麥為餅中以肉為䧟熬而乾)
(之也粉磨米成塵也粉餈者以秫為餅而蒸熟之以其粘故加粉于外一物羞籩之實也)
(祭統云昆䖝之異草木之實隂陽之物凡天之所生地之所長苟可薦者莫不咸在示盡物也今合籩豆)
(之實止于五十二者盖應薦之物各以其時此正所謂簿正也按薛氏宗廟之禮一二獻王及后之祼未)
(有薦三獻王薦腥四獻后亞獻于是薦朝事之豆籩各八五獻王薦熟六獻后亞獻于是薦饋食之豆籩)
(各八七獻王酳尸八獻后酳尸于是薦加事之豆籩各八既酳尸畢后又獻羞籩羞豆各二諸臣進而酳)
(尸焉是為九獻愚謂饋食之籩以桃梅棗乾濕相間則合㮚榛止于五物加籩之實以蓤芡㮚脯相重且)
(㮚既見于饋食而此復重出則止于三物夫桃梅棗出各以時豈得生者而常用之饋食缺三物無疑加)
(籩之中唯脯則諸肉皆可為故有重設猶醢人醓醢之重其蓤芡與㮚字必皆誤文實缺四物盖栝棐李)
(杏梨柿榴蓮皆北土嘉果其餘可珍者尚多胡不用之以薦且王者備物孝享天下之物豈少而以兼設)
(為哉)
凡祭祀共其籩薦羞之實喪事及賓客之事共其薦籩
羞籩(凡祭祀非止宗廟也薦籩薦豆者謂朝踐饋食未獻而先薦也羞籩羞豆者謂酳尸訖而後為加事)
(既食而後羞也凡祭祀及喪紀之殷奠賓客之享燕籩人&KR1098;共其薦籩羞籩醢人&KR1098;共其薦豆羞豆)○為
王及后世子共其内羞(膳夫共王羞用百有二十品掌后及世子之膳羞籩人醢人&KR1098;)
(云為王及后世子共其内羞即此是也)凡籩事掌之(若饗耆老孤子士庶子師役稍事凡用籩)
(者皆籩人共其實醢人共醢醯人共醯亦此類也)
醢人掌四豆之實(豆木器故所載皆菹齏醓醢臡醬濕物)朝事之豆其實
韭菹醓醢昌本麋臡菁菹鹿臡苑菹麇臡饋食之豆其
實葵菹蠃醢脾析蠯醢&KR1849;蚳醢豚拍魚醢加豆之實芹
菹兔醢深蒲醓醢箈菹雁醢筍菹魚醢(韭音久菹音疽醓貪上聲臡音)
(泥菁音精蠃音騾蠯朋上聲&KR1849;日謹反菭音臺麇音囷坤君反别作麏亦音君拍音魄筍恤尹反糝恤感反○)
(凡齏菹菜肉皆冇之全物若䐑為菹細切為齏凡醢冇骨曰臡無骨曰醢肉醬無骨有汁曰醓醬者菹醢總名)
(膳夫之醬用百有二十罋也又合豆麥鹽水暴之而成以和五味亦曰醬内則之醯醬處内也韭即詩之獻羔)
(祭韭菁蔓菁也葵也三者皆美菜茆也芹也皆水菜之美者箈箭萌也筍竹萌也七者水陸植物所謂七菹昌)
(本即左傳之昌歜也脾析牛羊百葉也冇膜包裹去之為齏&KR1849;大蛤也豚拍豚肩動肉四寸可為膾深蒲深水)
(中蒲白嫩者五者水陸動植之物所謂五齏醓醢也魚醢也兔醢也雁醢也蠃蠯蚳解見前龞人皆水陸動物)
(所謂七醢麋鹿麋三者其骨中之髄益人兼取其骨為之所謂臡已上二十二物醓魚之屬非一故兼設之合)
(之為二十四以為朝事饋食加事之豆各八也其設之氣味相成皆有意義郊特牲曰恒豆之菹水草之和氣)
(也其醢陸産之物也加豆陸産也其醢水物也此之謂歟)羞豆之實酏食糝食(糝恤感反)
(○酏糖也酏食者以糖和麻糓熬之為食也糝食者内則所謂取牛羊豕之肉三如一小切之以稻米二肉一)
(合以為餌而煎之者也)○凡祭祀共薦羞之豆實賓客喪紀亦如
之○為王及后世子共其内羞王舉則共醢六十罋以
五齊七醢七菹三臡實之(齊當作齏○膳夫王日一舉醬用百有二十罋醢人共醢)
(六十罋醯人共醯六十罋合之為百有二十也餘解見上)○賓客之禮共醢五十罋
○凡事共醢
醯人掌共五齊(通下四齊字鄭氏云&KR1098;當作齏)七菹凡醯物以共祭祀
之齊菹凡醯醬之物賓客亦如之(五齊七菹凡醯物本醯人所造以專職也)
(醢人復掌之者蓋醯人共之醢人特主豆實而設之耳祭祀之齏菹凡醯醬之物者齏菹之外凡以醯而成之)
(物以醯而成之醬皆醯人所有事也)○王舉則共齊菹醯物六十罋共后
世子之醬齊菹(后世子不備物故但云醬齏菹餘解見上)○賓客之禮共醯
五十罋○凡事共醯
九獻籩豆圖
鹽人掌鹽之政令以共百事之鹽(政令謂四方貢鹽而入之膳夫醢人等官)
(欲需鹽而出之及煎䰞收貯之灋也百事謂祭祀賓客軍旅喪紀頒賜凡用鹽也)○祭祀共其
苦鹽散鹽(苦鹽即鹽也出于鹽池未加涑治其味微苦故以苦名今之顆鹽也散鹽䰞海水為之其)
(形散今之末鹽也祭祀共此二者貴其自然也○䰞古煮字盬音古)賓客共其形鹽散鹽
(形鹽掘地以出之積卤所結其形似虎或如文章字不成形者亦必方賓客共此取其精㓗也其有不足則以)
(散鹽益之然前朝事之籩冇形鹽則祭祀亦以此為用也)○王之膳羞共飴鹽后及
世子亦如之(飴鹽甜生于戎地王及后世子之膳羞用之取其美而益人也盖不易得故不以給)
(他用云)○凡齊事䰞盬以待戒令(齊去聲○齊者和五味之事盬鹽未涑治及風)
(化而濕者苦不堪食䰞治以待各司徵取)
鹽灋議
幂人掌共巾幂(凡酒漿醯醢氣泄則味薄風入則䖝生皆主幂人掌共其巾幂)祭祀以
疏布巾幂八尊以畫布幂六彝(司尊彝掌六尊六彝之位此八尊字盖以每祭)
(言畫古文畫通○八尊以承五齊三酒言疏則不畫六彝以承鬱鬯言畫則不疏蓋鬯為酒之至尊故特重之)
(凡郊社宗廟之尊彝疏畫咸如之舊說禮器有祭天以疏布冪遂以為天地之神尚質而用疏宗廟尚文而用)
(畫然觀司尊彝皆主宗廟而言及此尊用疏布彝用畫布則宗廟亦用疏布其曰畫者以雲氣有覆象理或然)
(也)○凡王巾皆黼(王巾者燕射饗食及王日一舉凡王所用尊罋之羃也凡巾裳扆所稱黼)
(者皆繡為斧形取威斷意設色之灋白黑曰黼斧刃白而銎黑故謂斧為黼也)
(夫有一物則冇收藏之灋而又特設此官何也蓋共物者專心于禮事不暇于覆冪少失其謹則以有用)
(為無用非所以敬共人神而且虚費夫天産故設冪人一職以專于其事則可以久而如新也凡醯醢之)
(罋酒之尊久藏者冪之以土旋設者冪之以布因畫之以為文焉)
宮人中士四人下士八人府二人史四人胥八人徒八
十人(掌王内外居室中之事)
掌舍下士四人府二人史四人徒四十人(掌王行在舍事)
幕人下士一人府二人史二人徒四十人(掌帷幕幄帟之材)
掌次下士四人府四人史二人徒四十人(掌王行禮止息張設之事)
宮人掌王之六寢之脩(路寢一小寢五為六寢玉藻曰君眡朝退適路寢聽政使人視)
(大夫大夫退然後適小寢釋服眡朝者路寢門治朝也路寢者即明堂前大堂室用以治事小寢者即明堂後)
(五小堂室左青陽前明堂右總章後玄堂中央大室四時各有所居以時宴息脩謂脩除黝堊之也)為其
井匽(匽音宴○井以汲水外内不共井也匽以止水宫中瀦水一以為用一以備火久停决之以洩其汚)
除其不蠲去其惡臭(蠲㳙通○不蠲不㓗也惡臭厠惡也除去之使常㓗清)○共
王之沐浴凡寢中之事(枕席牀笫唾壺虎子之屬)埽除執燭共鑪炭
凡勞事(埽古掃字)
四方之舍事亦如之(會同王城之外廵守方岳之下凡有故而適于四方宮人随行舍中)
(掌事一如在國)
(宮室所以居身宮人既掌其居于是沐浴以致其㓗埽除以清其神寢中之事以為安昏則執燭以為明)
(寒則爐炭以為温與凡便身煩勞之事亦併共之在後世皆屬之宦寺而周公顧舍之而不用者按内小)
(臣之職莫大于掌王后之命正其服位寺人之職止于掌王之内人及女宮之戒令盖以男子不可入内)
(故不得已而用之非以其柔媚可近而使執事于左右也其不屬之内竪者幼小童子好動不常止可以)
(傳内外之通令而已是故親身之事必以屬之士人宜其有承弼啓沃之功而無逢迎消蝕之禍也漢猶)
(近古孔光以名士親執唾壺侍中後世宫人意亾而治彌不古若矣)
六寢圖
吕大均選小臣宿衞議
掌舍掌王之會同之舍
(會者合諸侯而命以征討之事同者王不廵守六服諸侯衆見天子而命之政也會同皆為壇國外或于)
(諸侯之國擇便為之其不行于國中者蓋朝覲與夫諸侯免喪之見皆主諸侯以事而見天子故必入天)
(子之朝會則天子以事而召諸侯同則天子應廵守而不廵守故于城外行之以見天子往會之意且入)
(國則冇廟見饗食饔飱之禮在外則其禮皆略盖一于會同之事不暇及其他故費省而事易舉凡諸侯)
(會遇之禮意亦如此)
設梐枑再重(梐枑音避互即行馬也)設車宮轅門(鄭氏曰仰两乘車之轅相向以)
(表門)為壇壝宮棘門(鄭氏曰棘戟也即左傳子都拔棘以逐穎考叔者)為帷宮設
旌門無宮則供人門
(凡會同舍外先設梐枑再重使勇士守之虎賁氏舍則守王閑是也其次以車為宮内為王居與會所古)
(人用衆必以車自環為營也其出入處以轅為門壇壝宮即築壇以行會同之事者其下起土為壝覲禮)
(所謂宮方三百步四門壇十冇二尋深四尺是也壝端植棘以表門壇上張帷為宮以出政令幕人所供)
(掌次所張也植旌以表門即司常于會同賓客所置旌門也凡王有遊觀登眺不及張帷旁立長大之人)
(以表門)
凡舍事掌之
(已上會同宮門之灋五者必兼用之若王廵行軍旅大射大田凡有出宮之事其舍止也必冇梐枑阻險)
(則為車宮平地則為壝宮冇所號令或展隷則為帷宮倉卒間則共人門或兼設或單陳各随其宜&KR1098;舍)
(人掌之)
王會同宮舍圖
幕人掌帷幕幄帟綬之事(鄭氏曰王出宮則冇是事圍旁曰帷在上曰幕或在地展)
(陳于上聘禮管人布幕官陳幣史展幣皆于幕上帷幕皆以布為之既夕禮明衣裳用幕布可以證幕之為布)
(也四合象宮室曰幄即大次小次也帟座上承塵也幄帟皆以繒為之喪大記有素錦禇可以證帟之為繒也)
(凡居幕中有帟師田張幕設重帟是也居幄中冇帟朝日祀五帝張大次小次設重帟是也綬以聯繫四者)
凡朝覲會同軍旅田役祭祀共其帷幕幄帟綬(王及諸侯賓祭)
(事各有大次小次帷宮旅幕等師田則冇幕帟&KR1098;幕人共于掌次而張之)大喪共帷幕帟綬
(帷以帷堂喪大記始死帷堂及殯亦為之幕即綴衣盖以依神書顧命狄設黼扆綴衣牖間南向是也帟在柩)
(上)三公及卿大夫之喪共其帟(公卿大夫之喪皆幕人共其帟唯士無帟檀弓)
(曰君於士有賜帟)
(師云王以事出不可露次故以繒布為之帷幕幄帟用畢撤之後復可用事簡而便費不及民後世險者)
(乎蒲為行宮事已則費奢者乎錦為步障費多勞民皆不知有幕人之灋也)
掌次掌王次之灋以待張事(灋謂大小丈尺及張時節度)
王大旅上帝則張氊案設皇邸(邸等禮反○國有故祭上帝亦遍祭羣神故曰)
(大旅禮器曰一獻之禮不足以大旅大旅至矣不足以饗帝是大旅不若祀天之禮繁此言有故之祭而不及)
(常祭經文于百職多互舉也氊案以氊布地而坐所以代筵席野外取其軟温而難敝邸後板屏風皇邸者染)
(五采羽象鳳䍿施邸上以為飾)○朝日祀五帝則張大次小次設重帟
重案(重平聲○春分拜日于東門之外祀五帝于四郊次謂幄也大幄初往所止居小幄既接祭退俟之)
(處祭義曰周人祭日以朝及闇雖勥力孰能支之是以退俟與諸臣代有事焉重帟複帟重案牀重席皆設幄)
(中氊案皇邸大次小次盖亦互文觀下文張幕設案可知矣)合諸侯亦如之(合諸侯于壇亦)
(張大次小次)
師田則張幕設重帟重案(軍旅田獵張幕以蔽雨日不設帷幄者軍中不可壅蔽也)
諸侯朝覲會同則張大次小次師田則張幕設案孤卿
有邦事則張幕設案(覲禮上介皆奉其君之旂置于宮即小次待事之處大次張于宮外)
(初往所止居也師田諸侯從王師田也孤卿有邦事謂以事從王或以王命出也&KR1098;為之張幕設案不言公者)
(於諸侯卿見之)凡喪王則張帟三重諸侯再重孤卿大夫不重
(喪之有帟為柩上承塵也一而足矣諸侯再而王三者自下而加耳諸侯已下之帟盖併及其禮非掌次與張)
(之鄭氏曰喪言凡者以其自王而下后視王世子三夫人視諸侯嬪婦視孤卿大夫御妻與士有賜則得帟)
凡祭祀張其旅幕張尸次(鄭氏曰祭祀言凡者天地宗廟外内祭祀皆有羣臣助祭)
(其人既多不能人人獨設故張旅幕旅衆也謂衆人共幕祭必有尸尸尊故别張尸次)射則張耦
次(耦謂升射者次在洗東燕射曰遂命三耦取弓矢于次)
(諸侯之至王國則待以客禮王臣之從王則皆王事且使之自張則必參差有不得地者故其次幕皆國)
(有司共之可以見當時體統之一恩禮之厚矣)
掌凡邦之張事(王國凡有張事不止于朝會師田喪祭射事也&KR1098;掌次掌之)
(王者常居在天文為五帝座内外執事極其嚴備故周官特設宮人以掌之至于廵守方嶽之下其宮室)
(亦象路寢為之孟子所謂明堂也其不廵守而殷見與夫有事而會諸侯于王城之外及凡出行或在道)
(則其所居息之處曰舍其建立營衞皆掌舍之事其行禮之處初至所止為大次待事之處為小次即所)
(謂幄也一取其造次之意一取待于此而上進之意觀宮伯所稱八次八舍可以知次舍之别其在次舍)
(復有帷幕帟以為障覆盖王之所居雖造次不可苟于天文為張宿凡此皆掌次之事其帷幕幄帟之材)
(則幕人之事而王居明堂與夫在次舍中其居寢所需又皆宮人主之四官雖分職而聯事宮人為上士)
(所以統之也)
大府下大夫二人上士四人下士八人府四人史八人
賈十有六人胥八人徒八十人(治藏之長)
玉府上士二人中士四人府二人史二人工八人賈八
人胥四人徒四十有八人(每一工一賈綂徒六人每一胥綂十二人)
(王之御帑以玉名官重玉也工八人所以攻玉限其員者不得作無益也賈八人所以相玉也○帑孥儻)
(二音)
内府中士二人府一人胥二人徒十人(主良貨賄藏于内者)
外府中士二人府一人胥二人徒十人(主邦布藏于外者)
大府掌九貢九賦九功之貳以受其貨賄之入(九功即九職所)
(任也事冇成績故曰功九賦不外乎九職所供但言賦而不及功則無以見其所出故必&KR1098;舉之九貢九賦九)
(功皆大宰所定而其貨賄之物則皆入于大府故掌其貳其正則藏于各司也)頒其貨于受藏
之府頒其賄于受用之府(賄月鬼興鬼二反藏去聲○受藏者内而藏焉謂玉府也)
(受用者内而旋用謂内府外府也玉府所入貨為多故曰頒其貨于受藏之府内外府所入賄為多故曰頒其)
(賄于受用之府然玉府于王之獻及好賜皆共之則不專于受藏且玉府亦有文織良賄不止于貨内府亦有)
(金玉銀貨不止于賄此皆就其多者言之耳)凡官府都鄙之吏及執事者受
財用焉
(此主大府之屬經收財用盖米穀芻薪亦大府通職而唯貨賄則内府等府所收故專掌之凡財賦之入)
(也必先受灋于司會司書授之以灋掌事者依灋征斂入于大府而存其貳于司書大府乃頒于玉府内)
(府外府而職内復存其貳毋敢額外多取凡財賦之出也必攷于司會司書驗其合式灋與否然後得支)
(于大府而存其要貳于司書大府乃復于内外等府撥與而職出復存其貳毋有額外多用此利權所以)
(常歸于一也)
凡頒財以式灋授之關市之賦以待王之膳服(王之膳羞衣服)
(其用物最不一門關市廛商旅所會雜物為多故以當膳服)邦中之賦以待賓客(饔飱)
(牢禮所湏惟食物邦中城廓内外載師所任廛里場圃之地取之為便故以當賓客)四郊之賦以
待稍秣(六畜所食禾榖也小事故稱稍必近地乃可供四郊去國百里載師所任近郊遠郊之地取之)
(為近故以當芻秣即禹貢之百里賦納總也)家削之賦以待匪頒(削恤教反當作○)
(王所頒賜羣臣羣吏之祿家削三百里載師所任家邑之地大夫采地也)邦甸之賦以待工
事(以大宰九賦載師任地之序推之邦甸之賦當在家削之賦前工事百工廩餼邦甸二百里載師所任公)
(邑之地也)邦縣之賦以待幣帛(幣帛以勞贈賓客邦縣四百里載師所任小都之地卿之)
(采地也)邦都之賦以待祭祀(大祀中祀用大牢小祀用特牲及夫幣物其用為至尊邦)
(都五百里載師所任大都之地公之采地也公臣之最貴故以供其所尊卿亞于公故供賓客之幣帛大夫亞)
(于卿故供匪頒)山澤之賦以待喪紀(任虞衡以山澤之事貢其物以其賦當大喪小喪又)
(按王制云祭用數之仂喪用三年之仂盖有喪則不祭故得以三年之仂而當喪用此亦所以待喪紀者大宰)
(九式以荒喪竝言而此闕之者盖荒之用出于三十年之所積也○仂禮革反十之一也)幣餘之賦
以待賜予(王有親故及臣之賢能欲特恩加厚者亦天理人情之所不免即好用也此在常用之外)
(幣餘掌事者之餘財歸于職幣者亦常賦之所餘故以當賜予)
(此通計畿内九賦九功財賄以為九式之用盖大府所收雖止于貨賄而倉廩稍委之物皆當入其會計)
(故此若稍秣匪頒工事等皆其所頒也式灋大宰歲杪制國用之定格也頒于内外等府則授之以灋使)
(知以某物預偹某用盖取民有定制國用有定式所謂量入為出也如此則用無或過而財無不足矣)
凡邦國之貢以待弔用(侯國寳藏貨財各有所産諸侯以為歲之常貢即九貢致邦國)
(之用也國用之餘以充王之弔用使各國之産相易以為禮則物益適于用矣)凡萬民之貢以
充府庫(畿内虞衡所掌畿外名山大澤之不以封閒田之未班諸侯之絶世者皆天子所自入所謂萬)
(民之貢也存之于府庫以待移用)凡式貢之餘財以供玩好之用(上文頒財)
(式灋與此邦國萬民之貢充九式弔用府庫而冇餘者然後可以供玩好之用不以末傷本也)
(此主侯國萬民職貢以為王國之用書曰玩物喪志而有所謂玩好者何也夫天理豈能外于人欲在適)
(其可與過不及之間耳人非聖人則天機不能無間斷情性有時而拂鬱當其倦怠時以灋象制噐貴重)
(而有文章若古之欹噐金人又如顧命所陳者時一玩之既不縱情于物欲亦不至于壹滯以傷天和不)
(然必至于放縱不可收拾矣此與囿遊同意皆所以接續此心天機之術也)
凡邦之賦用取具焉歲終則以貨賄之入出會之(入出之數)
(有日成月要歲終則總計其大數而會之以待司會鈎攷)
(國家經費悉取給于大府則權不分一則絶滲漏之源一則因其有餘不足之處而知所以節量裁抑之)
(方也按財者民之心國家之血脉也大府治藏之長民命國脉所繫屬之大宰者宰相均平天下必以理)
(財制國用為先務則王宮后宮與夫百官府之用皆冇定灋不得妄費王國以及于四海之賦貢皆冇定)
(式不得多取而天下之治裕如矣)
玉府掌王之金玉玩好兵噐凡良貨賄之藏(式貢良善者乃得入)
(于此)共王之服玉佩玉珠玉王齊則共食玉○大喪共含
玉復衣裳角枕角柶(含去聲柶音四○含玉以共口實尸得玉氣不敗也角枕以枕尸柶)
(匕也以楔口令可飯含必以角者剛而韌也○楔音屑)○掌王之燕衣服袵席牀
笫(袵日錦反笫子禮反○燕衣服巾絮寢衣袍襗之屬皆良貨賄所成袵席卧中親身之席牀笫附牀之簀)
(至尊所御亦良噐也凡此以其共上用不可不謹故&KR1098;掌于玉府○襗音鐸簀音責)凡䙝噐(私䙝便身)
(之噐以其燕寢所用故亦附掌于此)○若合諸侯則共珠槃玉敦(敦音對○司儀)
(職將合諸侯為壇十有二尋既會而盟以珠飾槃所以盛牛耳尸盟者執之玉敦㰱血玉噐戎右職盟則玉敦)
(辟盟○㰱恤甲反)
凡王之獻金玉兵噐文織良貨賄之物受而藏之(織音職○)
(鄭氏曰謂百工為王所作可以獻遺諸侯古者致物于人尊之則曰獻也文織即書之厥匪織文布帛之冇文)
(織而成者玉府受于作治之工藏之以待用)○凡王之好賜共其貨賄(王于羣臣)
(有恩好而賜之貨賄者玉府共之)
(玉府所掌一為王之正用即九式羞服之式九貢噐服之貢在内府中尤為精美要切者舉以供至尊異)
(于常用也一為玩好主式貢之餘所共及獸人䱷人所入止供玩好賜與不可以混于國之大用也)
(師曰玉者君子比德焉服玉冠飾以尊其首帶飾以重其體也佩玉琚瑀珩璜行以為節閑非僻之心也)
(珠玉琢玉為珠即冕旒蔽目而視于無形也玉者純陽之精齊食玉屑以助精明之氣也○琚瑀珩璜音)
(居禹衡黃)
内府掌受九貢九賦九功之貨賄良兵良噐以待邦之
大用
(九貢諸侯每歲常貢若祀貢犧牲物貢橘柚則入于膳夫牧人嬪貢絲枲則入于典婦功材貢斿貢則入)
(于噐府其噐幣貨服精美以供王者入于玉府餘則皆入于此九功即九職之所成斂之以當九賦頒之)
(以共九式之用其餘亦皆入于此大用謂式事及朝覲會同之頒賜也已上以貢賦當國之大用)
凡四方之幣獻之金玉齒革兵噐凡良貨賄入焉凡適
四方使者共其所受之物而奉之凡王及冡宰之好賜
予則共之
(幣獻四方諸侯來朝合幣以獻即大宰所贊玉幣玉獻小行人職圭以馬璋以皮璧以帛琮以錦琥以繡)
(璜以黼或以齒革兵噐随其國之所有此不繫于貢賦之正王遣使聘問諸侯即以所受于四方之物共)
(于使者而奉之盖各以其國之所無者交錯而分遺書所謂昭德之致于異姓之邦無替厥服分實玉于)
(同姓之國時庸展親也幣獻之物視貢賦為稍輕使者所奉及君相之好賜予亦非大用故&KR1098;取諸此夫)
(冡宰之賜予而得于内府支用者盖與君為體如吏之足用長財善物者賞之或待賓客之小治有善而)
(應有所賜或使者至侯國應有所問遺若使者有私覿之禮也此皆公事而非私惠故内府共之)
外府掌邦布之入出以共百物而待邦之用凡有灋者
(布即布帛之布故云共衣服之用古者以布帛為財故又以待邦之用也漢人以鑄銅之錢與枲織之布)
(通名曰布泉鄭氏習見當時之事遂解此布為錢獨不思經文明言衣服之用則其為布帛無疑若司市)
(無征而作布則銅錢之謂不可相混也入謂貢賦之布從大府頒之而入于外府也出謂邦用之合于式)
(灋者從外府受之而出也共百物者合用布或以布而易他物皆取給于此其用不一故曰共百物也已)
(上以布共有灋邦用)
共王及后世子之衣服之用(即九式羞服之服也○此以布共王宮衣服之用)
凡祭祀賓客喪紀會同軍旅共其財用之幣齎賜予之
財用○凡邦之小用皆受焉
(祭祀喪紀賓客皆有不一之需會同軍旅則冇犒師皆外府共之幣即邦布凡皮曰幣布乃帛類故亦曰)
(幣齎猶云資以其輕便可持行者所資也云財用之幣齎者謂以幣齎為財用也云賜予之財用者謂以)
(幣齎為賜予也小用若使者聘問諸侯行道之資其用無常&KR1098;取給于此已上主以布為財齎之用)
歲終則會唯王及后之服不會
(師曰内府主公帑之在内外府主公帑之在外王者以四海為家曷有内外曰内府掌邦賦以待王之大)
(用故儲于内帑以慎重也外府掌邦布以待邦之小用故發于外帑以從便也其為公帑則一而與玉府)
(同統于大府西漢天下經用盡度大司農人主奉飬勞費一出少府古意尚存惜乎散出無紀耳)
司會中大夫二人下大夫四人上士八人中士十有六
人府四人史八人胥五人徒五十人(會音怪計也○司會計官之長)
司書上士二人中士四人府二人史四人徒八人(主書會計)
(簿籍)
職内上士二人中士四人府四人史四人徒二十人(内音)
(納)
職歲上士四人中士八人府四人史八人徒二十人(歲當)
(作出凡出内之出讀作去聲昌税反與歲音相類又歲出二字建首亦相似因此而誤或曰歲猶今管年也夫)
(管年兼出入故可謂之年今職内三入字職歲三出字可驗豈可以歲字混用乎)
職幣上士二人中士四人府二人史四人賈四人胥二
人徒二十人(主會計邦賦之餘)
司會掌邦之六典八灋八則之貳以逆邦國都鄙官府
之治
(此主平治之道以贊天下之治也典灋則大宰曰掌治之也太史亦曰掌執之也小宰曰貳副大宰也司)
(會亦曰貳攷逆之也六典以逆邦國之治八灋以逆官府之治八則以逆都鄙之治而天下之治無不舉)
(矣)
以九貢之灋致邦國之財用以九賦之灋令田野之財
用以九功之灋令民職之財用以九式之灋均節邦之
財用
(此主理財之灋以制國用也九貢之灋者畿外侯國之財用以九等貢灋施于大司馬職方氏大行人等)
(職而致之萬邦唯正之供也九賦九功之灋者自邦中至于山澤其地有八自三農至于閒民其職冇九)
(民無不受田有粟則出粟無粟則貢其所職載師縣師等以九賦之灋随地總徵之故曰令田野之財用)
(閭師旅師等以九功之灋隨職戶徵之故曰令民職之財用合之為九賦以待邦之經用非有二事也詳)
(見九賦九職相胥圖九式之灋者執九式以均節邦之財用司書所謂凡上之用財用必攷于司會其他)
(可知矣)
九賦九職相胥圖
掌國之官府郊野縣都之百物財用(百官府至鄕遂甸稍縣都凡財用之)
(入出莫不掌之)凡在書契版圖者之貳以逆羣吏之治而聽其
會計
(此主攷課之灋以舉天下之功也紀錄為書徵驗曰契人民之數曰版土地之形曰圖其正藏于司書其)
(貳上于司會以相校勘因而知征斂之虧完放散之餘欠存積之多少而吏治之殘刻寬簡貪汚廉潔皆)
(不可逃矣)
以參互攷日成以月要攷月成以歲會攷歲成以周知
四國之治以詔王及冡宰廢置
(日成月成歲成者職内掌賦入職出掌賦出一旬為日成一月為月成一歲為歲成也參互者百司每日)
(出入之數兩存以為證者月有要歲有會以二者而互相參攷則欺隠無所容而姦弊不生也四國謂四)
(方侯國其治教禮政刑事之大綱皆統于六官故攷官府之治則凡四國生民之利病國計之盈縮皆可)
(周知也課既定然後詔王及冡宰不職者廢之稱職者置之此則不特百官府之吏縣都之參貳而已侯)
(國之命卿大夫亦在廢置之列此所以能一天下之治也)
(劉氏曰司會職財計者也苟不顧國政之是非不度民生之弊疚惟利是積則或傷于仁唯財是節則或)
(害于義故禮樂衰微黎民困溺非所以存國體也於是擇中大夫之賢德猷為亞于冡宰才于列卿者以)
(司會計是故必知六典八灋八則之本然後施九貢九賦九功九式之灋知其治之本而不失則財用可)
(致而不害于王之所以建極于天下者矣)
(師曰此聖人格王平天下之要道也平天下在用人理財宰臣當務大體而國計唯至纖至悉乃能周知)
(此萬命鰅鰅之所頼也故設司會為計官之長主考天下會計以贊冡宰唐以宰相判度支是冡宰自行)
(司會也後世理財歸于戶部是司會為大司徒也漢蕭何為相國張倉為計相其古之遺意乎)
(按舊說司會職若卑不足以制大府故周禮設官秩尊于大府此說非也夫司會乃監臨之官設其秩雖)
(卑大府安得以尊臨之盖司會執典灋則之貳贊王及冡宰以均平天下操日成月要歲會之總以詔王)
(及冡宰廢置總贊天下之治會天下之職其權下于大宰不止財用一事故其職隆而位尊也)
司書掌邦之六典八灋八則九職九正九事邦中之版
土地之圖以周知入出百物以叙其財受其幣使入于
職幣
(典灋則九職九貢九式大宰所掌而司書亦曰掌者此主簿書之長以贊冡宰及司會謂掌其書也九職)
(大府作功九正即九貢四方唯正之供故曰正九事即九式謂以集邦之九事也不言九賦者在九職之)
(中矣邦中之版土地之圖屬大司徒而亦掌其書者理財必知戶口之登耗疆域之廣狹也凡賦貢式用)
(版圖無不掌之故能周知百官府入出百物之數叙其財者凡財用入出比次倫類簿錄成書各有條理)
(便于會計也受其幣百官府掌事者有餘幣先送司書受而書之然後頒于職幣有餘幣者知其出受餘)
(幣者知其入也)
凡上之用財用必攷于司會
(凡財之出司書必存其數司會存其貳然後下職歲關大府就所司支給上之用財用謂九式常格之外)
(若好賜與也司書存數之時必攷于司會合式灋與否合于式灋然後下于職歲苟其事弗當則彼此互)
(相執奏所以杜奢侈之萌也)
三歲則大計羣吏之治以知民之財噐械之數以知田
野夫家六畜之數以知山林川澤之數以逆羣吏之徵
令
(歲會攷歲成每歲固有會至于三歲又通計之故謂之大計大宰三歲大計羣吏之治而誅賞之司書掌)
(會計之書以贊冡宰必知其數而後能攷其徵令也民財九職所共有荒有熟知財之數則諸府所受之)
(貢賦必知其欠餘噐械吉凶禮樂賓射及兵噐有備有乏知噐械之數則司教化之官可以攷其勤惰田)
(野夫家六畜之數有登有耗知其數則凡田役之事可以聽其簡稽山林之材木有童植川澤之蒲葦魚)
(鱉有盛衰知其數則虞衡之所共可以知其盈虧徵謂取于民令謂作其事先知其本數而後攷其所徵)
(所令故其事覈而易舉也)
凡稅斂掌事者受灋焉及事成則入要貳焉
(司稼以年之上下出斂灋冡宰制國用具有成灋藏于司書閭師旅師等掌斂事者皆來司書處受灋不)
(得灋外取民事畢有要簿入于冡宰其貳藏于司書以為攷逆之證)
凡邦治攷焉
(典灋則職貢式無不掌版圖吏治靡不知故欲知國家治灋吏治得失皆于是攷之猶太史凡辨灋者攷)
(焉也)
職内掌邦之賦入辨其財用之物而執其總以貳官府
都鄙之財入之數以逆邦國之賦用(内音納○賦入兼九職九貢而言閭)
(師旅師縣師之所徵職方行人之所致也官府若大府等掌財廪人等掌米穀及泉府職金等職也都鄙凡甸)
(稍縣都所收之賦也辨其財用之物某物該若干某物該若干執其總數官府都鄙存其正職内存其貳于是)
(以其所入之數攷邦國九式之用合用幾何則其冇餘不足皆可得而知矣)○凡受財者受
其貳令而書之及會以逆職歲與官府財用之出(受財冇二)
(一謂膳夫舍人等冇司常用一謂祭祀軍旅等一時之用令謂于大府廪人等支財之令大府等存其正職内)
(存其貳及會計之時則以其受財之數攷其出財之數與職歲出財之數相同與否則其有無存積與夫公清)
(欺隠皆可得而知矣)而叙其財以待邦之移用(賦入冇限費出不齊于是更以其見)
(在之物比次而叙正以待邦之移用如喪三年不祭則移祭祀之用于喪豐年而動大衆則移凶荒之用于役)
(都有餘則可移于縣甸不足則取之于稍冇司守常不得擅移通融之灋皆職内主之也)
職歲掌邦之賦出以貳官府都鄙之財出賜之數以待
會計而攷之(歲當作出○賦出謂所收九職九貢之財物以待邦之大用者官府都鄙出財之數)
(此有司之常灋也其出賜之數以王命而非常灋也官府都鄙存其正職出存其貳以待會計之時則以其貳)
(攷其正更不可得而隠矣)○凡官府都鄙之出財用受式灋于職歲
(凡費出嚴之于後不若正之于始故凡官府都鄙羣吏之出財用必先于職歲受大宰所頒應用與否及應豐)
(應約之式灋然後得出毋敢擅出之也)○凡上之賜予以叙與職幣授之
(賜予之禄有常數仕者之廪禄也予上之好用賜予也叙即以叙制其食及好用之式也雖上之賜予亦必以)
(叙而與職幣授之則恩不至于濫矣)○及會以式灋贊逆會(財用出時皆職歲以式灋)
(授之及冡宰司會會計之時仍以式灋贊而逆之則羣吏豈冇私出而天子亦豈有私恩所以為蕩蕩平平之)
(道也)
(職内主會計邦賦之入職出主會計邦賦之出入出各司其事而不相混雜則耳目專而鈎攷明職内以)
(每歲所入而考其所出職出以每歲所出而考其所入出入互相考則考覈詳而姦欺無所容職内者賦)
(入以時其數簡故官吏省職出賦出以漸其數煩故官吏多也)
職幣掌式灋以斂官府都鄙與凡用邦財者之幣(幣若布帛)
(皮幣金玉龜貝皆是也)振掌事者之餘財(振收也亦刷清之意)皆辨其物而
奠其錄以書楬之以詔上之小用賜予(楬音竭○辨其物者品色及美)
(惡使以類相從奠其錄者定其數而書于簿籍以書楬之者每物標識其上非此三灋則統紀條貫不分難于)
(尋檢也上之小用賜予量度其宜詔王而共之大者固不足以給也)○歲終則會其出(此雖)
(出于會計之餘亦必會其出以謹之)○凡邦之會事以式灋贊之(將以斂其餘也)
(國之賦用有定數而冇所謂餘者古人于用財必稍有盈餘使得寬裕而不急廹故事畢而復收之也凡)
(餘財有三其一大府廩人都鄙等收邦賦以待用者若以待祭祀以待賓客每歲所入必有餘也其二内)
(宰膳夫酒正舍人等用邦財者每歲冇司常事而其事冇行否人冇進退則每官所用必有所餘也其三)
(祭祀賓客軍旅喪紀每事所掌幣齎及賜予之財用事畢必有所餘也職幣掌式灋以斂此三等之財蓋)
(有餘則以式灋而斂之故不欲其吝嗇以為羡盈應餘而無所餘則橾式灋以攷之亦不容其侵牟而埋)
(没)
司裘中士二人下士四人府二人史四人徒四十人
掌皮下士四人府二人史四人徒四十人
(裘服之本故古人重之且北方地寒非此無以敵其凛冽之氣朝祭所不能廢也又冇共射侯頒裘物等)
(故冇司裘之官皮之用猶廣不止于裘也故别設掌皮與司裘聯事而分職)
司裘掌為大裘以共王祀天之服(大裘用黑羔皮不分衣裳大占裘也王祀)
(天服衮郊特牲曰王被衮以象天其外服大裘猶裳之有不忘本也大裘不褐冇緇衣以襲之說見春官司)
(服)
中秋獻良裘王乃行羽物季秋獻功裘以待頒賜(中音仲○)
(裘自然完善之謂良稍加人工補綴之謂功玉藻云唯君冇黼裘又云君衣狐白裘白與黑謂之黼謂毛白黑)
(相間如斧文也狐白裘即孟嘗君持以入秦者或云狐五百歲則毛白或云聚狐腋為之也皆輕暖而冇文章)
(者所謂良裘也仲秋獻之于王以仲秋誓獮孟冬始裘也又玉藻云君子狐青裘豹褎麛裘青豻褎羔裘豹飾)
(皆所謂功裘也季秋獻之以頒賜于羣臣羽物小鳥鶉雀之屬鷹所擊者仲秋鳩化為鷹王順殺氣衣黼裘而)
(誓獮獮則得烏獸于是行羽物頒禽自此始也仲春鹰化為鳩王順生氣而不殺羅氏仲春羅春鳥獻鳩以飬)
(國老行羽物頒禽自此而止也○獮恤蹇反褎古袖字豻音岸)
王大射(王將有郊廟之事以射擇諸侯羣臣與邦國所貢之士可以與祭者)則共虎侯熊
侯豹侯設其鵠(鵠音谷○侯以布為之所用以射者侯之中復棲皮以為射之的畫以鵠者取)
(其高飛迅疾而難中故以射中為善猶北虜所稱射鵰手也虎侯王與其耦所射熊侯諸侯與其耦所射豹侯)
(卿大夫與其耦所射此皆在王朝射灋也)○諸侯則共熊侯豹侯卿大夫則
共麋侯皆設其鵠(諸侯共熊侯已下因天子而并及其禮耳餘當參攷夏官射人○侯皮所)
(為故司裘兼共射侯)
(按侯之云者言矢之所至以此為候故古文侯字作医象矢集于布之形其諸侯與俟候字則皆從人而)
(諧医聲人在上作矦為諸侯字人在旁作□為俟候字前人不識古文遂謂射中者得為諸侯不知射□)
(元非諸侯字且自諸侯而下安得為諸侯上則為天子亦胡以侯為又考工記祭□之辭曰惟若寕侯毋)
(或若汝不寧侯不屬于王所故抗而射汝強飲強食貽汝曾孫諸侯百福夫祭者為用之有功而報之也)
(今為不屬于王而射之又何祭焉且既惡而射之又祈以多福乎况天子習射而以射諸侯為名不祥孰)
(甚焉至于諸侯自射其身大夫而下射其君尤為非禮凡此皆俗傳為諸侯字故悖繆至此也夫射者)
(兵之以近及遠男子之所有事古者君臣相與盡志于射者取其能禦外侮以安善良而已虎熊豹皆獸)
(之極猛者春秋書多麋亦害稼之獸取其皮為侯以示驅猛獸除民害之意射之所冇事者在此不于此)
(求其義而乃妄求之于侯不失之遠哉)
大喪廞裘飾皮車(廞音歆陳也○生時所服陳之不忍死其親王喪車五乘飾其蔽&KR0860;○&KR0860;)
(音密)凡邦之皮事掌之歲終則會(邦中用皮之事皆掌之此不盡述)唯王
之裘與其皮事不會(王之裘與皮冇定式故不會不及后世子者有用共之亦在所會中)
鵠正圖
掌皮(獸皮治去其毛曰革已柔曰韋全毛與其通稱皆曰皮)掌秋斂皮(仲秋鳥獸希革毛毨)
(則其毛有文章凡飾噐物者用之仲冬烏獸&KR2653;毛則其毛内生細絨凡為裘者用之秋斂皮者春夏之皮不足)
(貴自秋而後始可斂虞衡有即斂之也○毨恤蹇切&KR2653;日勇反)冬斂革(革湏乾久而完善故至冬而斂)
(之)春獻之(凡皮革至春然後總獻之于王)遂以式灋頒皮革於百工(式灋)
(故事作物所用多少百工謂凡裘氏韋氏函人之用皮者使之作為衣服噐物蓋越歲而後可服用也已上皮)
(革斂散之事)
共其毳毛為氈以待邦事(毳音翠氈氊同○麤曰毛細曰毳皆可為氊但有美惡之)
(不同皮與毛一類掌皮并斂其毛凡氈工所需毳毛並掌皮共之邦事即掌次氊案之類氈事掌皮兼掌)
歲終則會其財齎(財謂皮革之材可以為用者行者所持口齎皮為幣帛之用故亦曰齎猶)
(外府以布為財用之幣齎也歲終則凡邦之用皮與幣齎並以其入皮之數而會之)
(按裘無與于天官之事而為之屬者古者以皮為幣又與布而同為百用之財齎盖亦外府之類故附于)
(職幣之後也)
内宰下大夫二人上士四人中士八人府四人史八人
胥八人徒八十人(后宫官之長)
内小臣奄上士四人史二人徒八人(主給事后宮鄭氏曰奄稱士者異其)
(賢)
閽人王宮每門四人囿游亦如之(閽音昏游音由○司晨昏啟閉者路寢王)
(宮也后宮王之北宮也今言每門兼臯雉庫應及廟社而言囿游苑囿之離宮也&KR1098;每門四人)
寺人王之正内五人(寺之為言侍也正内路寢)
内竪倍寺人之數
(十歲上下童子朴實解事情竇未開者若天奄而年幼者亦可兼之在于王所若文王世子内竪以告玉)
(藻童子無事則立于主人之南北面者也)
内宰掌書版圖之灋以治王内之政令均其稍食分其
人民以居之
(此正后宮地與人之灋欲施政教先湏叙正其地分布其人然後為之圖畫后宮宮室官府次舍之形象)
(為之版書閽寺女宮女奚之錄籍由是按圖而知其所居守之地執版而可以稽其所事之業政若酒漿)
(籩豆醯醢衣服祭祀賓客之所當供者令若閽人掌守王宮中門之禁寺人掌王之内人及宮女之戒令)
(唯版圖既定皆可得而治之矣稍食有事于后者不可不給其食猶王朝之冗食也解見宮正人民國中)
(婦女執事宮中者上為祝史等下則為奚猶云庶人在官也后宮之外不可直接宿衛周廬故列女宮于)
(旁部分其居略如宿衛之灋而後總以垣墉限隔閽寺守之其外乃為官府次舍此周之内宮所以為善)
(也)
以隂禮教六宮以隂禮教九嬪以婦職之灋教九御使
各有屬以作二事(隂禮者婦人所當行之禮六宮王后所立猶王之六官也教六宫者鄭氏)
(曰后也不敢斥言若今稱中宫矣愚謂亦兼夫人而下也婦職之灋婦人所當脩之職事絲枲等事也禮與職)
(亦互文女御九九相屬于九殯故曰九御使九御各屬于九嬪以率作之其他教道進御禮事亦莫不然矣)
正其服禁其奇衺展其功緒(衺斜通○婦人之服易于過侈正之使長短大小有)
(定式文繡物色冇定制不得随意變更奇衺竒巧左道非僻者禁之于微使不得惑衆致力曰功業次曰緒以)
(時展視不至怠荒也)
(此主教其宮嬪之事按内宰教嬪婦之灋此古今人世昏明偏全澆淳美惡之一大界限也夫天之生人)
(有一男則冇一女豈男子有教而婦人獨可無教乎古者宮中必設師傅保姆之官故周南后妃言告師)
(氏而後得歸寧宋國夫人保母不至以及于水難百姓婦女亦必有師四十無子為人間女師是也今觀)
(夫祭祀賓客禮也關雎所稱琴瑟鐘鼔樂也國風諸篇詩也女史所記書也非學何以能之唯如是故古)
(者女子之盛德高識若敬姜孟母者無忝于男子而凡祭祀賓客喪紀冇男子之事則有婦人之事是以)
(能上奉神靈之統下理萬物之宜也此所謂内宰之教盖傳其學于師傅保姆而教之然亦有齒尊德卲)
(如昭帝后之親受書于夏侯勝者矣秦漢而下其君既無脩身齊家之學至于呂不韋審食其武三思或)
(委以國事令監宮中者遂使人疑而不復信苟得人如内宰者以治之豈有是醜哉以是知周公之灋似)
(迂而實深切也○食其音異箕)
后立六宮圖說
大祭祀后祼獻則贊瑶爵亦如之(祼灌通瑶音遥○宗廟之祭王既祼后從)
(後亞祼王薦腥薦熟后亦從後獻也尸卒食王既酳尸后亞獻其爵以瑶為飾&KR1098;内宰贊之)正后之
服位而詔其禮樂之儀(服謂内司服之六服正之使服當其事位謂房中戶内堂上及)
(阼所立處正之使不失處所后行禮之時皆合于樂節詔之使各當其威儀)贊九嬪之禮事
(九嬪贊后薦玉齍薦徹籩豆與凡從后之禮内宰亦贊之使不失)○凡賓客之祼獻瑶
爵皆贊(王同姓及二王之後為賓客者祼亞王禮賓也獻王饗燕亞王獻賓也瑶爵亞王酬賓也后從)
(王内宰皆贊之)致后之賓客之禮(酒正致后之致飲于賓客之禮掌客夫人致禮豆籩等物)
(内宰將后命而致之盖唯大饗有夫人之禮餘但致之而已詳見大行人掌客)○凡喪事佐
后使治外内命婦正其服位(喪事佐后行喪禮内命婦九嬪世婦九御也外命婦)
(卿大夫之妻也使治者使其屬上士治之正其服之精麤位之前後也)
(此佐后行禮之事按后夫人與尸賓獻酬后哭諸侯嬪御弔臨于卿大夫士之喪此古人之至大禮非中)
(古以上莫之能行也禮國君取夫人之辭曰與寡人共冇宗廟社稷故祭必夫婦親之天子以天下為家)
(建侯樹屏雖世爵而必命有德者故其來朝以禮神之禮禮之是以后皆從王古者君臣同體大臣之死)
(王為之服故后夫人亦有弔臨之禮且古者世道淳篤人心純一漙天之人專以行禮為務而無媱姣衺)
(偽之風為之尸者則足以象神而人亦以神事之為之賓者果才德出類而人亦以賢禮之有喪者主于)
(哀戚而人之弔之者亦眞冇哀戚之心是故可以行獻酬弔臨之禮而無嫌也况所謂尸者皆王同姓懿)
(親而卜吉者苟匪人則不足以為尸矣所謂賓者亦微子箕子魯公太公之流苟泛常諸侯則宗伯攝之)
(矣所謂弔臨者亦必王之諸父兄弟及姑姊妹或嬪御父母之家耳不然則内外宗命秩視嬪御者掌之)
(豈以少年宮嬪數數入諸臣之家以行禮哉後世祭無尸君臣無復獻酬之禮后夫人不復出宮此禮皆)
(不必復講然觀宋之宣仁賜忠宣公社飯為温公申公弔臨徹朝猶有君臣一家之意後王不可不知而)
(周禮自當存之未可以輕訾也○臨去聲數入聲)
凡建國佐后立市(謂諸侯始封或如殷周之遷國也國必面朝後市故王立朝而后立市)
設其次置其叙(凡市必區畫有制思次居中司市涖之于是以次叙分地而經畫之每二十肆)
(則為一介次胥師賈師涖焉思次介次所謂設其次也經畫其地所謂置其叙也)正其肆陳其
貨賄(肆各藏物而不錯雜物各以類而相從比可以平價可以禁偽所謂正其肆陳其貨賄也皆后命官)
(為之)出其度量淳制(淳音純○度謂分寸丈尺引量謂籥合升斗斛淳謂布帛幅廣狹之度制)
(謂長短之式皆自后宮而出)祭之以隂禮(鄭氏云市中之社祭以婦人)
(此佐后立市之事乾坤之道乾主資始坤主化生市所以利物故后立之天文下垣市樓斗斛帛度列肆)
(等星即内宰佐后所立者歟)
中春詔后帥外内命婦始蠶于北郊以為祭服(中音仲○中春)
(蠶月也北郊純隂之地婦道屬隂故公桑蠶室于北郊后帥外内命婦親蠶者一則供祭服以奉郊廟一則勤)
(職事以化百姓也為祭服見後典枲)○歲終則會内人之稍食稽其功事
(内人九御及女宮女奚也稍食給事后宮之冗食正歲均之歲終則會之功事凡酒漿醯醢衣服等事正歲施)
(之歲終則稽之)佐后而受獻功者比其小大與其麤良而賞罰
之(麤粗通○典婦功凡授嬪婦功及秋獻功内宰佐后受之小大者猶云粗細盖各有適用麤惡也良善也)
(小大各冇善惡良善則可用麤惡則不堪用比而賞罰之靡不兢為精美也)會内宮之財用
(内宮夫人而下也後宮用財易于侈靡先為定式使冇品節限制歲終而會之庶不至于驕奢浪費也)正
歲均其稍食施其功事(正歲均之施之歲終會之稽之與天道相始終也)憲禁
令于王之北宮而糾其守(北宮對王宮在南而言繫之王者王兼内外也禁謂宮禁)
(令謂宮中之職事正歲懸之以時糾之)
上春詔王后帥六宮之人而生穜稑之種而獻之于王
(穜稑音同六○鄭氏云六宮之人夫人已下分居后之六宮者使后宮藏種以其有傳類蕃孳之祥必生而獻)
(之示能育使不傷敗且以佐王耕事供禘郊也先種後熟曰穜後種先熟曰稑○已上皆衣食本原之事)
(内宰之官掌版圖之灋而辨内外稽人民此其大綱也教六宮之禮職憲北宮之禁令此其大職業也莫)
(尊于后而正其服位詔其禮樂耕桑立市之事莫費于内宮而會其財用莫貴于嬪御而正其服稽其功)
(事王設之以治王内之政故曰内宰於天文為天相乃軒轅附星正主輔女后以為職者也非齒德皆尊)
(及王至親不可以居此官内宰之職舉内治寕有不脩乎冡宰兼治后宮故復統于冡宰)
(又按内宰寺人閽人世婦女史等職所言后宮其辭不一曰内宮對王宮為外而言曰北宮對王宮在南)
(而言曰中門以内外之中而言曰王内曰王之北宮曰王宮中門&KR1098;係之王而言也其曰六宮者乃后所)
(立六宮擬于六官者故曰以隂禮教六宮帥六宮之人而生穜稑之種也其曰女宮者乃民間女服事于)
(六宮典司職事于后宮之旁者故曰帥女宮而致于有司帥女宮而濯溉為齍盛莅陳女宫之具觀寺人)
(稱掌王之内人及女宮之戒令王之内人則指女御言故係之于王女宮即民間婦女故不繫之王也詳)
(見六宮圖說)
女宮女奚女奴辨
内小臣掌王后之命(后聽内治有命内宰所詔内小臣傳之)正其服位(服位)
(内宰所正内小臣傳而正之)后出入則前驅(為之開道○已上主侍朝之事)
若有祭祀賓客喪紀則擯(皆内小臣為之傳辭)詔后之禮事相九
嬪之禮事正内人之禮事(詔者先事而告相者助其不及正者糾其違慢異尊卑也)
徹后之爼(謂后受尸之爵飲于房中之爼○已上主相禮之事)
后有好事于四方則使往(畿外王同姓二王之後或后兄弟之國姊妹之嫁于諸侯)
(者時有問遺故曰好事)有好令於卿大夫則亦如之(畿内正宮夫人六卿世婦)
(内宗外宗之家后雖無政令時有言教至焉故曰好令二者皆内小臣銜命以往○已上主為后使命之事)
掌王之隂事(鄭氏云隂事羣妃御見之時若今掖庭令晝漏不盡八刻日錄所記推當御見者是)
(也云王之隂事亦先乎隂之意)隂令(王居路寢有命令教戒于北宮則内小臣令之也○已上主王假于)
(有家之事)
(夫婦三綱之首閨門萬化之原衆庶莫不然而况母儀天下者乎宦寺者不能不用而不可以輕用其選)
(有甚于外廷之臣者故其職曰掌后命正服位出入前驅與大㒒之于王無一爽庶幾出入起居罔有不)
(欽也若禮事在后曰詔九嬪曰相内人曰正一大小宗伯之贊于王庶六宮閑于禮儀而無有愆忒也若)
(好事好令則使往親親賢賢與王同志即齊詩女曰鷄鳴之意也掌王之隂事隂令則恩逮下而無嫉妬)
(庶有樛木螽斯之美也古稱婦寺以其去勢柔媚如女人也今觀其職如此非剛正之士其孰能之是故)
(奄悉無命爵唯此稱上士盖必其有士噐士行士德而錫以士爵也)
閽人掌守王宮之中門之禁(王宮每門四人專言中者北宮之門于内外為中男)
(女之别尤為嚴也舊謂庫門于王之五門為中盖内為大府天府路寢皆禁密之地守之當嚴其說亦通但玩)
(經文則專指后宮言耳)喪服凶噐不入宮(喪服衰絰之服凶噐喪事之噐曲禮苞履极袵)
(厭冠不入公門)潜服賊噐不入宮(潜服若衷甲賊噐若懷刃)竒服怪民不入
宮(冠服異常左道怪誕)凡内人公噐賓客無帥則幾其出入(内人女御)
(也公噐籩豆等禮噐賓客謂女賓公卿之夫人世婦以好禮往來者)以時啟閉
(喪服凶噐避不祥也潜服賊噐防不軌也竒服怪民慮惑衆也三者門關皆所當禁于此言之雖有天子)
(之命若唐憲宗之迎佛骨亦不得入也内人公噐賓客三者冇時而出入然苟無使者符節以帥之則在)
(所幾察不得私出入也晨昏啟閉以時○已上每門禁防之事)
凡外内命夫命婦出入則為之闢(外命夫内宰醫師以事入宮者内命夫奄)
(士也)
(命夫命婦出入中門則為之闢除行人使違避無干犯賤事貴之禮餘則驗其出入隷㒒為之蹕此閽人)
(兼職)
掌掃門庭(門所相值之地曰庭掃除不蠲)大祭祀喪紀之事設門燎(燎地)
(燭也束葦百根塗蜜焚之手執者為手燭或昧爽既夕設以為明)蹕宮門廟門(蹕止行者無得)
(相翔喧囂)凡賓客亦如之
(平時掃門庭有事設門燎二者每門之事蹕則唯宮廟為然尤嚴密也必為之燎與蹕禁防之意在其中)
(矣)
(按閽人有職無爵若北宮之門則奄人也其餘疑以庶人在官者之賢者然禮稱墨者使守門盖黥面㓝)
(之至輕者罪薄過小而能改過遷善故可用之抑亦以示戒盖兼用之歟)
寺人掌王之内人及女宮之戒令(内小臣士也故所掌皆后及總宮中之事)
(寺人卑所掌止内人已下之事而已内人女御也女宮民間婦女服公事于宮中者戒謂所當禁戒之事令所)
(當脩之職寺人掌之)相道其出入之事而糾之(相去聲○出入謂内人以禮事出宮)
(還宮及女宮女奚以事出入宮門者寺人相助教道其所不及違禁者糾之)
若有喪紀賓客祭祀之事則帥女宮而致于有司佐世
婦治禮事掌内人之禁令(春官宮卿世婦云掌女宮之宿戒及祭祀比其具故寺人)
(于吉凶賓客三事則帥女宮之各司致于宮卿世婦而執事併佐相世婦之禮事及糾正女御之禁戒政令也)
凡内人弔臨于外則帥而往立于其前而詔相之(相去聲○)
(弔臨于外謂哭其族親也女御雖卑亦有父母兄弟不以賤廢禮寺人帥而詔相之盖不使失儀)
(寺之為言侍也王之正内五人主侍于王路寢之旁者也今攷經文唯曰掌王之内人及宮女之戒令乃)
(其專職其餘則于大禮之時佐世婦禮事掌内人之禁令及佐内人弔臨于外而已故所謂侍者非以執)
(事于王也王當總内宮之治而不可用夫士人故以屬之奄盖侍于王所而代王以正其宮人也夫正其)
(宮人而常在于王所得與王左右大夫士雜處豈憸人可得而容苟宮中有纖微差忒有不上聞者乎此)
(周之内治所以至嚴且密也且名雖侍于正内而實不近于王豈虞其竊弄之禍後世䆠寺至以數萬計)
(左右前後罔非是輩幽曠隔絶靡所不為天子以一人耳目安能照察之然後知周公正内五人之制所)
(以不可易也)
奄人義(見學禮通今錄)
内竪掌内外之通令凡小事(内北宮外治朝外朝王有命令若有所湏于内或有)
(召于外也小事者左右使令之役不便于成人者皆内竪掌之以其出入便疾無與為禮也)○若有
祭祀賓客喪紀之事則為内人蹕(内人從世婦有事于廟者命婦閽人蹕内)
(人則内竪蹕也)○王后之喪遷于宮中則前蹕(自北宮之中遷而朝于祖以在)
(内故亦内竪蹕出宮則閽人蹕矣)及葬執䙝噐以從遣車(遣去聲○䙝噐巾以振飾)
(盤&KR1250;以頮沭之類也喪車就道使内竪執而從之亦以其便于小事如生時也○&KR1250;音移頮月貴反)
九嬪(嬪之為言賓也言其德為王及后之所賓禮也鄭氏曰夫人于后猶三公之于王坐而論婦禮故無)
(官職)
世婦(秩比于大夫故大夫妻亦曰世婦)
女御宮女得以進御故以名官秩比于元士(已上三官原不具數有德者充之解見内宰六宮條下)
女祝四人奚八人(婦人習于祭祀之禮者在天文為尾宿之傳說星也)
女史八人奚十有六人(婦人賢而知詩書禮義者)
九嬪掌婦學之灋以教九御婦德婦言婦容婦功各帥
其屬而以時御叙于王所○凡祭祀贊玉齍贊后薦徹
豆籩若有賓客則從后大喪帥叙哭者亦如之(齍音咨)
世婦掌祭祀賓客喪紀之事帥女宮而濯摡為齍盛及
祭之日涖陳女宮之具凡内羞之物○掌弔臨于卿大
夫之喪(摡音盖)
女御掌御叙于王之燕寢○以歲時獻功事○凡祭祀
贊世婦大喪掌沐浴后之喪持翣○從世婦而弔于卿
大夫之喪(翣恤甲反)
(宮中之事凡四曰教學曰進御曰禮事曰攷工○所謂教學者一婦德非柔媚之謂也以順正為主二婦)
(言非便佞之謂也以和信為貴三婦容非冶容之謂也以無暴慢為善四婦功非文繡之謂也以絲枲為)
(事九嬪自其家時受阿保之教比入宮内宰人以隂禮教之習于四事世婦女御采于民間幼未知學故)
(九嬪掌其灋以教之則王内無不學之人矣記稱婦人未嫁三月教于公宮此灋諸侯之國亦莫不然也)
(○所謂進御者鄭氏謂羣妃御見之灋倣月紀朔後從微向著卑者宜先女御八十一人當九夕世婦二)
(十七人當三夕九嬪當一夕三夫人當一夕后當一夕十五日而徧朢後從著向微卑者宜後自后妃以)
(漸及于女御每以一嬪綂三世婦九女御自九九三九而屬之九嬪故曰九御九嬪云各帥其屬而以時)
(御叙于王謂日常執役事王俾無失禮也女御云掌御叙于王之燕寢明其得進御也曰王之燕寢王不)
(至后宫婦人往承君子耳以此灋觀之大較后之進御于王每月二夕三夫人每季人二夕九嬪世婦女)
(御約一歲之中每人均得三進御焉豈若後世掖庭多怨女終身不得見君王之面者哉○所謂禮事者)
(一祭祀后主薦玉齍薦徹豆籩九嬪贊之六宮之人主供齍盛内羞之物世婦帥之濯概涖陳其具皆女)
(御贊之也二賓客后有祼獻酬之禮九嬪皆從世婦于齍盛内羞之事皆如祭祀三喪紀大喪后主正外)
(内命婦服位及叙哭者九嬪皆從世婦于齍盛内羞之事亦如祭祀女御于大喪則掌沐浴在后則躳親)
(之王則男子抗衾女御盖掌其具而已后之喪特翣乃擁衛親身之事亦不使男子近之其卿大夫之喪)
(世婦掌其弔臨女御從之也○所謂攷工者典婦功凡授嬪婦功及秋獻功内宰教九御使各冇屬以作)
(二事正歲施其功事歲終佐后而授獻功者故女御以歲時獻其功事也)
女祝掌王后之内祭祀凡内禱祠之事(内祭祀六宮之中竈門戶中)
(水泉及先蠶先嗇高媒等出宮則有祓祭也禱疾病求瘳禱爾于上下神祗也祠報福也)○掌以時
招梗禬禳之事以除疾殃(梗音鯁禬音怪禳日羊反○招迎善祥若春招弭梗禦惡)
(氣若時儺及冬堂贈禬除灾害若祈水旱禳却變異若日月食鼔射凡此皆女祝掌之非以求福所以除疾病)
(殃禍)
(内祭祀禱祠其說有五凡物必有神若五杞蠶桑之類古人用之者則有祈有報一也鬼有所歸則不為)
(厲夫人而下無子者或后有厲祭古人必有以處此二也天地之氣有正和則有乖邪以時而迎其正和)
(禦其乖邪此亦理之所有三也水旱日月食雖皆天數然自古冇救却之理后與王一體同其休戚四也)
(天道福善禍淫故疾病之禱若曰遷善改過以祈神祐五也鬼神之事婦人信之尤酷聖人深識鬼神之)
(情狀因人情之所不能已制為正祀則彼淫祠不禁而止矣後世不知此一切禁絶此淫祀之所以紛紜)
(也)
女史掌王后之禮職○掌内治之貳以詔后治内政○
逆内宮○書内令○凡后之事以禮從
(后匹天王非行侔天地無以奉神靈之綂理萬物之宜故聖王立之史以佐之其職不隆且重歟禮職者)
(凡后于行大禮執事有常者若經所稱后祼獻脩齍立市蠶于北郊等職事禮儀女史掌之貴用其中也)
(内治者若内宰所掌版圖之法六宮之禮職北宮之禁令女史貳之詔后以時而班以時而省治其不法)
(以聽天下之内治也逆内宮者人情無稽則廢弛凡政事財用靡不鈎考而司其會計猶天官之司會也)
(書内令者后冇政令美惡直書以示勸戒此其專職也后冇事必在左右執禮以行因而獻可替否猶大)
(臣之以道事君不可則止也周人所以佐后者如此宜其克配君子以成内治歟按史之為官手持中而)
(不失者也故主記人君言動納之金匱為上者不得而與雖至暴如桀紂者亦無容其私人君設欲覽之)
(或有所更易為史者知冇灋而不知冇其身頭可斷而手不可易有死而已繼之者亦然所以謂之信史)
(春秋之時齊有大史之簡晉冇董狐之筆此意尚存盖自古相傳之灋也夫人君唯其言而莫予違后夫)
(人深居禁中尤易縱恣然而好善名惡惡名之心人孰無之故垂象于天有柱史女史各司其職先王灋)
(之故特設女史以婦人之賢且能者執彤管以待后猶王之左右史而兼掌夫禮職内治會計之事盖王)
(政繁故分掌于大史内史諸職后事簡故總一職而已)
典婦功中士二人下士四人府二人史四人工四人賈
四人徒二十人(主婦人絲枲功官之長工以脩治織作之器賈以奠定布帛之直)
典絲下士二人府二人史二人賈四人徒十有二人
典枲下士二人府二人史二人徒二十人(枲音徙)
典婦功掌婦式之灋(婦人所常執之業冇定式即敬姜所言其餘量物而粗細冇常灋計)
(日而多寡冇常數也)以授嬪婦及内人女工之事齎(嬪婦内之九嬪世婦外之)
(宮卿世婦也内人女御而下也女工民間女治絲枲于宮中者事齎絲枲之材也以婦功之式灋授外内命婦)
(及内人女工之物料絲以為帛枲以為布)凡授嬪婦功及秋獻功(隆冬寒沍非女工時)
(故秋獻功先授之功以齊其業然後受其獻功以責其成母使之間曠以生驕侈與内宰以婦職之灋教九御)
(以作二事互相成也)辨其苦良比其小大而賈之物書而揭之(賈音)
(稼揭音竭○苦良者凡絲枲布帛湏用其美善者惡則無用絲之美者出于自然天成故曰良凡麻枲人工倍)
(而苦則美省而逸則惡雖粗者調勻圓緊即人工加倍故麻枲謂之苦功亦猶良裘功裘之云皆其美善者非)
(苦較良為不美也小大者猶云粗細各有所適用如冕之三十升衰則至于四升祭服當極精巾冪帷幕當稍)
(疏也于獻功之時辨而受之絲帛欲其良枲布欲其苦比者分配之使精粗各自為類大抵適用有苦良小大)
(為美惡之異也于是每物使賈定貴賤之直并與其長短多寡之數書而揭于物之上則用時不忒内宰官尊)
(故比其小大與其粗良而賞罰之此則但辨而受之耳)以共王及后之用(凡冕服之組畫)
(及賜予于典婦功即共之)頒之于内府(其餘頒之于内府以内府受良賄存之以待用也)
典絲掌絲入而辨其物以其賈曷之掌其藏與其出○
以待興功之時頒絲于外内工皆以物授之凡上之賜
予亦如之○及獻功則受良功而藏之辨其物而書其
數○以待有司之政令上之賜予凡祭祀共黼畫組就
之物喪紀共其絲纊組文之物凡飾邦噐者受文織絲
組焉○歲終則各以其物會之(畫古畫字纊音曠)
典枲掌布緦縷紵之麻草之物(紵音主)○以待時頒功而
授齎○及獻功受苦功以其賈揭而藏之○以待時頒
頒衣服授之(時頒頒衣服衍一頒字盖上時頒授之齎以為功也下時頒授之布以為衣服也)
賜予亦如之○歲終則各以其物會之
(二官職掌雖有絲枲之殊然其大要不過有五人而受之也興工而頒之也獻功則受而藏之也用而出)
(之也歲終而會之也盖其時與事無不相同故其文多彼此互見合而觀之可也物謂絲有黃白粗細白)
(者宜為縑黃者宜染及粗細各有適用絲縷苧皆布名十五升布去其半曰緦七升半也白而細疏曰紵)
(麻謂蕡麻草謂苧檾焦葛之屬絲入若兖州厥貢漆絲青州厥篚檿絲及九職嬪婦所貢咸辨其物以其)
(賈揭之枲亦有所入若青州之岱畎絲枲荆州之枲絺綌掌葛所徵山農絺綌之材澤農之草貢皆當辨)
(其物而以賈揭之此入而受之之灋也○興功之時謂春和時也外工宮卿世婦等内工九嬪而下以物)
(受之縑帛授以素絲文繡授以采絲也上謂王及后以絲賜與人亦以其物典枲言時頒功即興功之時)
(云授齍者謂枲之材料即以物授之上之以枲賜予亦必以其物矣此興功而頒之之灋也○秋而獻功)
(典絲則受良功而藏之典枲則受苦功而藏之盖凡絲枲之或粗或細必欲其美善者絲以良為貴枲以)
(苦為貴于是辨其物使粗細各以類聚用各有所宜奠其良賤之價及其長短多寡之數書而揭于其物)
(即典婦功之比其小大物書而揭之此受而藏之之灋也○冇司之政令若司服内司服弁師追師屨人)
(冪人幕人車馬旗常與内外府之用布帛者以式灋于此典絲典枲而取之也上之賜予以布帛賜人也)
(時頒衣服若宮伯之以時頒其衣裘也祭祀喪紀之所共者盖以布帛製為冕服冠屨則彼職各共之唯)
(黼畫組就等完成之物不必復有裁製者則典絲典枲掌共之也黼若黼扆黼巾畫若畫布巾組就瑞玉)
(繅藉巾車纓就也喪紀共其絲者若裁縫之線縷共其纊者喪大紀屬纊也共其組文者士喪禮握手玄)
(纁著組繫也飾邦噐者茵席帷幄之屬司几筵冪人等所職也但于此受文織絲組而已几此絲之用為)
(廣故于典絲特詳時頒衣服則布縷為多故于典枲言之皆互文以相備此用而出之之灋也○歲終則)
(計其所入之數攷其所出之數毋使侵牟此會之之灋也)
(按四方之奢儉勤惰皆起于后宮后夫人者佐天子以理天下之内治正以其貴而勤富而儉有以率先)
(天下耳天文有扶筐星后妃親蠶之噐也織女星者宮嬪親織之象也咸列象于紫微垣故周禮特為典)
(婦功一職以司後宮工作之事此内治之所以脩舉而無怠荒之禍也敬姜冇云民勞則思思則善心生)
(逸則淫淫則忘善忘善則惡心生沃土之民不材淫也瘠土之民莫不嚮義勞也是故王后親織玄紞公)
(侯之夫人加之以紞綖卿之内子為大帶命婦成祭服列士之妻加之以朝服自庶士以下皆衣其夫社)
(而賦事蒸而獻功男女效績愆則有辟古之制也敬姜可謂知言矣抑周之先自昔相傳男勤于耕女勤)
(于織故以絲枲之事不特典婦功掌之而已九嬪教之内宰職之又佐后而賞罰之宜其女有餘布而財)
(不可勝用也及其衰也后宮休其蠶織民間則杼軸其空貢禹諫元帝曰故時齊三服官輸物不過十笥)
(方今齊三服官工作各數千人一歲費數鉅萬三工官費五十萬東西織室亦然夫一婦不織或受之寒)
(柰何民不困竆也即周之内治如此宜其永世也歟○笥恤志反)
内司服奄一人女御二人奚八人(主后宮裁䙜官之長)
縫人奄二人女御八人女工八十人奚三十人(主裁䙜之事)
染人下士二人府二人史二人徒二十人
(染人繫于此者嬪婦染練之事欲其精美故與典絲典枲等職聮事而屬之典婦功也其他染職屬于冬)
(官)
内司服掌王后之六服禕衣揄狄闕狄鞠衣展衣緣衣
素沙(禕音翬揄音摇鞠音菊展古文作檀哲兖反緣音彖○鄭氏曰后之服自翬衣至緣衣為六禕當作)
(翬揄當作摇狄當作翟翬翟皆雉名伊雒而南素質五色皆備成章曰翬江淮而南青質五色皆備成章曰摇)
(王后之服刻繒為之形而采畫之綴于衣以為文章禕衣色玄畫翬從王祭先王之服揄狄色青畫摇從王祭)
(先公之服闕狄色赤刻而不畫從王祭羣小祀之服鞠衣色黃告桑事之服展衣即記之䄠衣誠也色白朝王)
(及見賓客之服緣當作禒或作税色黑御于王之服亦以燕居男子上衣下裳異色婦人尚專一德無所兼故)
(衣裳同色王之祭服六常服三后之祭服唯三翟者以不與天地山川社稷之祭也)辨外内命婦
之服鞠衣展衣緣衣素沙(外内命婦受服者辨而命之已命者則辨其不中式者也)
(愚按六服之見于經傳者祭綂云夫人副禕立于東房玉藻王后禕衣夫人揄狄君命屈狄再命褘衣一)
(命禪衣士禒衣唯世婦命于奠繭其他則皆從男子)喪大記朝服君以卷
(夫人以闕狄月令三月薦鞠衣于上帝告桑事詩國風玼兮玼兮其之翟也瑳兮瑳兮其之展也雜記曰)
(夫人税衣揄狄喪大記曰士妻以褖衣其名之可見者如此而制則略無可攷以愚觀之天子之服九章)
(則后之服亦當有九等之章詩所謂象服是也所畫之象雖不可強為之說而其命數則有可言者以司)
(服之例推之上自上公九命其服九章至再命受服二章而止故此褘衣九命服也揄狄七命服也闕狄)
(五命服也鞠衣四命服也展衣三命服也緣衣再命服也素沙者即士昏禮之宵衣亦作綃衣沙宵綃古)
(字以聲相近而通用謂之素者猶素以為絢有質無文五色皆可非喪主素之謂上下之常服在六服之)
(外者也凡婦人從夫之爵上公夫人九命服禕衣盖唯二王之後與天子三公加命為二伯者得服之故)
(祭統謂副褘立于房也侯伯夫人七命服揄狄玉藻所謂夫人揄狄也子男夫人五命服闕狄喪大記所)
(謂夫人闕狄也盖禮記本雜記故三等之服錯見如此三公夫人八命天子之三夫人視之卿之内子六)
(命天子之九嬪視之是皆當有八章六章之服大夫之世婦四命天子之二十七世婦視之大國孤之婦)
(亦四命是皆當服鞠衣元士之妻三命天子之女御視之候國卿之内子亦三命&KR1098;當服展衣天子中士)
(之妻侯國大夫之婦小國卿之内子皆再命&KR1098;當服緣衣喪大記所謂士妻以緣衣也其曰薦鞠衣與詩)
(之展衣者皆上得以兼下云爾鄭氏所云狄之為翟展之為禪皆為有理揄摇字古文亦通用但褘之為)
(翬則無謂且以后之六服止畫雉之一章何以為九命之别王與諸侯之衮名同制異則后與夫人之褘)
(亦當冇辨後王議禮者當别取灋象九以為之等可也)
内司服圖
凡祭祀賓客共后之衣服(祭祀謂先王先公羣小祀高媒先蠶招挭禬禳也賓客諸)
(侯之䙮享女賓之禮見者后各有所應用之服)及九嬪世婦凡命婦共其衣服
(凡命婦謂三夫人而下至九御之受命者其衣服&KR1098;内司服共之以祭祀賓客當一新也然此皆指王宫言追)
(師稱外内命婦之首服則外命婦錫命之服亦内司服共之矣)共喪衰亦如之(衰清雷反古文)
(作褎)○后之喪共其衣服凡内具之物(鄭氏曰后喪所共衣服謂襲時十二)
(稱小斂十九稱大斂百二十稱内具之物謂絲帨線纊鞶袠之屬)
(掌王后與夫人而下之衣服及外内命婦衣服之制猶王之司服也不與王同屬于春官者凡后之事咸)
(屬天官也后之服用故女御掌之統之以奄者制出于宗伯禁令掌于内宰可以通于内外也)
縫人掌王宫之縫線之事以役女御以縫王及后之衣
服(王宮縫線之事上為王及后之衣服其餘凡内之縫事若世子三夫人而下之衣服及共命夫命婦之衣)
(服與喪褎棺飾皆是也女御者年尊有德而譱于縫事者主率女工八十人以成衣服此縫人聽役之以通内)
(外之令也)○喪縫棺飾焉(棺飾者既啟殯載飾以行有龍帷錦褚等象生時居于帷幕中其制)
(詳見喪大記)衣翣柳之材(翣形如方扇畫黼黻禮噐天子八翣諸侯六大夫四以蔽棺者柳柳)
(車也二者之材必先以綵繒纏衣其木乃以張飾○翣恤甲反)○掌凡内之縫事
(凡針黹之事必女子為善以其心細密而精專也女御王之御妻善于裁制者女工民間女之暁縫事者)
(其次為奚以執役使統之以奄二人者凡衣服當随人身以為變通至尊衣服不可使女工度量且有布)
(帛衣服内外出入之政令于奄為宜也○黹哲禮反)
染人掌染絲帛凡染春暴練夏纁玄秋染夏冬獻功(暴音)
(㒒○鄭氏曰暴練者練其素而暴之春時陽氣燥逹宜于暴練今吳人漂縷者亦以清明為及時㡛氏練絲帛)
(皆晝暴諸日夜宿諸水也玄纁者天地之色以為祭服后染當及盛夏熱潤時鍾氏以朱湛丹秫三月而識之)
(是也染夏者染五色也謂之夏者禹貢羽&KR0908;夏狄其類有六曰翬曰摇曰曰甾曰希曰蹲其毛羽五色皆備)
(成章染者擬以為淺深之度秋凉乃大染至冬功成&KR1098;獻之○音夀)掌凡染事(布緦縷紵之物)
追師下士二人府二人史二人工二人徒四人(追音堆)
追師掌王后之首服為副編次追衡筓
(按詩副筓六珈祭統云夫人副禕立于東房少牢禮云主婦髲髢衣移袂士昏禮云女次純衣特牲禮云)
(主婦纚筓宵衣左傳云衡紞綋綖又詩云鬒髮如雲不屑髢也玉之瑱也象之揥也婦人之首服見于經)
(傳者如此而已夫副以配褘衣是為首飾之上次以配純衣純衣即緣衣是為首飾之下編不知所配愚)
(觀夫衣之序展先于緣首服之序編先于次展衣者朝衣也其袂哆少牢之移袂蓋哆字之誤即展衣也)
(夫以髲髢配展衣則編即髲髢而為首服之中也然衣有褘衣榆狄闕狄而首服止于副者猶王以一冕)
(而兼五服也王后之首服副而諸侯夫人亦以是者其制雖同而所飾之數則有等威之異詩六珈之謂)
(亦猶冕之旒自九至二也追亦首服盖以纚作䯻如堆故以為名士冠禮所謂纚長六尺以韜髮是也宵)
(衣或作綃衣盖即素沙在命服之外凡婦人皆可服之者如王之弁服也衡之為言横也與夫左傳之紞)
(詩之瑱盖横于副之上其兩旁繫之以紞懸瑱而垂于耳以蔽聰也筓所以固髮凡婦人皆有之亦謂之)
(揥或以玉詩所謂玉筓或以象儀禮所謂象筓詩言象揥也其名之可言者如此而其制則别無可攷鄭)
(氏云副之言覆于聲近似但副解為覆字義不通又云次者次第髮長短為之亦以意度之而已唯夫髲)
(髢者觀詩云鬒髮如雲不屑髢也知其以髮為之則編為編髮無疑也凡若此類姑當闕之天王議禮自)
(當有通明博古之士取諸灋象而為之耳○珈音嘉褘音翬髲髢音避弟瑱音殿揥昌制反哆昌者反)
(又按禮男子冠而婦人筓今以王后之首服不過如此然則珍寳盈頭不幾于冶容誨淫乎且以九章之)
(所畫與夫尊彝之所鑄觀之則見夫聖人遠取諸物皆人之所易見而有至理存焉後世婦人衣服首飾)
(率憑織作金工鬪巧争妍無所不至皆當為之限制而禁絶之可也)
為九嬪及外内命婦之首服以待祭祀賓客喪紀(祭祀賓客)
(九嬪等當新其首服皆追師為之外内命婦亦為之者盖必錫之而後得服也)共筓絰亦如之
(筓絰者筓而加絰也儀禮喪服傳有吉筓惡筓惡筓者箭筓也有首或以髽或以布總吉筓者象筓也折其首)
(布總服之重輕以是為差)
(男子之冠曰委皃委者禾收于田間之稱言在人上如委也殷曰章甫爾雅山正平曰章甫者大也美也)
(言其服之而平正美大也夏曰牟追牟承黍稷噐一作毋聲相同也追當作堆言其在首如牟之堆也故)
(婦人之首服亦謂之追夫追非冠之上而以之命官者以其常服亦猶弁師不以冕而以弁稱也)
屨人下士二人府一人史一人工八人徒四人
屨人掌王及后之服屨為赤舄黑舄赤繶黃繶青句素
屨葛屨(句音居據儀禮當作絇繶音億○鄭氏云重底曰舄單底曰屨盖據當時言之未知是否繶者)
(舄屨之合縫處别用異色絢夾縫之以為界絇着于舄屨之頭以為行戒純緣屨之口以為固儀禮所謂純博)
(寸也凡絇繶純同一色鄭氏謂凡舄之飾如繢謂六色相對而設屨之飾如綉謂五色相次而設然觀爵弁纁)
(屨黑絇繶純亦是相對則知舄屨之飾或如繢之次或如綉之次盖亦不拘但不可雜耳服屨者吉服之屨也)
(素屨者素服之屨凶喪去飾之用也已上王及后之屨皆屨人為之下文功屨者功裘所用盖即皮屨也散屨)
(者常時所服不在等者王及后言葛屨則知有功屨命夫命婦言命屨則知有命舄言功屨則知有葛屨矣)
○辨外内命夫命婦之命屨功屨散屨(詩錫韓侯以赤舄則凡外内命)
(夫命婦自畿外上公王朝三公及其夫人而下以至于諸侯卿大夫及其世婦皆王及后錫之内命婦自三夫)
(人而下以至御妻皆后錫之五命而上為命舄四命而下為命屨已上舄屨&KR1098;屨人辨而為之)○凡四
時之祭祀以宜服之(四時祭祀各有所宜夏葛冬皮與夫春青夏赤之類王則共于節服)
(氏后則共于内司服)
(舄屨之見于經傳者詩稱周公曰赤舄几几又云王錫韓侯玄衮赤舄士冠禮玄冠黑屨青絇繶純素積)
(白屨以魁拊之緇絇繶純爵弁纁屨黑絇繶純純博寸夏葛屨冬皮屨不屨繐屨唯此數語而已先儒所)
(言王及后與命夫命婦之舄屨多缺誤愚觀月令天子于四時服色不同則舄屨&KR1098;當有五色之不同是)
(故王之五冕皆玄冕其服皆玄衣纁裳則其下皆赤舄黑絇繶純至于祀五帝與王居明堂則其衣各倣)
(其方之色故衣青衣則白裳白舄而其飾為青衣赤衣則黑裳黑舄而其飾為赤衣白與黑反之后備服)
(如王亦當有五等之舄又天子爵弁纁屨綦弁黑屨素積白屨王后展衣白屨緣衣黑屨此所言舄止于)
(赤黑繶唯赤黃絇唯青而又不言純舊說以為互見不應如此之太略愚以為缺文耳不可為據制禮者)
(當通其意而為之可也)
(按人受天地之中以生故萬物之中獨肖天地具體而微是故聖人為之服飾皆灋天地為之冕弁者天)
(之覆也屨舄者地之載也腰已上屬天故衣冠同色腰已下屬地故裳屨同色又有與冠同色者取天運)
(地下之意且足者人之所由以行者也善惡吉凶靡不由之聖人因屨以示戒焉夫屨雖小物而所繫之)
(重如此故特設官以掌之男女首服造灋異制故弁師追師分職能不可兼也男女屨舄造灋不殊非若)
(後世婦人之鞋以刺綉與男子異故以一官兼之此亦事勢自然舊以為冠尊而分屨卑而合說禮者求)
(之過而失之類如此)
夏采下士四人史一人徒四人
(夏大也采取也以其招取之廣遠故以名官猶廣求遠招之云也此官主死中求生忠孝至情非不祥也)
(故屬天官之終)
夏采掌大喪以冕服復于大祖以乘車建綏復于四郊
(精氣妙合為生魂游魄降為死故人之死也大抵以其魂之升耳自古盖有死而復生者以其魂之復也)
(此復之禮所由始歟禮曰哭先復謂氣絶而哭哭而復所以盡人子徬徨以求之之心也復而不蘇而後)
(死事始矣凡魂之下必自體魄漸離而上也故升屋而號復于庫門焉祖廟者平日致嚴之地心神所在)
(又人本乎祖自明而幽也故復于廟及寢焉天子運量至廣魂或至于祀天地致日月迎四時之所又人)
(本乎天自近而遠也故復于四郊焉夏采者天官因事而設專綂復之禮故復于大祖之廟及四郊祭㒒)
(者平日掌祭祀故復于小廟高祖已下四親廟也隷㒒者平日掌五寢之掃除故復于小寢大寢冕服車)
(旗皆平日體魄之所依庶幾其魂因此而反冕服不出郊故止于廟而以乘車建綏復于四郊祭㒒隷㒒)
(不言以冕服當與夏采復于大廟同升屋及庫門復之最先不見于經者其掌于冬官之屬歟)
周禮傳卷一下
