融堂書解目錄書類
卷一
虞書(堯典)(舜典)
卷二
虞書(大禹謨)(臯陶謨)(益稷)
卷三
夏書(禹貢)
卷四
夏書(甘誓)(五子之歌)(胤征)
卷五
商書(湯誓)(仲虺之誥)(伊訓)
卷六
商書(太甲上)(太甲中)(太甲下)(咸有一德)
卷七
商書(盤庚上)(盤庚中)(盤庚下)
卷八
商書(說命上黎說命中西伯戡微子)(說命下)(高宗肜日)
卷九
周書(泰誓上成)(泰誓中)(泰誓下)(牧誓)(武)
卷十
周書(洪範)
卷十一
周書(旅獒)(金縢)(大誥)
卷十二
周書(微子之命)(康誥)
卷十三
周書(酒誥)(梓材)(召誥)
卷十四
周書(洛誥)
卷十五
周書(多士)(無逸)(君奭)
卷十六
周書(蔡仲之命)(多方)
卷十七
周書(立政)(周官)
卷十八
周書(君陳)(顧命)(康王之誥)
卷十九
周書(畢命)(君牙)(冏命)
卷二十
周書(呂刑)(文侯之命)(費誓)(泰誓)
(臣)等謹案融堂書解二十卷宋錢時撰時字
子是淳安人受學於楊簡熙寕中以丞相喬
行簡薦授秘閣校勘遷史館檢閱所著惟兩
漢筆記尚存於世而此書向尠傳本故黃震
日鈔明胡廣等書經大全俱未徵引其說朱
彝尊經義考亦云未見今據永樂大典中散
見各韻者依經文前後次第裒綴編輯中惟
伊訓梓材泰誓三篇全佚說命呂刑亦間有
闕文餘皆篇帙完善時之意主於表章書序
每篇之首皆條其大指其逸書之序則參考
史記核其時事以釋篇題復采經典釋文史
記集解史記索隠所引馬融鄭康成諸說引
伸其義其旁搜遠紹之意亦可謂勤且篤矣
唐人解經多墨守注疏宋儒始好出新說每
不免於穿鑿支離時所解如羲和曠職則本
諸蘇軾康叔封衛在成王時則仍用孔安國
傳康王之誥則兼采張九成書說信能擇善
而從不專主一家之學者至以泰誓為告西
岐師旅牧誓為告遠方諸侯自抒心得未嘗
依傍前人又謂武成本無脱簡中述武王告
師之辭後為史臣紀事之體康誥首節以周
公初基定為未營洛邑封康叔以撫頑民不
當移置於洛誥尤為卓然有見不惑於同時
諸儒之曲說其取材博而精其樹義新而確
蓋宋人經解中僅見之書也葉盛水東日記
載嘉熙二年知嚴州萬一薦凖尚書省劄取
進時所著書奏狀一通首列尚書演義三十
册而永樂大典所載實名融堂書解疑為晚
年删削更定之本今從永樂大典所稱書名
題之而仍以原劄狀二通錄冠於前又經義
考作八卷未知何據今考定篇第釐為二十
卷詮次如左乾隆四十五年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
宋進書原劄狀
特進左丞相兼樞密使肅國公喬行簡劄子臣輙有奏
陳仰干天聽臣昨任國子司業日於延見諸生之次聞
嚴州布衣錢時山居讀書理學淹貫嘗從故寳謨閣學
士楊簡遊蓋其深所推許今寳章閣待制袁甫昨任徽
州與故太府丞鄭之悌守嚴州日皆嘗一再禮聘莅講
郡庠遠近士子翕然雲集已而得其講篇其於辨析義
理參錯事物發明疑難有以起人臣是時心已屬之其
後知紹興府汪綱亦嘗延講至郡臣始屬綱求其所著
之書有論語孝經中庸大學四書管見及尚書啓蒙詩
學管見周易釋傳兩漢筆記國朝編年等作益信其學
之有所本其作兩漢筆記類皆痛漢氏襲秦之弊而尤
反覆致意於後世所以不敢望三代之治又見其學之
為有用臣遂因綱以延其来與之相見而欵扣之見其
氣負才識尤通世務自田里之休戚利病當世之是非
得失莫不詳䆒而熟知之靖康間其大父觷值睦寇陸
梁金人入浙糾率捍禦幾著竒功朝廷嘗為之立廟封
爵而時亦人物魁岸慷慨激昂有乃祖風不但通詩書
守陳言而已每念此亦竒士而不使得為世用私竊惜
之比者伏讀國史至真宗皇帝於禁中壁間見穆修所
作詩句深切歎賞即問侍臣曰有文如此公卿何以不
薦則士之遺逸者固大臣之所當言亦聖主之所樂聞
也時嘗詣漕司文解比歲已該永免而場屋竟不足以
得之其志方將玩聖經以自隠儻今不加收用使之終
老山林則國家有遺而不舉之才大臣有知而不薦之
咎矣臣愚欲望聖慈且與錢時特補廸功郎畀以秘閣
校勘仍乞下時本貫嚴州取所著書繕寫繳進上備乙
覧如其果有可采則乞次第錄用庶以䆒其所藴有補
斯世伏候勑旨五月十日三省同奉聖旨依
朝散大夫權知嚴州軍州兼管内勸農事臣萬一薦凖
尚書省劄備特進左丞相劄子奏陳嚴州布衣錢時山
居讀書理學淹貫特補廸功郎畀以秘閣校勘行下嚴
州取所著書繕寫繳進上備御覽三省同奉聖旨依劄
付嚴州臣除已恭禀繕寫錢時所著述書計一百册開
具數目如後須至上進者
家塾尚書演義三十册
學詩管見三十册
周易釋傳二十册
四書管見八册
兩漢筆記一十二册
一右件書一百册用黃綾背褙黃羅絹裏夾複五條象
牙牌五面紅茸絛繋綵畫木匣五隻盛貯鍍金鐵鎖並
全謹具狀上進以聞謹進嘉熙二年九月日朝散大夫
權知嚴州軍州兼管内勸農事萬一薦上進
