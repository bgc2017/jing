欽定四庫全書
苑洛志樂卷十五
明韓邦奇撰
瑟譜
黄鐘宫聲去太簇商聲一寸去接聲大吕六分三釐
去林鐘應聲三寸瑟黄鐘折馬後即大吕不必下一
絃也一絃當二聲則二十五絃足矣
五聲起調俱於宫聲起如用羽聲起上虚三聲亦必
自宫而推起至羽絃安其聲
邊行一二三四等數絃律之序下一二三四等數入
奏序周樂若順行瑟必用五十絃姑洗以上通不用
鐘磬須用三十六笙亦須三十六管如古蜀笙凡古
樂器多寡不一皆有由也變徴在瑟倡聲則折角回
宫仍在徵
古樂器必用三十六其聲始盡後世止用黄鐘五聲
往來成曲非不盈耳如十二律之變何止三絃子止
用三絃其簡至矣葢漢唐以下樂皆興於在官但得
盈耳了事足矣間有一二在野居下之人又不能自
達宫商起者回宫在調外徴角羽起者回宫再調内
順者宫起全逆者宫起半
周樂既用羽之羽便當用起調首律之聲為宫若用
次律起宫聲則固次律為調也乃宫之羽非羽之羽
也如應鐘為調其羽為夷則用半夷則羽之羽為仲
吕用半之半至大吕則無聲可用以此知世傳周樂
非古也
起聲不一者示變也惟取其和而已孫子曰五聲之
變至不可窮也臨用則必取其一以諧八音不可雜
用正聲既正而應聲惟取其和而已難以拘其位也
如黄鐘在一絃而林鐘之應在十三絃也蓋林鐘之
位本在八絃全半倡應則用全律位
瑟絃與琴絃不同琴絃一定而不可移商絃不可作
徴絃瑟之商絃作徴絃可也作宫絃亦可也惟視馬
之逺近折馬後則下一聲
凡起聲首律半次律全還以次律本絃起聲
周樂起羽故宫聲不及若大吕則黄鐘調中七聲畢
則用大吕之正
體俱足無少無多亦自然也此譜止十二而不
用之一絃在外
苑洛志樂巻十五
