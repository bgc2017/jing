大廣益㑹玉篇卷第一(凡八部)
︻一部第一(凡八字)
一(於逸切說文曰惟初太始道立於一造分天地化成萬物道徳經云昔之得一者天得一以清地得一以寜神得一以靈谷得一以)
(盈萬物得一以生侯王得一以爲天下正王弼曰一者數之始也物之極也又同也少也初也或作壹)弌(古文)
天(他前切說文曰天顚也至髙無上从一大爾雅曰春爲蒼天夏爲昊天秋爲旻天冬爲上天詩傳曰尊而君之則稱皇天元氣廣大)
(則稱昊天仁覆閔下則稱旻天自上降監則稱上天據逺視之蒼蒼然則稱蒼天吕氏春秋云天有九野東方蒼東南方陽南方炎西南方朱)
(西方顥西北方幽北方玄東北方變中央鈞太玄經曰九天一爲中二爲羡三爲從四爲更五爲脺六爲廓七爲減八爲沈九爲成釋名曰天)
(豫司兖冀以舌腹言之天顯也在上髙顯也青徐以舌頭言之天坦也坦然髙而逺也)&KR4241;(古文)&KR1337;(古文)
元(五袁切說文曰元始也易曰元者善之長也春秋傳曰狄人歸其元元首也韓詩曰元長也公羊傳曰元年春者何君之始年也何)
(休云變一言元元者氣也左氏傳注曰凡人君即位欲其體元以居正故不言一年一月也漢書曰勸元元師古曰元元善意)
丕(普邳切虞書曰嘉乃丕績孔安國曰丕大也或作㔻)吏(力致切說文曰治人者也夏書曰天吏逸徳烈于猛火周禮八則三曰廢置以)
(馭其吏左傳王使委於三吏杜預曰三吏三公也記曰五官之長曰伯其擯於天子也曰天子之吏竹瓦切)
︻上部第二(凡九字)上(市讓切說文曰髙也又居也易曰本乎天者親上虞書曰正月上日孔安國曰)
(上日朔日也老子曰太上下知有之王弼曰太上大人也漢書云望於太上如淳曰太上猶天子也又市掌切登也升也)丄(古文)
帝(丁計切說文云諦也王天下之號也爾雅君也白虎通德合天者稱帝商書惟皇上帝孔曰上帝天帝也周禮兆五帝於四郊鄭玄曰五)
(帝蒼日靈威仰太昊食焉赤日赤熛怒炎帝食焉黃日含樞紐黃帝食焉白日白招拒少昊食焉黒日叶光紀顓頊食焉古文)
旁(歩郎切旁猶側也邊也非一方也說文作㫄溥也)雱(籕文古文古文)
下(何雅切易曰化成天下下者對上之稱也說文曰底也詩云下武維周箋云下猶後也禮記曰揖讓而升下而飲鄭玄曰下降也杜)
(預注左傳云下猶賤也爾雅曰下落也又何稼切行下也易曰以貴下賤是也)
︻示部第三(凡一百四十五字)示(時至切說文天垂象見吉凶所以示人易夫乾確然示人易矣夫坤隤然示人)
(簡矣示者語也以事吿人曰示古文)神(市人切神祗說文天神引岀萬物者也夏書乃聖乃神孔安國云聖無所不通)
(神妙無方易隂陽不測之謂神王弼云神也者變化之極大戴禮云陽之精氣曰神隂之精氣曰靈爾雅云神重也治也愼也廣雅云神弘也)
祇(巨支切地之神也易曰無祇悔注云大也周禮作示)祕(悲冀切說文神也廣雅曰勞也密也藏也)祖(子古切父之父也始也道祭也)
禷(力季切祭也爾雅曰是禷是禡師祭也或作)祭(子滯切薦也祭祀又側界切周大夫邑名)祠(似司切公羊傳春祭曰祠祠者食也)
䄛(力侯切飲食祭也冀州八月楚俗二月亦作膢)䄍(仕駕切報祭也古之臘曰䄍亦作蜡)祜(胡古切詩云受天之祜箋云祐福也)
禊(胡契切史記漢武禊霸上注三月上巳臨水祓除也)祾(力矜力登二切祭名神靈之威福也)䄟(昌芮切數祭也重祭也又此芮切)
祲(子鴆切周禮眡祲注隂陽氣相侵左傳見赤黑之祲杜預曰妖氣也)齋(側皆切易聖人以此齋戒注洗心曰齋又敬也籕文)
䃾(必利切說文以豚祠司命)祐(于救切助也易曰自天祐之吉無不利或作佑)祀(徐里切周書八政三曰祀爾雅云祭也又年也)禩(同上)
禔(之移切福也安也又音)祅(於驕切天反時爲灾地反物爲祅說文作䄏)禋(於神切敬也說文絜祀也一曰精意以享爲禋同上)
祈(巨衣切禱也報也吿也音亦祭之明日又祭殷曰肜周曰亦作繹)祡(仕佳切燒祡樊燎祭天神亦作柴又祭天燔柴古文)
(除霤切祝又力救切)禲(音厲無後鬼也鬼有所歸及不爲禲)&KR2358;(布庚切祭說文門内祭先祖所以徬徨亦作)祊(同上)
禱(丁老切請也謝也求福也籕文古文)禎(音貞吉祥也)礿(餘灼切夏祭曰礿)禴(同上)
祥(似羊切妖怪也福也善也)禘(徒計切大祭也諦也)祫(何夾切合祭也)禨(居衣切祥也)祺(巨基切吉也又徴祥也)禥(籕文)
祰(口老公篤二切禱也吿祭)禛(之仁切以眞受福也)禧(許其切福也古穴切不祥也)禰(年禮切父廟也同上)
福(方伏切禄命也祐也)禄(音鹿賞賜也福禄也)祉(丑里切福也)䄜(力之切福祥也)禮(力底切體也理也)礼(古文)
禪(市戰切祭名巿然切静也)禜(音詠風雨不時祭名)禠(息離切福也)祘(蘇換切明視也)社(市者切土地神主也古文)
禦(魚舉切禁也又當也)䄆(胡括切祀也又法也於栁切福也匹角切乆視也)祧(他幺切逺廟也古文)
禡(莫駕切師祭又馬上祭)禳(而羊切郤變異也)䃽(質夷切福也私吕切祭具也)禍(胡果切害也神不福也同上)
祳(時忍切祭社生肉又爼實)禕(於冝切羙皃又歎辝)祹(徒勞切福也)禂(丁道切馬祭也)祟(思遂切神禍也籕文)
禓(與章書羊二切道祭強鬼)祴(古來切祴夏樂章名)禑(音福也)禖(莫回切求子祭)禬(胡外古外二切除災害也㑹福祭也)
祤(于矩切祋祤縣名又音詡)祗(諸時切敬也俗作祗音福也昨坦切祭也)禁(記鴆切止也錮也又記林切)
(息淺切狄田祭也與獮同)祏(殊亦切廟主石室也所交切祐也古典切祗也)祓(孚物切除災求福也又方吠切福也)
礽(而陵切福也就也亦作仍)祪(居毁切毁廟之祖也丑歷切福也)祽(子内切祭名莫伯切神也)䃿(方無切祭䟽也)
禗(息兹切不安也欲去意也)祼(古換切祼鬯吿神也)䄂(恥霤切古文)祝(之六切祭詞也所冝切祭名)禯(尼龍切厚祭也)
祣(力煑切祭名論語作旅)祔(扶付切視也合葬也)祙(音媚即鬼魅也)䄐(丘倦切祀也)禟(徒郎切祐也去言切祭也)
禉(以乆以州二切燎祡祭天)祚(才故切禄也保也)䄄(音因成就也於琰切禳也)禭(詞類切祭名)祌(音仲神也)
&KR3274;(側慮切祝也亦作詛)祱(始銳切博雅云祭也)䄉(音俄盛皃或作娥市救切乆年也符容切神名)䄚(才召切豕祭也)
禫(徒感切除服祭名也)祩(之俞切呪詛又音注力大切墮壞也力弔切與同)祅(阿憐切胡神也)祻(音固祭也)
䄌(竹芮切祭名亦作醊)䄃(於畺切禍也古文殃)䄎(乞喜切好皃)䄁(翌制切祭也)&KR3113;(音弗除殃祭也)禚(之若切齊地名)
(子誚切祭名或作醮欣居切耗鬼與同)䄅(居倦切祭名本作飬)䄓(户光切䄘䄓祭也)䄝(丑江切祭壇不毁也音畢竈上祭也)
︻二部第四(凡十四字)二(而至切說文曰地之數也易曰天一地二)弍(古文)亖(古文四)
(思縁切求也今宣从亘)恒(何登切常也易曰恒乆也同上古文)亝(祖兮切古文齊音圍)
亟(居力切疾也丘致切数也)凡(扶嚴切凡計数也又非一也說文最括也廣雅輕也皆也)竺(丁沃切厚也又音竹弋之切陽氣也力持切古文老)
︻三部第五(凡二字)三(思甘切說文天地人道老子道生二生二二生三三生万物)弎(古文)
︻王部第六(凡五字)王(禹方切說文云天下所歸往董仲舒曰古之造文三畫而運其中謂之王三者)
(天地人而參通之者王也孔子曰一貫三爲王古文)閏(如舜切閏餘也餘分之月三年一閏五歳再閏十九年七閏爲一章)
皇(胡光切大也匡也君也論語曰皇皇后帝注謂大天帝也儀禮賔入門皇自莊盛也古文)
︻玉部第七(凡二百七十七字)玉(魚録切記曰君子比德於玉焉温潤而澤仁也縝宻以粟知也廉而不劌義也垂之如隊)
(禮也叩之其声清越而長其終詘然樂也瑕不揜堬瑜不揜瑕忠也孚筠旁逹信也氣如白虹天也精神見于山川地也圭璋特逹徳也古文)
玉(欣救思六二切玉工亦姓)璙(力弔力小二切玉名)瓘(古喚切玉名)璥(居影切玉名)琠(它典切玉名古文)
璇(似宣切美石次玉亦作琁)瑾(竒鎮切瑾瑜美玉也)玘(去里切玉名)瓕(弭規切玉名奴刀切玉名郎敵切玉名)
瓄(徒木切史崐山出瓄玉)璵(弋居切璵璠美玉皃)璐(力故切美玉也力才切玉屬)珦(虚亮切玉名)㻝(力逹切玉名)
珵(除荆切美玉也埋六寸光自輝)璠(方袁房袁二切美玉)琳(力金切玉名)㻒(竒隕切齊玉也)瑅(大兮切玉名)瑭(徒郎切玉也)
珙(居容居勇二切大璧也)玒(古邦古紅二切玉名)㻽(似睡切玉名)琛(敕今切琛寳也)瑗(爲眷切玉名)璜(胡光切半璧也)
瓃(力追切玉器也又力回切)瓊(渠營切赤玉也)璚(同上)瓗(同上又音畦又羊水切美玉皃)琁(同上又徐宣切)
瑜(弋朱切瑜玉不揜瑕玉中美也記丗子佩瑜玉)琬(於逺切琬珪也)&KR0722;(巨基切飾弁也)璂(同上見說文)琪(巨基切玉属)
瑁(莫到切珪長四寸天子執之又莫對切瑇瑁也)㺺(古文)瑇(徒戴切瑇瑁或作玳)璬(公了切玉佩也)珤(古文寳字)
琮(才宗切琮玉八角象地說文瑞玉八寸似車缸)琚(紀余切玉也)璩(其於切玉名市六切玉器也)璹(同上)
環(下関切繞也又玉環尓雅肉好若一謂之環)&KR3496;(莫骨切玉名)㻆(胡犬切玉皃力髙切玉名)玼(且禮切王色鮮)
理(力紀切治玉也正也事也道也從也治獄官也)瑝(胡光切玉聲)瑣(思果切玉聲)璅(子道切石次玉)璡(子鄰切石似玉)
瓉(才但才旦二切珪頭爲器可挹鬯灌礼記云瓉形如槃容五升)璁(倉公切石似玉胡到切石似玉胡戛切石似玉)㻨(烏灌切石似玉)
瑩(烏定爲名二切玉色詩充耳琇瑩傳曰石之次玉又於坰切)&KR0645;(思恊切石似玉)玽(音狗石似玉)琂(語鞬切石似玉)璶(疾刄切石似玉)
碧(彼㦸切山海經啇山下多青碧郭璞云亦玉類說文石清美者)琟(弋佳切石似玉)㺨(息咨切石似玉)瑂(明丕切石似玉)璒(得滕切石似玉)
靈(力經切以玉事神與靈同大戴禮隂氣爲靈靈祐也)玗(有俱切玉屬)珣(思旬切玉屬)琨(古䰟切石美者)瑻(說文同上)
(居逸切埤蒼云垂地名出美玉春秋作棘)瑎(户皆切黒玉)瓐(力胡切碧玉)璑(武俱切三采玉)㻾(於龍切玉器)
瓏(力恭切禱旱龍文玉又音籠珍瓏謂玉聲也)璄(於景切玉光采)璟(同上又俱永切)&KR3375;(力徳切玉名)玏(同上)
瑒(雉杏切珪尺二寸有瓉瓉以祀天地又音暢)玹(胡㳙切玉色)珫(齒融切珫耳也)瑔(絶縁切具名)璔(則僧切玉皃)
瑋(禹鬼切以貴切埤蒼云瑰瑋珍琦或作偉)玢(方貧切玉名)㻌(他胡切美玉封古切玉器)璝(古回切玉也)
璧(俾亦切瑞玉圜以象天也)璿(似縁切書璿㙨美玉籕文古文)珮(歩軰切玉佩本作佩或从玉)
琥(呼古切瑞玉發兵爲虎文)琰(弋冉切璧上起美色)球(巨周切玉磬也)璆(竒樛切美玉也)瑬(力牛切垂王也冕飾亦作鏐美金)
琡(齒育切璋大八寸曰琡)璋(之陽切半玤也明也)珪(古攜切古圭字)珹(時盈切玉名)珕(力智力許二切佩刀飾蜃属)
瑞(市惴切信節諸侯之珪)玠(音界珪長尺二寸也古回切與傀同大也億魚切玉名)玟(莫柸切火齊珠又石之美者)
玦(居穴切玉佩如環缺不連)瓛(胡官切公執瓛珪)珿(𥘉六切寸也齊也)琿(户昆切玉名)瑌(如兖切美石白者如氷半有赤色)
珩(下庚切佩玉以節行歩也)珽(它鼎切大圭長三尺)珻(莫杯切玉名)瑫(它牢切玉名)璣(渠氣居沂二切說文珠不圎者也)
玩(五貫切戲也弄也或作貦)瑱(它見切以玉充石)珥(仁志切珠在耳)璼(盧談切玉名)琲(蒲漑蒲愷二切珠五百枚也亦作蜚)
珍(張陳切宝也貴也重也)珎(同上俗)珒(子新切玉名古文珒)珊(思安切珊瑚色赤生於海亦生於山)
琖(仄簡切玉爵亦作盞&KR0678;)琫(布孔切佩刀下飾也)珌(卑宻切佩刀上飾古文)珂(丘何切石次玉亦碼碯白如雪者一云螺属)
珈(古遐切笄飾之最盛者)璏(雉例切劒鼻又音衞)㺲(女乆切印鼻本作鈕)珖(古方切珖琯也思律切珂老鵰入海所化)
璲(徐醉切玉璲以玉爲佩)璫(多郎切穿耳施珠也)玸(縛無切玉名)珆(土來切玉名)璯(苦話切晉陽秋有呉興錢璯乱)
琩(尺羊切琩玩蛮夷充耳)瑑(持轉切珪有折鄂也)瓔(於盈切瓔琅石似玉亡凡切玉也奴倒切俗以馬碯作)
玷(丁占切缺也或作)瑵(壯巧切車蓋玉瑵也)瑶(余招切瓊玉之美者)玵(五甘切美玉也)㺩(踈逸切玉器也又巨幼切)
瑹(式余切美玉瑹班並笏也)璪(作道切玉飾如水藻余制切石之似玉者)瑺(時羊切玉也)珷(亡甫切石似玉與碔同)
琱(多么切治玉也又石似玉)瑚(河孤切瑚璉或作)璉(力展切瑚璉或作槤)㻓(阻由切玉名)琭(力木切老子云琭琭如玉)
瑳(且我切玉鮮白又七河切)琦(渠箕切瑰瑋珍琦)珠(之俞切蚌之隂精)瓅(力的切玓瓅)瑰(古回切玫瑰一曰珠圜又音回)瓌(同上)
璱(所乙切玉華相帶如琴弦)琗(廣蒼同上)珧(於柖切蜃珧蚌属)瑡(色切玉名)玭(蒲蠲蒲賔二切珠也書作蠙)琕(同上)
琯(古蒲切西王母献舜白琯)璺(亡奮切器破而未離)玓(典歷切玓瓅明珠色)璃(力支切瑠璃音留璧也石之有光亦作)瑠(同上)
&KR1729;(力質切玉英華羅列秩秩)瑮(同上)玻(普波切玻瓈玉)瓈(力堤切上同)瑴(古岳切杜預曰雙玉曰瑴亦作與)
珇(作土切美也琮玉之琢也)璽(思比切天子諸侯印昱朱切石似玉)璾(節而切石似玉)璗(徙黨切尓雅黄金謂之盪郭璞云金别名)
瑛(於京切水精謂之玉瑛)璞(普角切玉未治者)琢(陟角切治玉也)玶(皮明切玉名余周余九二切說文遺玉也)
玤(布孔歩講二切石之次玉)璊(莫昆切玉䞓色也)玧(同上又以蠢切)㺭(借里切玉名)琙(于洫切漢記玄莵太守公孫域)
(異之切石次玉又五色石)琤(楚耕切玉声或作錚)瓖(息將切馬上飾)珘(之由切玉也)珝(吁羽切呉志薛琮字珝)
珢(居恨魚巾二切石次玉也)瑕(胡加切過也玉病也)瑲(且楊切說文玉声)璮(它旦切玉也)㺷(思聿切玉名珂㺷與珬同)
㻸(側金才心二切石似玉)玎(都廷切竹耕切玉声)珉(靡豳切石似玉本亦作䃉或作玟)瑉(同上禮記君子貴玉而賤珉)
瑦(於古於都二切石似玉)瑀(于矩切石之似玉者)㻍(五胡切琨㻍劒名又石次玉與珸同)珸(同上石次玉亦山名出利金)
瑊(古咸切瑊美石次玉也)玪(同上)瑽(七㳟切瑽瑢佩玉皃)瑢(余㳟切瑽瑢也)㻂(毗名切玉也)㻵(仕患切玉也)
玞(甫紆切珷玞石似玉)琈(扶留切琈筍玉采色吐胡切琈胡古切玉也)琽(得魯切玉名息進切玉名)
琇(思救餘受二切琇瑩美石)璓(說文琇古銜切玉名)玳(音袋俗以瑇瑁作玳)㻑(扄位切玉也)玔(𥘉卷切玉玔也)
玖(居栁切石次玉黒色者)玲(力經切瓏玲金玉聲)琀(胡紺切送終口中玉)璨(七旦切玉光也)璦(烏代切美玉也)玐(班戛切玉声)
璘(力神切璘㻞文皃又玉色)㻞(鄙鄰切上同)瑄(宿縁切璧大六寸)珨(胡甲切玉珨亦蜃器)珛(許敕切杇玉也)珀(普百切琥珀也)
琅(力當切琅玕石似玉似珠)玕(古寒切琅玕也古文)㺪(匹角切玉未成器)玥(五厥切珠名)璛(思六切姓也)
㻶(彬律切青白玉琯也)璀(七罪切璀璨玉光)㻠(徒骨切玉瑱也)㺴(補戛切左神名)瓙(徒到切玉名)珞(郎各切纓珞頸飾)
瑯(魯當切瑯琊郡名正作琅)瑘(以遮切瑯瑘正作琊)
︻與部第八(凡四字)與(古岳切二玉爲一與或作㲄)斑(補間切布文斑白者)
&KR1352;(扶福切說文車笭間皮篋古者使奉玉所以盛之)班(布還切說文分瑞玉也又班次也班賦也)
大廣益㑹玉篇卷第一
