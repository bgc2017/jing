詩經疏義會通元朱公遷撰
圖說上
朱子曰先儒正變之說經無明文可考今姑從之其可
疑者則具於本篇云
二南為正風所以用之閨門鄉黨邦國而化天下也
十三國為變風則亦領在樂官以時存肄觀省而垂鑒戒耳
正小雅燕饗之樂正大雅會朝之樂受釐陳戒之辭也故或
歡欣和悅以盡羣下之情或恭敬齋莊以𤼵先王之德詞
氣不同音節亦異多周公制作時所定也及其變也則事
未必同而各以其聲附之其次序時世則有不可考者矣
靈臺文王所作所以望氛祲察災祥時觀游節勞佚也
辟廱辟璧通廱澤也天子之學大射行禮之處也水旋
丘如璧以節觀者故曰辟廱
朱子初解曰張子云辟廱古無此名則其制盖始於此
及周有天下遂以名天子之學而諸侯不得立焉
太王遷岐胥宇築室作廟立臯門應門立冢土
古公亶父後追稱太王王之郭門曰臯門王之正門曰
應門太王之時未有制度作二門如此及周有天下遂
尊以為天子之門而諸侯不得立焉
泮水泮宫之水諸侯之學鄉射之宫謂之泮宫其東西
南方有水形如半璧以其半於辟廱故曰泮水而宫亦
以名也
織女天女也牽牛服駕也啓眀長庚皆金星也以其先
日而出故謂之啓眀以其後日而入故謂之長庚天畢
畢星也狀如掩兔之畢也箕斗二宿以夏秋之間見於
南方云北斗者以其在箕之北也
火大火心星也以六月之昏加於地之南方至七月之
昏則下而西流矣
火伏於九月至十月昏旦並不見唯冬至後旦中至正
二三四皆見旦後也
左𫝊張趯曰火星中而寒暑退服虔注云旦中而寒退
昏中而暑退
定北方之宿營室星也此星昏而正中夏正十月也(建亥)
(月小雪中氣之時)於是時可以營制宫室故謂之營室衛為狄
所滅文公徙居楚丘營立宫室樹八尺之臬而度其日
出入之景以定東西又參日中之景以正南北也
經云既景乃岡又云相其隂陽度其夕陽𫝊云景測日
景以正四方也相視也隂陽向背寒暖之宜也山西曰
夕陽嚴氏曰豳在梁山西公劉相此夕陽地以建豳居
也今得西山真先生儒家武庫所著公劉相隂陽圖謹
按其式作圖如上以備讀詩者考焉
冠名殷曰冔周曰冕黼冔黼裳而冔冠也
會弁如星會縫中也王之皮弁縫中每貫結五采玉十
二以為飾武公諸侯則玉用三采
臺夫須也即涉草也古注謂以夫須皮為笠所以禦暑
禦雨
緇布冠也撮者其制小僅可撮其髻也古注云太古冠
繪龍山華蟲火宗彛五章天子之龍一升一降上公但
有降龍龍一首卷然故謂之衮
君純羔大夫以豹飾袪褎袪褎皆袂也然袪大而袂袖
小
錦衣狐裘朝天子之服蘇氏曰此狐裘狐白裘也
五色備謂之繡前三幅後四幅繡以藻粉米黼黻四章
芾太古蔽膝之象字當作韍古字通用冕服謂之芾其
他服謂之&KR1302;以韋為之
邪幅偪也邪纏於足如今行縢偪束其脛
正義注云瑱塞耳也充耳是已天子以玉諸侯以石充
耳以紞懸瑱當耳也紞用綵線織之天子諸侯五色臣
三色君子偕老篇瑱言夫人服飾
雜佩者左右佩玉也上横曰珩繋三組貫以蠙珠中組
之半貫瑀末懸衝牙兩旁組各懸琚璜又兩組交貫於
瑀上繫珩下繫璜行則衝牙觸璜而有聲也
狀如錐角以象骨為之所以解結
古注云韘沓也以朱韋為之射以彄沓右手食指將指
無名指以遂弦也
爾雅云婦人之禕謂之縭孫氏云禕帨巾也故集𫝊曰
婦人之禕母戒女而為之施衿結悅也
禮記婦事舅姑左佩紛帨注紛帨拭手之巾也
說文簪也其端刻雞形
揥所以摘髮以象骨為之若今之篦兒
