周易圖書質疑卷一休寧趙繼序撰
上經
乾卦重乾中備皆乾(坤)
䷀(乾)元亨利貞
&KR0320;(初九)潛龍勿用
&KR0320;(九二)見龍在田利見大人
&KR0320;(九三)君子終日乾乾夕惕若厲无咎
&KR0320;(九四)或躍在淵无咎
&KR0320;(九五)飛龍在天利見大人
&KR0320;(上九)亢龍有悔
(上乾下乾)䷀(用九)見羣龍无首吉
彖上傳
大哉乾元萬物資始乃統天雲行雨施品物流形大明
終始六位時成時乘六龍以御天乾道變化各正性命
保合太和乃利貞首出庶物萬國咸寧
象上傳
(乾下乾上)天行健君子以自彊不息
乾初九潛龍勿用陽在下也
九二見龍在田德施普也
九三終日乾乾反復道也
九四或躍在淵進无咎也
九五飛龍在天大人造也
上九亢龍有悔盈不可久也
用九用九天德不可為首也
坤卦
䷁(坤)元亨利牝馬之貞君子有攸往先迷後得主利
&KR0306;西南得朋東北喪朋安貞吉
&KR0306;(初六)履霜堅冰至
&KR0306;(六二)直方大不習无不利
&KR0306;(六三)含章可貞或從王事无成有終
&KR0306;(六四)括囊无咎无譽
&KR0306;(六五)黃裳元吉
&KR0306;(上六)龍戰于野其血玄黃
(上坤下坤)䷁(用六)利永貞
至哉坤元萬物資生乃順承天坤厚載物德合无疆含
弦光大品物咸亨牝馬地類行地无疆柔順利貞君子
攸行先迷失道後順得常西南得朋乃與類行東北喪
朋乃終有慶安貞之吉應地无疆
(坤下坤上)地勢坤君子以厚德載物
坤初六履霜堅冰隂始凝也馴致其道至堅冰也
六二六二之動直以方也不習无不利地道光也
六三含章可貞以時發也或從王事知光大也
六四括囊无咎慎不害也
六五黃裳元吉文在中也
上六龍戰于野其道窮也
用六用六永貞以大終也
屯卦震重坎中備坤艮鼎(蒙)
䷂(屯)元亨利貞勿用有攸往利建侯
&KR0320;(初九)磐桓利居貞利建侯
&KR0306;(六二)屯如邅如乘馬班如匪寇婚媾女子貞不字十
年乃字
&KR0306;(六三)即鹿无虞惟入于林中君子幾不如舍往吝
&KR0306;(六四)乘馬班如求婚媾往吉无不利
&KR0320;(九五)屯其膏小貞吉大貞凶
&KR0306;(上六)乘馬班如泣血漣如
屯剛柔始交而難生動乎險中大亨貞雷雨之動滿盈
天造草昧宜建侯而不寧
(震下坎上)雲雷屯君子以經綸
屯初九雖磐桓志行正也以貴下賤大得民也
六二六二之難乘剛也十年乃字反常也
六三即鹿无虞以從禽也君子舍之往吝窮也
六四求而往明也
九五屯其膏施未光也
上六泣血漣如何可長也
蒙卦坎重艮中備震坤(革屯)
䷃(蒙)亨匪我求童蒙童蒙求我初筮告再三凟凟則
不告利貞
&KR0306;(初六)發蒙利用刑人用說桎梏以往吝
&KR0320;(九二)包蒙吉納婦吉子克家
&KR0306;(六三)勿用取女見金夫不有躬无攸利
&KR0306;(六四)困蒙吝
&KR0306;(六五)童蒙吉
&KR0320;(上九)擊蒙不利為寇利禦寇
蒙山下有險險而止蒙蒙亨以亨行時中也匪我求童
蒙童蒙求我志應也初筮告以剛中也再三凟凟則不
告凟蒙也蒙以養正聖功也
(坎下艮上)山下出泉蒙君子以果行育德
蒙初六利用刑人以正法也
九二子克家剛柔接也
六三勿用取女行不順也
六四困蒙之吝獨遠實也
六五童蒙之吉順以巽也
上九利用禦寇上下順也
需卦乾重坎中備兌離(晉訟)
䷄(需)有孚光亨貞吉利涉大川
&KR0320;(初九)需于郊利用恒无咎
&KR0320;(九二)需于沙小有言終吉
&KR0320;(九三)需于泥致寇至
&KR0306;(六四)需于血出自穴
&KR0320;(九五)需于酒食貞吉
&KR0306;(上六)入于穴有不速之客三人來敬之終吉
需須也險在前也剛健而不陷其義不困窮矣需有孚
光亨貞吉位乎天位以正中也利涉大川往有功也
(乾下坎上)雲上于天需君子以飲食宴樂
需初九需于郊不犯難行也利用亨无咎未失常也
九二需于沙衍在中也雖小有言以吉終也
九三需于泥災在外也自我致寇敬慎不敗也
六四需于血順以聽也
九五酒食貞吉以中正也
上六不速之客來敬之終吉雖不當位未大失也
訟卦坎重乾中備離巽(明夷需)
䷅(訟)有孚窒惕中吉終凶利見大人不利涉大川
&KR0306;(初六)不永所事小有言終吉
&KR0320;(九二)不克訟歸而逋其邑人三百戶无眚
&KR0306;(六三)食舊德貞厲終吉或從王事无成
&KR0320;(九四)不克訟復即命渝安貞吉
&KR0320;(九五)訟元吉
&KR0320;(上九)或錫之鞶帶終朝三褫之
訟上剛下險險而健訟訟有孚窒惕中吉剛來而得中
也終凶訟不可成也利見大人尚中正也不利涉大川
入于淵也
(坎下乾上)天與水違行訟君子以作事謀始
訟初六不永所事訟不可長也雖小有言其辯明也
九二不克訟歸逋竄也自下訟上患至掇也
六三食舊德從上吉也
九四復即命渝安貞不失也
九五訟元吉以中正也
上九以訟受服亦不足敬也
師卦坎重坤中備震坤(同人比)
䷆(師)貞丈人吉无咎
&KR0306;(初六)師出以律否臧凶
&KR0320;(九二)在師中吉无咎王三錫命
&KR0306;(六三)師或輿尸凶
&KR0306;(六四)師左次无咎
&KR0306;(六五)田有禽利執言无咎長子帥師弟子輿尸貞凶
&KR0306;(上六)大君有命開國承家小人勿用
師衆也貞正也能以衆正可以王矣剛中而應行險而
順以此毒天下而民從之吉又何咎矣
(坎下坤上)地中有水師君子以容民畜衆
師初六師出以律失律凶也
九二在師中吉承天寵也王三錫命懷萬邦也
六三師或輿尸大无功也
六四左次无咎未失常也
六五長子帥師以中行也弟子輿尸使不當也
上六大君有命以正功也小人勿用必亂邦也
比卦坤重坎中備坤艮(大有師)
䷇(比)吉原筮元永貞无咎不寧方來後夫凶
&KR0306;(初六)有孚比之无咎有孚盈缶終來有他吉
&KR0306;(六二)比之自内貞吉
&KR0306;(六三)比之匪人
&KR0306;(六四)外比之貞吉
&KR0320;(九五)顯比王用三驅失前禽邑人不誡吉
&KR0306;(上六)比之无首凶
比吉也比輔也下順從也原筮元永貞无咎以剛中也
不寧方來上下應也後夫凶其道窮也
(坤下坎上)地上有水比先王以建萬國親諸侯
比初六比之初六有他吉也
六二比之自内不自失也
六三比之匪人不亦傷乎
六四外比于賢以從上也
九五顯比之吉位正中也舍逆取順失前禽也邑人不
誡上使中也
上六比之无首无所終也
小畜卦乾重巽中備兌離(豫履)
䷈(小畜)亨密雲不雨自我西郊
&KR0320;(初九)復自道何其咎吉
&KR0320;(九二)牽復吉
&KR0320;(九三)輿說輻夫妻反目
&KR0306;(六四)有孚血去惕出无咎
&KR0320;(九五)有孚攣如富以其鄰
&KR0320;(上九)既雨既處尚德載婦貞厲月幾望君子征凶
小畜柔得位而上下應之曰小畜健而巽剛中而志行
乃亨密雲不雨尚往也自我西郊施未行也
(乾下巽上)風行天上小畜君子以懿文德
小畜初九復自道其義吉也
九二牽復在中亦不自失也
九三夫妻反目不能正室也
六四有孚惕出上合志也
九五有孚攣如不獨富也
上九既雨既處德積載也君子征凶有所疑也
履卦兌重乾中備離巽(謙小畜)
䷉(履)履虎尾不咥人亨
&KR0320;(初九)素履往无咎
&KR0320;(九二)履道坦坦幽人貞吉
&KR0306;(六三)眇能視跛能履履虎尾咥人凶武人為于大君
&KR0320;(九四)履虎尾愬愬終吉
&KR0320;(九五)夬履貞厲
&KR0320;(上九)視履考祥其旋元吉
履柔履剛也說而應乎乾是以履虎尾不咥人亨剛中
正履帝位而不疚光明也
(兌下乾上)上天下澤履君子以辯上下定民志
履初九素履之往獨行願也
九二幽人貞吉中不自亂也
六三眇能視不足以有明也跛能履不足以與行也咥
人之凶位不當也武人為于大君志剛也
九四愬愬終吉志行也
九五夬履貞厲位正當也
上九元吉在上大有慶也
泰卦乾重坤中備兌震(否同人)
䷊(泰)小往大來吉亨
&KR0320;(初九)拔茅茹以其彙征吉
&KR0320;(九二)包荒用馮河不遐遺朋亡得尚于中行
&KR0320;(九三)无平不陂无往不復艱貞无咎勿恤其孚于食
有福
&KR0306;(六四)翩翩不富以其鄰不戒以孚
&KR0306;(六五)帝乙歸妹以祉元吉
&KR0306;(上六)城復于隍勿用師自邑告命貞吝
泰小往大來吉亨則是天地交而萬物通也上下交而
其志同也内陽而外隂内健而外順内君子而外小人
君子道長小人道消也
(乾下坤上)天地交泰后以財成天地之道輔相天地之宜以
左右民
泰初九拔茅征吉志在外也
九二包荒得尚于中行以光大也
九三无往不復天地際也
六四翩翩不富皆失實也不戒以孚中心願也
六五以祉元吉中以行願也
上六城復于隍其命亂也
否卦坤重乾中備艮巽(泰同)
䷋(否)否之匪人不利君子貞大往小來
&KR0306;(初六)拔茅茹以其彙貞吉亨
&KR0306;(六二)包承小人吉大人否亨
&KR0306;(六三)包羞
&KR0320;(九四)有命无咎疇離祉
&KR0320;(九五)休否大人吉其亡其亡繫于苞桑
&KR0320;(上九)傾否先否後喜
否之匪人不利君子貞大往小來則是天地不交而萬
物不通也上下不交而天下无邦也内隂而外陽内柔
而外剛内小人而外君子小人道長君子道消也
(坤下乾上)天地不交否君子以儉德辟難不可榮以禄
否初六拔茅貞吉志在君也
六二大人否亨不亂羣也
六三包羞位不當也
九四有命无咎志行也
九五大人之吉位正當也
上九否終則傾何可長也
同人卦離重乾中備巽乾(師大有)
䷌(同人)同人于野亨利涉大川利君子貞
&KR0320;(初九)同人于門无咎
&KR0306;(六二)同人于宗吝
&KR0320;(九三)伏戎于莽升其高陵三歲不興
&KR0320;(九四)乘其墉弗克攻吉
&KR0320;(九五)同人先號咷而後笑大師克相遇
&KR0320;(上九)同人于郊无悔
同人柔得位得中而應乎乾曰同人同人曰同人于野
亨利涉大川乾行也文明以健中正而應君子正也唯
君子為能通天下之志
(離下乾上)天與火同人君子以類族辨物
同人初九出門同人又誰咎也
六二同人于宗吝道也
九三伏戎于莽敵剛也三歲不興安行也
九四乘其墉義弗克也其吉則困而反則也
九五同人之先以中直也大師相遇言相克也
上九同人于郊志未得也
大有卦乾重離中備乾兌(比同人)
䷍(大有)元亨
&KR0320;(初九)无交害匪咎艱則无咎
&KR0320;(九二)大車以載有攸往无咎
&KR0320;(九三)公用亨于天子小人弗克
&KR0320;(九四)匪其彭无咎
&KR0306;(六五)厥孚交如威如吉
&KR0320;(上九)自天祐之吉无不利
大有柔得尊位大中而上下應之曰大有其德剛健而
文明應乎天而時行是以元亨
(乾下離上)火在天上大有君子以遏惡揚善順天休命
大有初九大有初九无交害也
九二大車以載積中不敗也
九三公用亨于天子小人害也
九四匪其彭无咎明辨晳也
六五厥孚交如信以發志也威如之吉易而无備也
上九大有上吉自天祐也
謙卦艮重坤中備坎震(履豫)
䷎(謙)亨君子有終
&KR0306;(初六)謙謙君子用涉大川吉
&KR0306;(六二)鳴謙貞吉
&KR0320;(九三)勞謙君子有終吉
&KR0306;(六四)无不利撝謙
&KR0306;(六五)不富以其鄰利用侵伐无不利
&KR0306;(上六)鳴謙利用行師征邑國
謙亨天道下濟而光明地道卑而上行天道虧盈而益
謙地道變盈而流謙鬼神害盈而福謙人道惡盈而好謙
謙尊而光卑而不可踰君子之終也
(艮下坤上)地中有山謙君子以裒多益寡稱物平施
謙初六謙謙君子卑以自牧也
六二鳴謙貞吉中心得也
九三勞謙君子萬民服也
六四无不利撝謙不違則也
六五利用侵伐征不服也
上六鳴謙志未得也可用行師征邑國也
豫卦坤重震中備艮坎(小畜謙)
䷏(豫)利建侯行師
&KR0306;(初六)鳴豫凶
&KR0306;(六二)介于石不終日貞吉
&KR0306;(六三)盱豫悔遲有悔
&KR0320;(九四)由豫大有得勿疑朋盍簪
&KR0306;(六五)貞疾恒不死
&KR0306;(上六)冥豫成有渝无咎
豫剛應而志行順以動豫豫順以動故天地如之而况
建侯行師乎天地以順動故日月不過而四時不忒聖
人以順動則刑罰清而民服豫之時義大矣哉
(坤下震上)雷出地奮豫先王以作樂崇德殷薦之上帝以配
祖考
豫初六初六鳴豫志窮凶也
六二不終日貞吉以中正也
六三盱豫有悔位不當也
九四由豫大有得志大行也
六五六五貞疾乘剛也恒不死中未亡也
上六冥豫在上何可長也
隨卦震重兌中備艮巽(蠱同)
䷐(隨)元亨利貞无咎
&KR0320;(初九)官有渝貞吉出門交有功
&KR0306;(六二)係小子失丈夫
&KR0306;(六三)係丈夫失小子隨有求得利居貞
&KR0320;(九四)隨有獲貞凶有孚在道以明何咎
&KR0320;(九五)孚于嘉吉
&KR0306;(上六)拘係之乃從維之王用亨于西山
隨剛來而下柔動而說隨大亨貞无咎而天下隨時隨
時之義大矣哉
(震下兌上)澤中有雷隨君子以嚮晦入宴息
隨初九官有渝從正吉也出門交有功不失也
六二係小子弗兼與也
六三係丈夫志舍下也
九四隨有獲其義凶也有孚在道明功也
九五孚于嘉吉位正中也
上六拘係之上窮也
蠱卦巽重艮中備兌震(隨同)
䷑(蠱)元亨利涉大川先甲三日後甲三日
&KR0306;(初六)幹父之蠱有子考无咎厲終吉
&KR0320;(九二)幹母之蠱不可貞
&KR0320;(九三)幹父之蠱小有悔无大咎
&KR0306;(六四)裕父之蠱往見吝
&KR0306;(六五)幹父之蠱用譽
&KR0320;(上九)不事王侯高尚其事
蠱剛上而柔下巽而止蠱蠱元亨而天下治也利涉大川
往有事也先甲三日後甲三日終則有始天行也
(巽下艮上)山下有風蠱君子以振民育德
蠱初六幹父之蠱意承考也
九二幹母之蠱得中道也
九三幹父之蠱終无咎也
六四裕父之蠱往未得也
六五幹父用譽承以德也
上九不事王侯志可則也
臨卦兌重坤中備震坤(遯觀)
䷒(臨)元亨利貞至于八月有凶
&KR0320;(初九)咸臨貞吉
&KR0320;(九二)咸臨吉无不利
&KR0306;(六三)甘臨无攸利既憂之无咎
&KR0306;(六四)至臨无咎
&KR0306;(六五)知臨大君之宜吉
&KR0306;(上六)敦臨吉无咎
臨剛浸而長說而順剛中而應大亨以正天之道也至
于八月有凶消不久也
(兌下坤上)澤上有地臨君子以教思无窮容保民无疆
臨初九咸臨貞吉志行正也
九二咸臨吉无不利未順命也
六三甘臨位不當也既憂之咎不長也
六四至臨无咎位當也
六五大君之宜行中之謂也
上六敦臨之吉志在内也
觀卦坤重巽中備坤艮(大壯臨)
䷓(觀)盥而不薦有孚顒若
&KR0306;(初六)童觀小人无咎君子吝
&KR0306;(六二)闚觀利女貞
&KR0306;(六三)觀我生進退
&KR0306;(六四)觀國之光利用賓于王
&KR0320;(九五)觀我生君子无咎
&KR0320;(上九)觀其生君子无咎
大觀在上順而巽中正以觀天下觀盥而不薦有孚顒
若下觀而化也觀天之神道而四時不忒聖人以神道
設教而天下服矣
(坤下巽上)風行地上觀先王以省方觀民設教
觀初六初六童觀小人道也
六二闚觀女貞亦可醜也
六三觀我生進退未失道也
六四觀國之光尚賓也
九五觀我生觀民也
上九觀其生志未平也
噬嗑卦震重離中備艮坎(井賁)
䷔(噬嗑)亨利用獄
&KR0320;(初九)屨校滅趾无咎
&KR0306;(六二)噬膚滅鼻无咎
&KR0306;(六三)噬腊肉遇毒小吝无咎
&KR0320;(九四)噬乾胏得金矢利艱貞吉
&KR0306;(六五)噬乾肉得黃金貞厲无咎
&KR0320;(上九)何校滅耳凶
頤中有物曰噬嗑噬嗑而亨剛柔分動而明雷電合而
章柔得中而上行雖不當位利用獄也
(震下離上)雷電噬嗑先王以明罰勅法
噬嗑初九屨校滅趾不行也
六二噬膚滅鼻乘剛也
六三遇毒位不當也
九四利艱貞吉未光也
六五貞厲无咎得當也
上九何校滅耳聰不明也
賁卦離重艮中備坎震(困噬嗑)
䷕(賁)亨小利有攸往
&KR0320;(初九)賁其趾舍車而徒
&KR0306;(六二)賁其須
&KR0320;(九三)賁如濡如永貞吉
&KR0306;(六四)賁如皤如白馬翰如匪寇婚媾
&KR0306;(六五)賁于丘園束帛戔戔吝終吉
&KR0320;(上九)白賁无咎
賁亨柔來而文剛故亨分剛上而文柔故小利有攸往
天文也文明以止人文也觀乎天文以察時變觀乎人
文以化成天下
(離下艮上)山下有火賁君子以明庶政无敢折獄
賁初九舍車而徒義弗乘也
六二賁其須與上興也
九三永貞之吉終莫之陵也
六四六四當位疑也匪寇婚媾終无尤也
六五六五之吉有喜也
上九白賁无咎上得志也
剝卦坤重艮中備皆坤(夬復)
䷖(剝)不利有攸往
&KR0306;(初六)剝牀以足蔑貞凶
&KR0306;(六二)剝牀以辨蔑貞凶
&KR0306;(六三)剝之无咎
&KR0306;(六四)剝牀以膚凶
&KR0306;(六五)貫魚以宫人寵无不利
&KR0320;(上九)碩果不食君子得輿小人剝廬
剝剝也柔變剛也不利有攸往小人長也順而止之觀
象也君子尚消息盈虚天行也
(坤下艮上)山附于地剝上以厚下安宅
剝初六剝牀以足以滅下也
六二剝牀以辨未有與也
六三剝之无咎失上下也
六四剝牀以膚切近災也
六五以宫人寵終无尤也
上九君子得輿民所載也小人剝廬終不可用也
復卦震重坤中備皆坤(姤剝)
䷗(復)亨出入无疾朋來无咎反復其道七日來復利
有攸往
&KR0320;(初九)不遠復无祗悔元吉
&KR0306;(六二)休復吉
&KR0306;(六三)頻復厲无咎
&KR0306;(六四)中行獨復
&KR0306;(六五)敦復无悔
&KR0306;(上六)迷復凶有災眚用行師終有大敗以其國君凶
至于十年不克征
復亨剛反動而以順行是以出入无疾朋來无咎反復
其道七日來復天行也利有攸往剛長也復其見天地
之心乎
(震下坤上)雷在地中復先王以至日閉關商旅不行后不省
方
復初九不遠之復以脩身也
六二休復之吉以下仁也
六三頻復之厲義无咎也
六四中行獨復以從道也
六五敦復无悔中以自考也
上六迷復之凶反君道也
无妄卦震重乾中備艮巽(升大畜)
䷘(无妄)元亨利貞其匪正有眚不利有攸往
&KR0320;(初九)无妄往吉
&KR0306;(六二)不耕穫不菑畬則利有攸往
&KR0306;(六三)无妄之災或繫之牛行人之得邑人之災
&KR0320;(九四)可貞无咎
&KR0320;(九五)无妄之疾勿藥有喜
&KR0320;(上九)无妄行有眚无攸利
无妄剛自外來而為主于内動而健剛中而應大亨以
正天之命也其匪正有眚不利有攸往无往之往何之
矣天命不祐行矣哉
(震下乾上)天下雷行物與无妄先王以茂對時育萬物
无妄初九无妄之往得志也
六二不耕穫未富也
六三行人得牛邑人災也
九四可貞无咎固有之也
九五无妄之藥不可試也
上九无妄之行窮之災也
大畜卦乾重艮中備兌震(萃无妄)
䷙(大畜)利貞不家食吉利涉大川
&KR0320;(初九)有厲利己
&KR0320;(九二)輿說輹
&KR0320;(九三)良馬逐利艱貞曰閑輿衛利有攸往
&KR0306;(六四)童牛之牿元吉
&KR0306;(六五)豶豕之牙吉
&KR0320;(上九)何天之衢亨
大畜剛健篤實輝光日新其德剛上而尚賢能止健大
正也不家食吉養賢也利涉大川應乎天也
(乾下艮上)天在山中大畜君子以多識前言往行以畜其德
大畜初九有厲利己不犯災也
九二輿說輹終无尤也
九三利有攸往上合志也
六四六四元吉有喜也
六五六五之吉有慶也
上九何天之衢道大行也
頥卦震重艮中備皆坤(大過)
䷚(頥)貞吉觀頥自求口實
&KR0320;(初九)舍爾靈龜觀我朵頥凶
&KR0306;(六二)顚頥拂經于丘頥征凶
&KR0306;(六三)拂頥貞凶十年勿用无攸利
&KR0306;(六四)顚頥吉虎視眈眈其欲逐逐无咎
&KR0306;(六五)拂經居貞吉不可涉大川
&KR0320;(上九)由頥厲吉利涉大川
頥貞吉養正則吉也觀頥觀其所養也自求口實觀其
自養也天地養萬物聖人養賢以及萬民頥之時大矣
哉
(震下艮上)山下有雷頥君子以愼言語節飲食
頥初九觀我朵頥亦不足貴也
六二六二征凶行失類也
六三十年勿用道大悖也
六四顛頥之吉上施光也
六五居貞之吉順以從上也
上九由頥厲吉大有慶也
大過卦巽重兌中備皆乾(頤)
䷛(大過)棟橈利有攸往亨
&KR0306;(初六)藉用白茅无咎
&KR0320;(九二)枯楊生稊老夫得其女妻无不利
&KR0320;(九三)棟橈凶
&KR0320;(九四)棟隆吉有它吝
&KR0320;(九五)枯楊生華老婦得其士夫无咎无譽
&KR0306;(上六)過涉滅頂凶无咎
大過大者過也棟橈本末弱也剛過而中巽而說行利
有攸往乃亨大過之時大矣哉
(巽下兌上)澤滅木大過君子以獨立不懼遯世无悶
大過初六藉用白茅柔在下也
九二老夫女妻過以相與也
九三棟橈之凶不可以有輔也
九四棟隆之吉不橈乎下也
九五枯楊生華何可久也老婦士夫亦可醜也
上六過涉之凶不可咎也
坎卦重坎中備震艮(離)
䷜(坎)習坎有孚維心亨行有尚
&KR0306;(初六)習坎入于坎窞凶
&KR0320;(九二)坎有險求小得
&KR0306;(六三)來之坎坎險且枕入于坎窞勿用
&KR0306;(六四)樽酒簋貳缶納約自牖終无咎
&KR0320;(九五)坎不盈祇既平无咎
&KR0306;(上六)係用徽纆寘于叢棘三歲不得凶
習坎重險也水流而不盈行險而不失其信維心亨乃
以剛中也行有尚往有功也天險不可升也地險山川
丘陵也王公設險以守其國險之時用大矣哉
(坎下坎上)水洊至習坎君子以常德行習教事
坎初六習坎入坎失道凶也
九二求小得未出中也
六三來之坎坎終无功也
六四樽酒簋貳剛柔際也
九五坎不盈中未大也
上六上六失道凶三歲也
離卦重離中備巽兌(坎)
䷝(離)利貞亨畜牝牛吉
&KR0320;(初九)履錯然敬之无咎
&KR0306;(六二)黃離元吉
&KR0320;(九三)日昃之離不鼓缶而歌則大耋之嗟凶
&KR0320;(九四)&KR0691;如其來如焚如死如棄如
&KR0320;(六五)出涕沱若戚嗟若吉
&KR0320;(上九)王用出征有嘉折首獲匪其醜无咎
離麗也日月麗乎天百榖草木麗乎土重明以麗乎正
乃化成天下柔麗乎中正故亨是以畜牝牛吉也
(離下離上)明兩作離大人以繼明照于四方
離初九履錯之敬以辟咎也
六二黃離元吉得中道也
九三日昃之離何可久也
九四&KR0691;如其來如无所容也
六五六五之吉離王公也
上九王用出征以正邦也
周易圖書質疑卷一
