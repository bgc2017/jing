周易圖書質疑卷二休寧趙繼序撰
下經
咸卦艮重兌中備巽乾(損恒)
䷞(咸)亨利貞取女吉
&KR0306;(初六)咸其拇
&KR0306;(六二)咸其腓凶居吉
&KR0320;(九三)咸其股執其隨往吝
&KR0320;(九四)貞吉悔亡憧憧往來朋從爾思
&KR0320;(九五)咸其脢无悔
&KR0306;(上六)咸其輔頰舌
彖下傳
咸感也柔上而剛下二氣感應以相與止而說男下女
是以亨利貞取女吉也天地感而萬物化生聖人感人
心而天下和平觀其所感而天地萬物之情可見矣
象下傳
(艮下兌上)山上有澤咸君子以虚受人
咸初六咸其拇志在外也
六二雖凶居吉順不害也
九三咸其股亦不處也志在隨人所執下也
九四貞吉悔亡未感害也憧憧往來未光大也
九五咸其脢志末也
上六咸其輔頰舌滕口說也
恒卦巽重震中備乾兌(益咸)
䷟(恒)亨无咎利貞利有攸往
&KR0306;(初六)浚恒貞凶无攸利
&KR0320;(九二)悔亡
&KR0320;(九三)不恒其德或承之羞貞吝
&KR0320;(九四)田无禽
&KR0306;(六五)恒其德貞婦人吉夫子凶
&KR0306;(上六)振恒凶
恒久也剛上而柔下雷風相與巽而動剛柔皆應恒恒
亨无咎利貞久于其道也天地之道恒久而不已也利
有攸往終則有始也日月得天而能久照四時變化而
能久成聖人久于其道而天下化成觀其所恒而天地
萬物之情可見矣
(巽下震上)雷風恒君子以立不易方
恒初六浚恒之凶始求深也
九二九二悔亡能久中也
九三不恒其德无所容也
九四久非其位安得禽也
六五婦人貞吉從一而終也夫子制義從婦凶也
上六振恒在上大无功也
遯卦艮重乾中備巽乾(臨大壯)
䷠(遯)亨小利貞
&KR0306;(初六)遯尾厲勿用有攸往
&KR0306;(六二)執之用黃牛之革莫之勝說
&KR0320;(九三)係遯有疾厲畜臣妾吉
&KR0320;(九四)好遯君子吉小人否
&KR0320;(九五)嘉遯貞吉
&KR0320;(上九)肥遯无不利
遯亨遯而亨也剛當位而應與時行也小利貞浸而長
也遯之時義大矣哉
(艮下乾上)天下有山遯君子以遠小人不惡而嚴
遯初六遯尾之厲不往何災也
六二執用黃牛固志也
九三係遯之厲有疾憊也畜臣妾吉不可大事也
九四君子好遯小人否也
九五嘉遯貞吉以正志也
上九肥遯无不利无所疑也
大壯卦乾重震中備乾兌(觀遯)
䷡(大壯)利貞
&KR0320;(初九)壯于趾征凶有孚
&KR0320;(九二)貞吉
&KR0320;(九三)小人用壯君子用罔貞厲羝羊觸藩羸其角
&KR0320;(九四)貞吉悔亡藩决不羸壯于大輿之輹
&KR0306;(六五)喪羊于易无悔
&KR0306;(上六)羝羊觸藩不能退不能遂无攸利艱則吉
大壯大者壯也剛以動故壯大壯利貞大者正也正大
而天地之情可見矣
(乾下震上)雷在天上大壯君子以非禮弗履
大壯初九壯于趾其孚窮也
九二九二貞吉以中也
九三小人用壯君子罔也
九四藩决不羸尚往也
六五喪羊于易位不當也
上六不能退不能遂不詳也艱則吉咎不長也
晉卦坤重離中備艮坎(需明夷)
䷢(晉)康侯用錫馬蕃庶晝日三接
&KR0306;(初六)晉如摧如貞吉罔孚裕无咎
&KR0306;(六二)晉如愁如貞吉受兹介福于其王母
&KR0306;(六三)衆允悔亡
&KR0320;(九四)晉如鼫鼠貞厲
&KR0306;(六五)悔亡失得勿恤往吉无不利
&KR0320;(上九)晉其角維用伐邑厲吉无咎貞吝
晉進也明出地上順而麗乎大明柔進而上行是以康
侯用錫馬蕃庶晝日三接也
(坤下離上)明出地上晉君子以自昭明德
晉初六晉如摧如獨行正也裕无咎未受命也
六二受兹介福以中正也
六三衆允之志上行也
九四鼫鼠貞厲位不當也
六五失得勿恤往有慶也
上九維用伐邑道未光也
明夷卦離重坤中備坎震(訟晉)
䷣(明夷)利艱貞
&KR0320;(初九)明夷于飛垂其翼君子于行三日不食有攸往
主人有言
&KR0306;(六二)明夷夷于左股用拯馬壯吉
&KR0320;(九三)明夷于南狩得其大首不可疾貞
&KR0306;(六四)入于左腹獲明夷之心于出門庭
&KR0306;(六五)箕子之明夷利貞
&KR0306;(上六)不明晦初登于天後入于地
明入地中明夷内文明而外柔順以蒙大難文王以之
利艱貞晦其明也内難而能正其志箕子以之
(離下坤上)明入地中明夷君子以涖衆用晦而明
明夷初九君子于行義不食也
六二六二之吉順以則也
九三南狩之志乃大得也
六四入于左腹獲心意也
六五箕子之貞明不可息也
上六初登于天照四國也後入于地失則也
家人卦離重巽中備坎離(解睽)
䷤(家人)利女貞
&KR0320;(初九)閑有家悔亡
&KR0306;(六二)无攸遂在中饋貞吉
&KR0320;(九三)家人嗃嗃悔厲吉婦子嘻嘻終吝
&KR0306;(六四)富家大吉
&KR0320;(九五)王假有家勿恤吉
&KR0320;(上九)有孚威如終吉
家人女正位乎内男正位乎外男女正天地之大義也
家人有嚴君焉父母之謂也父父子子兄兄弟弟夫夫
婦婦而家道正正家而天下定矣
(離下巽上)風自火出家人君子以言有物而行有恒
家人初九閑有家志未變也
六二六二之吉順以巽也
九三家人嗃嗃未失也婦子嘻嘻失家節也
六四富家大吉順在位也
九五王假有家交相愛也
上九威如之吉反身之謂也
睽卦兌重離中備離坎(蹇家人)
䷥(睽)小事吉
&KR0320;(初九)悔亡喪馬勿逐自復見惡人无咎
&KR0320;(九二)遇主于巷无咎
&KR0306;(六三)見輿曳其牛掣其人天且劓无初有終
&KR0320;(九四)睽孤遇元夫交孚厲无咎
&KR0306;(六五)悔亡厥宗噬膚往何咎
&KR0320;(上九)睽孤見豕負塗載鬼一車先張之弧後說之弧
匪宼婚媾往遇雨則吉
睽火動而上澤動而下二女同居其志不同行說而麗
乎明柔進而上行得中而應乎剛是以小事吉天地睽
而其事同也男女睽而其事類也睽之時用大矣哉
(兌下離上)上火下澤睽君子以同而異
睽初九見惡人以辟咎也
九二遇主于巷未失道也
六三見輿曳位不當也无初有終遇剛也
九四交孚无咎志行也
六五厥宗噬膚往有慶也
上九遇雨之吉羣疑亡也
蹇卦艮重坎中備坎離(屯解)
䷦(蹇)利西南不利東北利見大人貞吉
&KR0306;(初六)往蹇來譽
&KR0306;(六二)王臣蹇蹇匪躬之故
&KR0320;(九三)往蹇來反
&KR0306;(六四)往蹇來連
&KR0320;(九五)大蹇朋來
&KR0306;(上六)往蹇來碩吉利見大人
蹇難也險在前也見險而能止知矣哉蹇利西南往得
中也不利東北其道窮也利見大人往有功也當位貞
吉以正邦也蹇之時用大矣哉
(艮下坎上)山上有水蹇君子以反身修德
蹇初六往蹇來譽宜待也
六二王臣蹇蹇終无尤也
九三往蹇來反内喜之也
六四往蹇來連當位實也
九五大蹇朋來以中節也
上六往蹇來碩志在内也利見大人以從貴也
解卦坎重震中備離坎(家人蹇)
䷧(解)利西南无所往其來復吉有攸往夙吉
&KR0306;(初六)无咎
&KR0320;(九二)田獲三狐得黃矢貞吉
&KR0306;(六三)負且乘致寇至貞吝
&KR0320;(九四)解而拇朋至斯孚
&KR0306;(六)五君子維有解吉有孚于小人
&KR0306;(上六)公用射隼于高墉之上獲之无不利
解險以動動而免乎險解解利西南往得衆也其來復
吉乃得中也有攸往夙吉往有功也天地解而雷雨作
雷雨作而百果草木皆甲坼解之時大矣哉
(坎下震上)雷雨作解君子以赦過宥罪
解初六剛柔之際義无咎也
九二九二貞吉得中道也
六三負且乘亦可醜也自我致戎又誰咎也
九四解而拇未當位也
六五君子有解小人退也
上六公用射隼以解悖也
損卦兌重艮中備震坤(咸益)
䷨(損)有孚元吉无咎可貞利有攸往曷之用二簋可
用享
&KR0320;(初九)已事遄往无咎酌損之
&KR0320;(九二)利貞征凶弗損益之
&KR0306;(六三)三人行則損一人一人行則得其友
&KR0306;(六四)損其疾使遄有喜无咎
&KR0306;(六五)或益之十朋之龜弗克違元吉
&KR0320;(上九)弗損益之无咎貞吉利有攸往得臣无家
損損下益上其道上行損而有孚元吉无咎可貞利有
攸往曷之用二簋可用享二簋應有時損剛益柔有時
損益盈虚與時偕行
(兌下艮上)山下有澤損君子以懲忿窒欲
損初九已事遄往尚合志也
九二九二利貞中以為志也
六三一人行三則疑也
六四損其疾亦可喜也
六五六五元吉自上祐也
上九弗損益之大得志也
益卦震重巽中備坤艮(恒損)
䷩(益)利有攸往利涉大川
&KR0320;(初九)利用為大作元吉无咎
&KR0306;(六二)或益之十朋之龜弗克違永貞吉王用享于帝
吉
&KR0306;(六三)益之用凶事无咎有孚中行告公用圭
&KR0306;(六四)中行告公從利用為依遷國
&KR0320;(九五)有孚惠心勿問元吉有孚惠我德
&KR0320;(上九)莫益之或擊之立心勿恒凶
益損上益下民說无疆自上下下其道大光利有攸往
中正有慶利涉大川木道乃行益動而巽日進无疆天
施地生其益无方凡益之道與時偕行
(震下巽上)風雷益君子以見善則遷有過則改
益初九元吉无咎下不厚事也
六二或益之自外來也
六三益用凶事固有之也
六四告公從以益志也
九五有孚惠心勿問之矣惠我德大得志也
上九莫益之偏辭也或擊之自外來也
夬卦乾重兌中備皆乾(剝姤)
䷪(夬)揚于王庭孚號有厲告自邑不利即戎利有攸
往
&KR0320;(初九)壯于前趾往不勝為咎
&KR0320;(九二)惕號莫夜有戎勿恤
&KR0320;(九三)壯于頄有凶君子夬夬獨行遇雨若濡有愠无
咎
&KR0320;(九四)臀无膚其行次且牽羊悔亡聞言不信
&KR0320;(九五)莧陸夬夬中行无咎
&KR0306;(上六)无號終有凶
夬决也剛决柔也健而說决而和揚于王庭柔乘五剛
也孚號有厲其危乃光也告自邑不利即戎所尚乃窮
也利有攸往剛長乃終也
(乾下兌上)澤上于天夬君子以施禄及下居德則忌
夬初九不勝而往咎也
九二有戎勿恤得中道也
九三君子夬夬終无咎也
九四其行次且位不當也聞言不信聰不明也
九五中行无咎中未光也
上六无號之凶終不可長也
姤卦巽重乾中備皆乾(復夬)
䷫(姤)女壯勿用取女
&KR0306;(初六)繫于金柅貞吉有攸往見凶羸豕孚蹢躅
&KR0320;(九二)包有魚无咎不利賓
&KR0320;(九三)臀无膚其行次且厲无大咎
&KR0320;(九四)包无魚起凶
&KR0320;(九五)以杞包瓜含章有隕自天
&KR0320;(上九)姤其角吝无咎
姤遇也柔遇剛也勿用取女不可與長也天地相遇品
物咸章也剛遇中正天下大行也姤之時義大矣哉
(巽下乾上)天下有風姤后以施命誥四方
姤初六繫于金柅柔道牽也
九二包有魚義不及賓也
九三其行次且行未牽也
九四无魚之凶遠民也
九五九五含章中正也有隕自天志不舍命也
上九姤其角上窮吝也
萃卦坤重兌中備艮巽(大畜升)
䷬(萃)亨王假有廟利見大人亨利貞用大牲吉利有
攸往
&KR0306;(初六)有孚不終乃亂乃萃若號一握為笑勿恤往无
咎
&KR0306;(六二)引吉无咎孚乃利用禴
&KR0306;(六三)萃如嗟如无攸利往无咎小吝
&KR0320;(九四)大吉无咎
&KR0320;(九五)萃有位无咎匪孚元永貞悔亡
&KR0306;(上六)齎咨涕洟无咎
萃聚也順以說剛中而應故聚也王假有廟致孝享也
利見大人亨聚以正也用大牲吉利有攸往順天命也
觀其所聚而天地萬物之情可見矣
(坤下兌上)澤上于地萃君子以除戎器戒不虞
萃初六乃亂乃萃其志亂也
六二引吉无咎中未變也
六三往无咎上巽也
九四大吉无咎位不當也
九五萃有位志未光也
上六齎咨涕洟未安上也
升卦巽重坤中備兌震(无妄萃)
䷭(升)元亨用見大人勿恤南征吉
&KR0306;(初六)允升大吉
&KR0320;(九二)孚乃利用禴无咎
&KR0320;(九三)升虚邑
&KR0306;(六四)王用亨于岐山吉无咎
&KR0306;(六五)貞吉升階
&KR0306;(上六)冥升利于不息之貞
柔以時升巽而順剛中而應是以大亨用見大人勿恤
有慶也南征吉志行也
(巽下坤上)地中生木升君子以順德積小以高大
升初六允升大吉上合志也
九二九二之孚有喜也
九三升虚邑无所疑也
六四王用亨于岐山順事也
六五貞吉升階大得志也
上六冥升在上消不富也
困卦坎重兌中備離巽(賁井)
䷮(困)亨貞大人吉无咎有言不信
&KR0306;(初六)臀困于株木入于幽谷三歲不覿
&KR0320;(九二)困于酒食朱紱方來利用亨祀征凶无咎
&KR0306;(六三)困于石據于蒺藜入于其宫不見其妻凶
&KR0320;(九四)來徐徐困于金車吝有終
(&KR0320;九五)劓刖困于赤紱乃徐有說利用祭祀
&KR0306;(上六)困于葛藟于臲卼曰動悔有悔征吉
困剛揜也險以說困而不失其所亨其惟君子乎貞大
人吉以剛中也有言不信尚口乃窮也
(坎下兌上)澤无水困君子以致命遂志
困初六入于幽谷幽不明也
九二困于酒食中有慶也
六三據于蒺藜乘剛也入于其宫不見其妻不祥也
九四來徐徐志在下也雖不當位有與也
九五劓刖志未得也乃徐有說以中直也利用祭祀受福也
上六困于葛藟未當也動悔有悔吉行也
井卦巽重坎中備兑離(噬嗑困)
䷯(井)改邑不改井无喪无得往來井井汔至亦未繘
井羸其瓶凶
&KR0306;(初六)井泥不食舊井无禽
&KR0320;(九二)井谷射鮒甕敝漏
&KR0320;(九三)井渫不食為我心惻可用汲王明並受其福
&KR0306;(六四)井甃无咎
&KR0320;(九五)井冽寒泉食
&KR0306;(上六)井收勿幕有孚元吉
巽乎水而上水井井養而不窮也改邑不改井乃以剛
中也汔至亦未繘井未有功也羸其瓶是以凶也
(巽下坎上)木上有水井君子以勞民勸相
井初六井泥不食下也舊井无禽時舍也
九二井谷射鮒无與也
九三井渫不食行惻也求王明受福也
六四井甃无咎脩井也
九五寒泉之食中正也
上六元吉在上大成也
革卦離重兌中備巽乾(蒙鼎)
䷰(革)已日乃孚元亨利貞悔亡
&KR0320;(初九)鞏用黃牛之革
&KR0306;(六二)已日乃革之征吉无咎
&KR0320;(九三)征凶貞厲革言三就有孚
&KR0320;(九四)悔亡有孚改命吉
&KR0320;(九五)大人虎變未占有孚
&KR0306;(上六)君子豹變小人革面征凶居貞吉
革水火相息二女同居其志不相得曰革已日乃孚革
而信之文明以說大亨以正革而當其悔乃亡天地革
而四時成湯武革命順乎天而應乎人革之時大矣哉
(離下兑上)澤中有火革君子以治歷明時
革初九鞏用黃牛不可以有為也
六二已日革之行有嘉也
九三革言三就又何之矣
九四改命之吉信志也
九五大人虎變其文炳也
上六君子豹變其文蔚也小人革面順以從君也
鼎卦巽重離中備乾兌(屯革)
䷱(鼎)元吉亨
&KR0306;(初六)鼎顛趾利出否得妾以其子无咎
&KR0320;(九二)鼎有實我仇有疾不我能即吉
&KR0320;(九三)鼎耳革其行寒雉膏不食方雨虧悔終吉
&KR0320;(九四)鼎折足覆公餗其形渥凶
&KR0306;(六五)鼎黃耳金鉉利貞
&KR0320;(上九)鼎玉鉉大吉无不利
鼎象也以木巽火亨飪也聖人亨以享上帝而大亨以養聖
賢巽而耳目聰明柔進而上行得中而應乎剛是以元亨
(巽下離上)木上有火鼎君子以正位凝命
鼎初六鼎顛趾未悖也利出否以從貴也
九二鼎有實慎所之也我仇有疾終无尤也
九三鼎耳革失其義也
九四覆公餗信如何也
六五鼎黃耳中以為實也
上九玉鉉在上剛柔節也
震卦重震中備艮坎巽(艮)
䷲(震)亨震來虩虩笑言啞啞震驚百里不喪匕鬯
&KR0320;(初九)震來虩虩後笑言啞啞吉
&KR0306;(六二)震來厲億喪貝躋于九陵勿逐七日得
&KR0306;(六三)震蘇蘇震行无眚
&KR0320;(九四)震遂泥
&KR0306;(六五)震往來厲億无喪有事
&KR0306;(上六)震索索視矍矍征凶震不于其躬于其鄰无咎
婚媾有言
震亨震來虩虩恐致福也笑言啞啞後有則也震驚百
里驚遠而懼邇也出可以守宗廟社稷以為祭主也
(震下震上)洊雷震君子以恐懼脩省
震初九震來虩虩恐致福也笑言啞啞後有則也
六二震來厲乘剛也
六三震蘇蘇位不當也
九四震遂泥未光也
六五震往來厲危行也其事在中大无喪也
上六震索索中未得也雖凶无咎畏鄰戒也
艮卦重艮中備坎震兌(震)
䷴(艮)其背不獲其身行其庭不見其人无咎
&KR0306;(初六)艮其趾无咎利永貞
&KR0306;六(二)艮其腓不拯其隨其心不快
&KR0320;(九三)艮其限列其夤厲薰心
&KR0306;(六四)艮其身无咎
&KR0306;(六五)艮其輔言有序悔亡
&KR0320;(上九)敦艮吉
艮止也時止則止時行則行動静不失其時其道光明
艮其止止其所也上下敵應不相與也是以不獲其身
行其庭不見其人无咎也
(艮下艮上)兼山艮君子以思不出其位
艮初六艮其趾未失正也
六二不拯其隨未退聽也
九三艮其限危薰心也
六四艮其身止諸躬也
六五艮其輔以中正也
上九敦艮之吉以厚終也
漸卦艮重巽中備坎離(歸妹同)
䷴(漸)女歸吉利貞
&KR0306;(初六)鴻漸于干小子厲有言无咎
&KR0306;(初二)鴻漸于磐飲食衎衎吉
&KR0320;(九三)鴻漸于陸夫征不復婦孕不育凶利禦寇
&KR0306;(六四)鴻漸于木或得其桷无咎
&KR0320;(九五)鴻漸于陵婦三歲不孕終莫之勝吉
&KR0320;(上九)鴻漸于陸其羽可用為儀吉
漸之進也女歸吉也進得位往有功也進以正可以正
邦也其位剛得中也止而巽動不窮也
(艮下巽上)山上有木漸君子以居賢德善俗
漸初六小子之厲義无咎也
六二飲食衎衎不素飽也
九三夫征不復離羣醜也婦孕不育失其道也利用禦
寇順相保也
六四或得其桷順以巽也
九五終莫之勝吉得所願也
上九其羽可用為儀吉不可亂也
歸妹卦兌重震中備離坎(漸同)
䷵(歸妹)征凶无攸利
&KR0320;(初九)歸妹以娣跛能履征吉
&KR0320;(九二)眇能視利幽人之貞
&KR0306;(六三)歸妹以須反歸以娣
&KR0320;(九四)歸妹愆期遲歸有時
&KR0306;(六五)帝乙歸妹其君之袂不如其娣之袂良月幾望
吉
&KR0306;(上六)女承筐无實士刲羊无血无攸利
歸妹天地之大義也天地不交而萬物不興歸妹人之
終始也說以動所歸妹也征凶位不當也无攸利柔乘
剛也
(兌下震上)澤上有雷歸妹君子以永終知敝
歸妹初九歸妹以娣以恒也跛能履吉相承也
九二利幽人之貞未變常也
六三歸妹以須未當也
九四愆期之志有待而行也
六五帝乙歸妹不如其娣之袂良也其位在中以貴行
也
上六上六无實承虚筐也
豐卦離重震中備巽兌(渙旅)
䷶(豐)亨王假之勿憂宜日中
&KR0320;(初九)遇其配主雖旬无咎往有尚
&KR0306;(六二)豐其蔀日中見斗往得疑疾有孚發若吉
&KR0320;(九三)豐其沛日中見沬折其右肱无咎
&KR0320;(九四)豐其蔀日中見斗遇其夷主吉
&KR0306;(六五)來章有慶譽吉
&KR0306;(上六)豐其屋蔀其家闚其戶闃其无人三歲不覿凶
豐大也明以動故豐王假之尚大也勿憂宜日中宜照
天下也日中則昃月盈則食天地盈虚與時消息而况
于人乎况于鬼神乎
(離下震上)雷電皆至豐君子以折獄致刑
豐初九雖旬无咎過句災也
六二有孚發若信以發志也
九三豐其沛不可大事也折其右肱終不可用也
九四豐其蔀位不當也日中見斗幽不明也遇其夷主
吉行也
六五六五之吉有慶也
上六豐其屋天際翔也闚其戶闃其无人自藏也
旅卦艮重離中備巽兌(節豐)
䷷(旅)小亨旅貞吉
&KR0306;(初六)旅瑣瑣斯其所取災
&KR0306;(六二)旅即次懷其資得童僕貞
&KR0320;(九三)旅焚其次喪其童僕貞厲
&KR0320;(九四)旅于處得其資斧我心不快
&KR0306;(六五)射雉一矢亡終以譽命
&KR0320;(上九)鳥焚其巢旅人先笑後號咷喪牛于易凶
旅小亨柔得中乎外而順乎剛止而麗乎明是以小亨
旅貞吉也旅之時義大矣哉
(艮下離上)山上有火旅君子以明慎用刑而不畱獄
旅初六旅瑣瑣志窮災也
六二得童僕貞終无尤也
九三旅焚其次亦以傷矣以旅與下其義喪也
九四旅于處未得位也得其資斧心未快也
六五終以譽命上逮也
上九以旅在上其義焚也喪牛于易終莫之聞也
巽卦重巽中備兌離震(兌)
䷸(巽)小亨利有攸往利見大人
&KR0306;(初六)進退利武人之貞
&KR0320;(九二)巽在牀下用史巫紛若吉无咎
&KR0320;(九三)頻巽吝
&KR0306;(六四)悔亡田獲三品
&KR0320;(九五)貞吉悔亡无不利无初有終先庚三日後庚三
日吉
&KR0306;(上九)巽在牀下喪其資斧貞凶
重巽以申命剛巽乎中正而志行柔皆順乎剛是以小
亨利有攸往利見大人
(巽下巽上)隨風巽君子以申命行事
巽初六進退志疑也利武人之貞志治也
九二紛若之吉得中也
九三頻巽之吝志窮也
六四田獲三品有功也
九五九五之吉位正中也
上九巽在牀下上窮也喪其資斧正乎凶也
兌卦重兌中備離巽艮(巽)
䷹(兌)亨利貞
&KR0320;(初九)和兌吉
&KR0320;(九二)孚兌吉悔亡
&KR0306;(六三)來兌凶
&KR0320;(九四)商兌未寧介疾有喜
&KR0320;(九五)孚于剝有厲
&KR0306;(上六)引兌
兌說也剛中而柔外說以利貞是以順乎天而應乎人
說以先民民忘其勞說以犯難民忘其死說之大民勸
矣哉
(兌下兌上)麗澤兌君子以朋友講習
兌初九和兌之吉行未疑也
九二孚兌之吉信志也
六三來兌之凶位不當也
九四九四之喜有慶也
九五孚于剝位正當也
上六上六引兌未光也
渙卦坎重巽中備震艮(豐節)
䷺(渙)亨王假有廟利涉大川利貞
&KR0306;(初六)用拯馬壯吉
&KR0320;(九二)渙奔其机悔亡
&KR0306;(六三)渙其躬无悔
&KR0306;(六四)渙其羣元吉渙有丘匪夷所思
&KR0306;(六五)渙汗其大號渙王居无咎
&KR0320;(上九)渙其血去逖出无咎
渙亨剛來而不窮柔得位乎外而上同王假有廟王乃
在中也利涉大川乘木有功也
(坎下巽上)風行水上渙先王以亨于帝立廟
渙初六初六之吉順也
九二渙奔其机得願也
六三渙其躬志在外也
六四渙其羣元吉光大也
九五王居无咎正位也
上九渙其血遠害也
節卦兌重坎中備震艮(旅渙)
䷻(節)亨苦節不可貞
&KR0320;(初九)不出戶庭无咎
&KR0320;(九二)不出門庭凶
&KR0306;(六三)不節若則嗟若无咎
&KR0306;(六四)安節亨
&KR0320;(九五)甘節吉往有尚
&KR0306;(上六)苦節貞凶悔亡
節亨剛柔分而剛得中苦節不可貞其道窮也說以行
險當位以節中正以通天地節而四時成節以制度不
傷財不害民
(兌下坎上)澤上有水節君子以制數度議德行
節初九不出戶庭知通塞也
九二不出門庭凶失時極也
六三不節之嗟又誰咎也
六四安節之亨承上道也
九五甘節之吉居位中也
上六苦節貞凶其道窮也
中孚卦兌重巽中備震艮(小過)
䷼(中孚)豚魚吉利涉大川利貞
&KR0320;(初九)虞吉有他不燕
&KR0320;(九二)鳴鶴在隂其子和之我有好爵吾與爾靡之
&KR0306;(六三)得敵或鼓或罷或泣或歌
&KR0306;(六四)月幾望馬匹亡无咎
&KR0320;(九五)有孚攣如无咎
&KR0320;(上九)翰音登于天貞凶
中孚柔在内而剛得中說而巽孚乃化邦也豚魚吉信
及豚魚也利涉大川乘木舟虚也中孚以利貞乃應乎
天也
(兌下巽上)澤上有風中孚君子以議獄緩死
中孚初九初九虞吉吉未變也
九二其子和之中心願也
六三或鼓或罷位不當也
六四馬匹亡絶類上也
九五有孚攣如位正當也
上九翰音登于天何可長也
小過卦艮重震中備巽兌(中孚)
䷽(小過)亨利貞可小事不可大事飛鳥遺之音不宜
上宜下大吉
&KR0306;(初六)飛鳥以凶
&KR0306;(六二)過其祖遇其妣不及其君遇其臣无咎
&KR0320;(九三)弗過防之從或戕之凶
&KR0320;(九四)无咎弗過遇之往厲必戒勿用永貞
&KR0306;(六五)密雲不雨自我西郊公弋取彼在穴
&KR0306;(上六)弗遇過之飛鳥離之凶是謂災眚
小過小者過而亨也過以利貞與時行也柔得中是以
小事吉也剛失位而不中是以不可大事也有飛鳥之
象焉飛鳥遺之音不宜上宜下大吉上逆而下順也
(艮下震上)山上有雷小過君子以行過乎恭喪過乎哀用過
乎儉
小過初六飛鳥以凶不可如何也
六二不及其君臣不可過也
九三從或戕之凶如何也
九四弗過遇之位不當也往厲必戒終不可長也
六五密雲不雨已上也
上六弗遇過之已亢也
既濟卦離重坎中備坎離(未濟同)
䷾(既濟)亨小利貞初吉終亂
&KR0320;(初九)曳其輪濡其尾无咎
&KR0306;(六二)婦喪其茀勿逐七日得
&KR0320;(九三)高宗伐鬼方三年克之小人勿用
&KR0306;(六四)繻有衣袽終日戒
&KR0306;(九五)東鄰殺牛不如西鄰之禴祭實受其福
&KR0320;(上六)濡其首厲
既濟亨小者亨也利貞剛柔正而位當也初吉柔得中
也終止則亂其道窮也
(離下坎上)水在火上既濟君子以思患而豫防之
既濟初九曳其輪義无咎也
六二七日得以中道也
九三三年克之憊也
六四終日戒有所疑也
九五東鄰殺牛不如西鄰之時也實受其福吉大來也
上六濡其首厲何可久也
未濟卦坎重離中備離坎(既濟同)
䷿(未濟)亨小狐汔濟濡其尾无攸利
&KR0306;(初六)濡其尾吝
&KR0320;(九二)曳其輪貞吉
&KR0306;(六三)未濟征凶利涉大川
&KR0320;(九四)貞吉悔亡震用伐鬼方三年有賞于大國
&KR0306;(六五)貞吉无悔君子之光有孚吉
&KR0320;(上九)有孚于飲酒无咎濡其首有孚失是
未濟亨柔得中也小狐汔濟未出中也濡其尾无攸利
不續終也雖不當位剛柔應也
(坎下離上)火在水上未濟君子以慎辨物居方
未濟初六濡其尾亦不知極也
九二九二貞吉中以行正也
六三未濟征凶位不當也
九四貞吉悔亡志行也
六五君子之光其暉吉也
上九飲酒濡首亦不知節也
周易圖書質疑卷二
