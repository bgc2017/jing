欽定音韻述微巻二十一
去聲
十二震(佩文韻作十二震廣韻集韻二十一震二十二稕同用今仍作十二震)
震(至印切雷之甚者為震又卦名又動也懼也起也又地動曰震)振(救也又奮也又整也曲禮振書端書)
(於君前又發也左傳振廩同食又收也中庸振河海而不洩周禮大司馬中春教振旅又極也詩振古如兹又)
(鳥羣飛貌詩振鷺于飛又州名與真韻義異)賑(贍給也通作振與軫韻義異)娠(女妊身動也又真韻)
侲(侲子張衡賦注侲之言善也又逐厲童子也見後漢書又真韻)袗(元服也一曰衣前禪也或作裖惟元)
(服義與軫韻同餘異)䟴(動也或作蜄)襯(測印切近身衣又施與僧物曰襯)櫬(棺也)齔(毁齒)
(也男八嵗女七嵗而齔或作齓又軫韻吻韻)儭(裏也藉也)慎(侍印切謹也誠也又肅慎國名又姓)
蜃(大蛤也或作又軫韻)菣(去刃切草名爾雅釋草蒿菣又蔚牡菣注蒿之雄無子者一曰香蒿)
(也或作又霰韻)螼(器印切蚯蚓也又軫韻)覲(技印切見也下見上也禮記天子當依而)
(立諸侯北面而見天子曰覲注春見曰朝秋見曰覲周禮大宗伯注覲之言勤也欲其勤王之事)僅(纔能)
(也劣也少也)瑾(美玉也左傳瑾瑜匿瑕又赤玉也又軫韻)墐(塗也詩塞向墐户)饉(無穀曰饑無菜)
(曰饉又韓詩外傳三榖不升謂之饉亦作)殣(餓死也左傳道殣相望又埋也詩尚或殣之今文作墐)
瘽(病也)堇(烏頭也爾雅釋萆芨堇草注江東呼烏頭為堇人赤堇山名越絶書赤堇之山破而出錫與吻)
(韻義異)憖(義勤切且也詩不憖遺一老箋心不欲而自彊之辭又願也又缺也左傳皆未憖也又發)
(語辭左傳憖使吾君聞勝與臧之死也以為快又傷也方言陳蔡之間謂之憖與真韻義異)垽(滓也澱也)
猌(犬張齗怒貌)鎮(智印切壓也安撫也又藩鎮山鎮皆取安重鎮壓之義周禮夏官鎮服注言鎮)
(守之又州名又姓)填(定也亦星名與先韻義異)瑱(鎮也玉充耳也又玉名周禮王用瑱圭楚辭瑤席兮)
(玉瑱惟充耳義與霰韻同餘異)疢(徹印切熱病也又美嗜為病曰疢左傳美疢不如惡石或作疹疹又)
(軫韻)趁(逐也或作趂又銑韻)陣(稚印切旅也列也後漢書禮儀志兵官皆肄孫吳兵法六十四陣本)
(作陳)診(視也侯脈也又軫韻)儐(臂印切導也相也禮記主人三儐又進也周禮春官王命諸侯則儐)
(又陳也詩儐爾籩豆)擯(斥也棄也又與儐同導賔也周禮秋官大客則擯)鬢(頰上連髪也)殯(將葬)
(遷柩曰殯)晉(即印切進也日出萬物進也又卦名又也周禮春官王晉大圭又抑也夏官凡田王提)
(馬而走諸侯晉大夫馳又矛㦸下銅鐏曰晉考上記凡為殳去一以為晉圍又國名又司馬氏及石氏有天下)
(之號又水名州名又姓)進(登也升也前也又薦也又效也自勉强也又引近也又禮記升諸司馬曰進士)
(後世進士之名始此又後漢紀賜諸侯王公將軍特進)縉(帛赤色又與搢同)搢(抻也禮記天子搢珽)
(通作晉又振也吴語挺鈹搢鐸)瑨(美石次玉也)璡(石似玉又真韻)嚍(憤也方言通諸人之盡嚍)䗯
(蟲名又蛤屬或作)親(砌印切婚姻相謂為親家與真韻義異)寴(屋空貌)(寒也亦作)
信(細印切不疑也又誠也又推誠曰信如信任信服之類又驗也禮記講信修睦周禮以質劑結信又)
(再宿曰信又歲時記花信風始梅花終棟花凡二十四畨又白鴈至則霜降謂之霜信又符契曰信又古人謂)
(使者曰信與訊通又州名又姓)訊(問也公羊傳注上問下曰訊)迅(疾也)汛(灑也揚雄文況盡汛掃前)
(聖數千載功業又湖汛也)阠(爾雅釋地東陵阠)囟(頭㑹腦葢也又作顖)賮(習印切琛賮也貨以)
(將意也顔延也赭白馬賦或踰逺而納賮注財貨也又送行財幣也或作贐)燼(燭餘也又左傳收二國之)
(燼注燼遺民也)藎(進也詩王之藎臣疏藎忠愛之篤進進無已也又草名)璶(石似玉)濜(水名在襄)
(陽)釁(喜印切罪也瑕也又牲血塗器祭也或作衅)璺(罅裂也又玉破也方言秦晉器破而未離)
(謂之璺又問韻)印(乙晉切證也合也又秦漢以後官私所用章曰印信又姓)鮣(魚名首象印)
廟諱胤(聿進切繼也續也又詩傳習也又國名又姓)酳(酒漱口也禮記執爵而酳又昏禮合巹而酳疏酳演)
(也謂食畢飲酒演安又儀禮特牲饋食禮主人洗角升酌酳尸注酳猶衍也通作)靷(駕牛具在胸曰靷又)
(軫韻)引(牽車紼也與軫韻義異)&KR0615;(撃小鼓引樂聲也一作)濥(水脈行地中濥濥然又軫韻)鈏
(錫也又軫韻)䏖(脊肉也與軫韻義異)吝(吏印切恨也易悔吝者憂虞之象也又惜也)悋(鄙也)
(慳也)遴(行難也漢書杜欽傳誠難以忽不可以遴與真韻義異)瞵(視不明)躙(轢也車踐也或作轔)
躪轥(按佩文韻别出轥字亦蹂轥也與此字義同其殷轔義應歸平聲真韻故此韻應併入躙字)藺(草名)
(似莞而細可為席一名馬藺又地名史記魏世家敗趙北藺又姓)磷(薄石也論語磨而不磷又石礫也與)
(真韻義異)粦(鬼火也兵死及馬牛之血為粦又作燐又真韻軫韻)驎(隠驎馬色駮也又軫韻與真韻義異)
麐(牝麒又大北鹿也惟牝騏義與真韻同餘異)獜(獸名見山海經)橉(門閾也楚人曰橉一曰木名又)
(軫韻)閵(閵鵲鳥名似鴝鵒而黄)&KR2454;(竹名堅中)疄(轢田也又田壟也)䉮(博雅䉮謂之植)刃
(日印切刀鋒也)訒(鈍也難也又軫韻)仞(八尺也又度深曰仞左傳仞溝洫)軔(止輪之物也又止物)
(之行皆曰軔始啓行曰發軔又與仞同孟子掘井九軔)牣(滿也)靭(柔木也)認(識也又徑韻)荵
(荵苳草名或作又軫韻)諄(注閏切告之丁寧也又真韻)稕(束稈也一作)訰(訰訰亂也與真)
(韻義異)旽(旽旽懇誠也)舜(恕閏切有虞氏之號又草名又木槿也)蕣(木槿也通作舜或作)
(橓)瞬(目自動也或作曠㫙眴瞤又霰韻)鬊(鬌髪也)順(樹閏切理也從也又和也又山海經)
(有順山順水出焉又鳯凰五色心文曰徳翼文曰順見釋名)揗(摩也)俊(祖閏切智過千人也禮記)
(司徒選士之秀者而升之學曰俊士通作㒞雋)畯(農夫也典田之官也一曰農神也)餕(食餘曰餕博雅)
(熟食謂之餕饔)駿(馬之良材者周穆王有八駿又大也詩為下國駿厖又速也詩駿發爾私)㕙(狡兔名)
&KR2408;(石䑕出蜀毛可為筆)晙(早也明也)浚(抒也取出之也又深也又水名在衛又衛邑名)峻(大也髙也)
(又作&KR3310;)焌(然火也又願韻)葰(薑屬)睃(視也)濬(粟閏切通川也又凡深皆曰濬又幽深也或作)
迿(先也公羊傳朋友相衛而不相迿)徇(叙閏切自衒名行也又行示也巡也又順也歸也又)
(作彴仢)殉(以死從也)閏(孺俊切餘分之月也三年一閏五年再閏十九年七閏閏月王居門從王)
(在門中也)潤(水曰潤下又浸潤温潤皆澤物之義又益也)䏰(朐䏰蟲名巴郡有胊䏰縣地下濕多此蟲)
(故以為名)㠈(地名後魏常景發兵守白㠈)
(按佩文韻十二震九十三字今據康熙字典併轥字入躙字又據音韻闡微增䟴螼瘽堇垽嚍阠囟璶濜)
(璺鮣鈏獜橉稕焌葰睃迿㠈二十一字據廣韻增猌䗯窺䏖閵&KR2454;疄訰八字據集韻増親䉮荵旽四字合)
(一百二十五字自震字至荵字舊為二十一震自稕字至㠈字舊為二十二稕)
十三問(佩文韻作十三問廣韻集韻二十三問二十四焮同用今仍作十三問)
問(務奮切訊也有懐待叩也如問答策問之類又聘問也儀禮聘禮小聘曰問周禮春官時聘曰問又古人)
(謂相遺曰問詩雜佩以問之又訊罪曰問詩淑問如臯陶又命也左傳期戍公問不至又與聞同詩宣昭義問)
(又姓)聞(名逹也聲所至也與文韻義異)紊(亂也)汶(水名又汶上縣名與文韻元韻義並異)抆(拭也)
(又吻韻)絻(䘮冠也或作免悗又銑韻)璺(玉破也方言秦晉器破而未離謂之璺亦作璺又震韻)鼤
(䑕屬爾雅鼤䑕鼨䑕玉篇斑尾鼠也又文韻吻韻)文(飾也與文韻義異)糞(付問切穢也治也培)
(也又埽除也)奮(鳥張羽奮奞也又震動也又揚也振去塵也又姓)拚(掃席前曰拚又霰韻)僨(僵也)
(仰偃也又覆敗也又動也左傳張脈僨興又寘韻)瀵(水名爾稚疏源出於底下者名瀵又列子終北國有)
(山名壺領有水湧出名曰祌瀵又願韻)㩌(擊仆也張協七命㩌馮豕)&KR3152;(跳躑也山海經依軲山有獸虎)
(爪有甲名曰獜善駚&KR3152;)㱵(㱵爛也)䆏(稻紫莖者)忿(赴問切怒也又吻韻)湓(水聲又含水噀)
(也又元韻願韻)分(附問切名分也分劑也均也與文韻義異)坋(塵也一曰大防也又拌也漢書貨殖)
(傳胃脯注以末椒薑坋之又吻韻)秎(穧也一曰秎穧禾有限也又穫也管子嵗雖凶早有所秎穫)按付
(問赴問三切今讀並相同但原在非敷奉三母是以依紐分之)攈(據運切拾也或作捃攟又吻韻)皸
(手足坼裂也又文韻)郡(遽運切羣也人所聚也周制天子地方千里分為百縣縣有四郡秦并天下置)
(三十六郡今謂府曰郡)訓(許運切教也誡也又男曰教女曰訓又順也書皇天用訓厥道又詁訓注)
(解之名又姓)(火乾物)臐(羊羹也或作)醖(郁訓切釀酒張衡賦酒則九醖甘醴又醖藉含)
(蓄也漢書薛廣徳傳為人温雅有醖藉注醖言如醖釀也又吻韻)愠(含怒意又吻韻)緼(亂麻也與文韻)
(元韻吻韻義並異)蕰(積也習也或作藴與元韻吻韻義並異)煴(以火伸物也與文韻義異)運
(喻郡切轉也動也行也用也移徙也又天造曰運又五運五行氣化流轉之名又越語廣運百里東西為廣南)
(北為運又姓)餫(野饋曰餫)鄆(邑名州名又姓)暈(日月傍氣也釋名暈捲也氣在外捲結之也又周禮)
(春官眡祲掌十煇之法以觀妖祥察吉凶注煇又作暈)韻(音和也文心雕龍同聲相應謂之韻又風度謂)
(之韻或作韻)䩵(攻皮治鼓工也考工記䩵人為臯陶或作韗又願韻)員(姓也與先韻義異)(染間)
(也)(醨相沃也)焮(喜靳切炙也爇也或作炘又文韻)靳(記印切馬靷之當膺者徐錯曰)
(靳固也靳制其行也左傳如驂之靳又吝也又左傳宋公靳之注戲而相愧曰靳又取也又姓)斤(斤斤察也)
(與文韻義異)㨷(拭也)近(忌惞切附也親也近之也與吻韻寘韻義並異)慬(僅也公羊傳慬然後)
(得免與文韻吻韻義並異)隠(倚靳切隈隠之貌又倚也孟子隠几而卧與吻韻義異)㒚(依人也或)
(作懚)檼(屋脊又棟也又吻韻)
(按佩文韻十三問三十四字今據音韻闡微增鼤文瀵㩌&KR3152;湓秎煴㨷九字據廣韻増㱵皸爋臐檼五字)
(據集韻増䆏懂四字凡五十二字自問字至字舊為二十三問自焮字至檼字舊為二十四焮)
十四願(佩文韻作十四願廣韻集韻二十五願二十六慁二十七悵同用今仍作十四願)
願(遇觀切思也又欲也書敬修其可願又羡慕也禮記國人稱願然曰幸哉有子如此又願言猶云每言見)
(詩傳一曰大頭也亦作)愿(謹也慤也善也禮記爵不瀆而民不愿通作原鄉原見論語)建(記偃)
(切豎立也樹也置也易建萬國親諸侯又斗柄所指曰斗建又星名禮記中春旦建星中又木名葉如羅實如)
(欒無響無影見山海經又唐時州名宋以閩越置福建路又姓與阮韻義異)健(忌偃切强也壯也乾)
(徳也易天行健又能吏曰武健唐制州兵給衣糧者曰官健又健在問訊辭猶云無恙也又姓)楗(門限也又)
(史記下淇園之竹以為楗如淳注樹竹塞水決之口以草塞其裏以土填之蓋即今河工之埽而作法稍異耳)
(又阮韻)腱(筋之本也禮記捶牛羊麇鹿之肉反側之去其餌注謂去其筋腱一曰筋類又元韻先韻阮韻)
鍵(鑰也禮記修鍵閉鍵謂牡閉謂牝又天鍵星名主管鑰見漢志又元韻阮韻銑韻)唁(義健切予)
(生也詩歸唁衛侯亦作囐又霰韻)鬳(鬲屬通作甗又銑韻霰韻)巘(山基有重岸如獻者也爾雅重獻隒)
(謂如累兩甗南都賦坂坻巀嶭而成巘又銑韻)(瓢也)獻(喜偃切進也致物于所尊也又祼神曰獻)
(禮記一獻質三獻文五獻察七獻神又賢也書萬邦黎獻又祭宗廟之犬曰羹獻又太歲在亥曰大淵獻又姓)
憲(法也書惟聖時憲又表式也詩萬邦為憲又懸法示人也又禁也荀子修火憲養山林藪澤草木魚鱉又)
(臺省之長曰臺憲省憲又憲憲猶欣欣詩無然憲憲又唐時州名又姓又銑韻)&KR1946;(走意見石鼓文又阮)
(韻)瓛(桓圭也上公所執又寒韻)軒(切肉如藿葉也内則注細切為膾大切為軒與元韻義異)堰
(倚建切壅土使蓄水也又阮韻霰韻)郾(魏邑史記楚昭陽伐魏取郾後漢書賈復請擊郾即今河南郾域縣)
匽(路厠也又霤下之池受水而流者也周禮宫人修井匽又霰韻)褗(衣領也方言衱謂之褗又隠也爾雅)
(黼領謂之襮注謂繡刺黼文以椻領)鄢(地名本邙姓國楚為鄢都一曰郢漢地理志作傿屬陳留郡又阮韻)
(與先韻義異)漹(水名在襄陽宜城其流入漢與先韻義異)&KR2080;(吏偃切蛇名赤而毒與先韻義異)
絭(據怨切攘臂繩也博雅絭謂之纕又先韻霰韻)韏(取皮革中斷之而復分平之爾雅革中絶謂之)
(辨革中辨謂之韏又元韻銑韻霰韻)&KR4071;(海岱東齊北燕之間謂盂曰&KR4071;見方言又霰韻)勸(去怨切勉)
(也奬也教也書勸之以九歌又猶言力也國䇿荆王大悦許救甚勸)券(契也以木牘為要約之書屈曲剖之)
(而各執其半周禮注大市人民牛馬之屬用長券小市兵器珍異之屬用短劵)綣(繾綣不離散貌左傳繾綣)
(從公又淮南子鍪而綣領以王天下謂屈曲其衣領而䊿之又阮韻)虇(凡竹&KR1239;之萌皆曰虇見爾雅又阮韻)
䠣(㒺之罥獸足者逸周書不卵不䠣亦作又諌韻霰韻)圈(具願切牢也所以養獸又地名左傳)
(楚子伐麇公羊傳作伐圈或作圈又阮韻銑韻霰韻與元韻先韻義異)販(付萬切買賤而賣貴者也)
(周禮販夫販婦為主或作)畈(田畈謂平疇)嬎(赴萬切兎子也見爾雅又鳥伏乍出又元韻)
汳(水名出隂溝逕浚儀縣北又東至梁郡䝉縣為睢水)番(更次也遞也前漢紀賢良直宿更番又杜甫詩)
(㑹須上番看成竹又皮日休詩舊日霜毛一番新又刪韻與寒韻歌韻義並異)飯(附萬切食也汲冡周)
(書黄帝始炊穀為飯儀禮賔卒食㑹飯三飯㑹飯謂黍稷也亦作俗作飰與阮韻義異)閞(柱上方木一名)
(櫨一名枅爾雅閞謂之槉又霰韻)饌(具食而陳設之也周禮以共王四飲三酒之饌儀禮具官饌于寢東)
(謂牲酒脯醢也又通作又潸韻霰韻)萬(務飯切盈數也十千曰萬漢志大于千衍于萬又干戚舞)
(曰萬詩方將萬舞又埤雅峯一名萬其類多以萬計又唐時州名又姓)曼(引也長也廣也詩孔曼且碩又)
(細澤也楚辭平脅曼膚又無也法言聖人曼云又姓又翰韻與刪韻義異)蔓(革虆然貌長也延也前漢志蔓)
(蔓曰茂又楚邑鬬成然食采於此後以為氏見左傳又翰韻)脕(美而澤也楚辭玉色而脕容又阮韻)
獌(似狸而大一名貙見爾雅狼屬也亦作又寒韻翰韻)蟃(螟蛉也俗謂之桑蟃見詩疏)(蜀廣)
(漢鄉名通作鄤鄭地左傳諸侯伐鄭鄭公子偃使東鄙覆諸鄤又寒韻翰韻)䡬(戰車衣所以遮天又翰韻)
槾(槾荆木名南都賦其木槾柏杻橿與寒韻翰韻義並異)楦(許怨切織履者所用範具也又唐楊)
(炯毎呼朝士為麒麟楦本作楥與元韻先韻義異)韗(韗人攻皮工也見周禮通作韗或作又問韻)
怨(郁勸切恚也恨也仇也易因以寡怨又元韻)畹(田十二畝離騷余既滋蘭之九畹一曰三十畝)
(見魏都賦注又國戚曰戚畹見宋李處耘傳又阮韻)苑(囿也古曰囿漢曰苑又内苑禁苑皆宫中統名説苑)
(文苑類苑藝苑皆書名與阮韻同)逺(喻勸切疎之也離之也諭語敬鬼神而逺之與阮韻義異)瑗
(大孔璧好倍肉者也見爾雅又説文人君上除陛以之相引又霰韻與刪韻義異)媛(美女也君子之援助)
(也乂媵侍後漢書嬙媛侍兒又霰韻與元韻義異)困(庫悶切窮也不通也禮記教然後知困又亂也)
(論語不為酒困又為人所阨也左傳困獸猶鬭又倦極力乏又卦名)諢(誤悶切以言謔弄也憂諢見唐)
(書打諢見遼史又雲仙雜記穆宗以元綃白書素紗墨書為衣賜宫人承幸者號諢衣亦作顐唐書諧臣顐官)
䭓(關西呼食欲飽為䭡䭓見方言一曰相謁食麥亦作䅱)頓(妬困切下首叩地周禮九&KR0596;之一又)
(壊也左傳甲兵不頓正義謂挫傷折壊如今言委頓是也又止也史記三日三夜不頓舍又遽也列子一氣不)
(頓盡一形不頓虧又一頓猶言一次世説新語欲乞一頓耳又國名漢志注南頓縣故頓子國頓迫于陳而南)
(徙故號南頓又姓)敦(邱一成曰敦邱通作頓詩至于頓邱又太歲在子曰困敦史記注混沌也又𥪡也莊)
(子敦杖蹙之與灰韻元韻寒韻蕭韻尤韻隊韻義並異)忳(忳忳愚貌見老子與真韻元韻義並異)扽
(撼也摩也引也)褪(吐困切缷衣也又凡物退落皆曰褪)鈍(渡悶切頏也不利也鋭之反也説苑)
(砥礪之旁多頑鈍又質魯曰鈍通作頓漢書芒刃不頓)遯(逃也隠也引去也又卦名通作遁遁甲推六甲)
(之隂而隠遁也見後漢書又水名出夜郎縣又阮韻)鶨(鴒鶨鳥名俗呼為癡鳥一各䳢老其喙勾見爾雅又)
(翰韻霰韻)腯(肉豐盛也牛羊曰肥豕曰腯又吳都賦鳥獸腯膚又月韻)嫩(怒悶切少弱也一曰好貌)
(本作媆)奔(布困切有變急赴之也與元韻義異)噴(破困切鼓鼻也含物而吐散之也國策俯)
(而噴仰而鳴韓詩傳疾言噴噴通作歕穆天子傳其馬歕沙又元韻)湓(水涌溢也又水聲江賦湓流雷呴而)
(電激又元韻問韻)瀵(水源自下湧上見爾雅又水浸也江賦翹莖瀵蕊又南瀵水名出汾隂又終北國壺)
(領山有水湧出曰神瀵見列子又問韻)坌(步悶切塵也汲冡周書困在坌又聚也禰衡賦溢氣盆涌)
(唐書坌集京師或作坋儀禮宰夫拭几注不欲塵坋尊者又吻韻)体(劣也又麤貌通雅唐懿宗塟同昌公)
(主以酒餤四十槖駞飰体夫葢輀車之夫也)悶(墓困切懑也煩鬱也易遯世無悶又悶悶政寛大也)
(見老子)焌(作困切燃火也周禮凡卜明火焌契以授卜師或作焞燇又震韻)捘(推也擠也掐也)
(左傳涉佗捘衛侯之手及腕真韻)寸(措困切積分至十曰寸家語布指知寸公羊傳膚寸而合注側)
(手為膚按指為寸又寸口名在手腕下魚際至髙骨却行一寸見史倉公傳注又人兩眉間為泥丸之玉門)
(名守寸見雲笈七籖又姓)鐏(祚悶切柲下銅也禮託進戈者前其鐏謂戈鋭鐏鈍故以鈍向人為敬又)
(元韻)栫(取魚具叢木于水魚避寒入其中因以掩取也江賦栫澱為涔一曰木名又霰韻)鱒(魚名赤目)
(似鯶而鱗細亦名鮅見爾雅一曰魚入泥也)&KR0871;(以血和熟肉也齊民要術有肺&KR0871;法釋名&KR0871;饡也以米糝)
(之如膏饡也又温庭筠著書名乾&KR0871;子又霰韻)巽(素困切順也柔也卑也善入也又卦名一曰具也亦)
(作)遜(順也謙抑也又讓也家語耕者遜畔行者遜路又遁也書吾家耄遜于荒亦作孫詩公孫碩膚或作)
(遜)潠(噴水也後漢書郭憲向東北含酒三潠又陶潛有下潠田舍穫詩亦作噀後漢書欒巴飲酒噀火又)
(霰韻)惛(虎困切不明也禮記八十九十曰耄注謂惛忘也又管子五漫漫六惛惛亦作惽又元韻)
慁(户困切辱也禮記不慁君王又擾也史記天以寡人慁先生又左傳主不慁賔猶云不為賔患)溷(濁也)
(穢也又厠也晉左思門庭藩溷皆著紙筆又天溷星名見宋志與元韻義異)圂(豕所居也禮記君子不食)
(圂腴圂犬豕之屬腴腸也亦作豢又諫韻)(毒草葛洪方中飲食毒者含白銀一宿銀色變青是藍藥黄赤)
(是藥煮白花藤同乾藍實服之即解)揾(烏困切指按物使沒也又揾染揾抐)論(路悶切議)
(也説也直言曰論荅難曰語又講明也書論道經邦又考評也禮記凡官民材必先論之史記論功行封又真)
(韻元韻)碖(碅碖石大小勻列貌又真韻)艮(箇恨切限也不進也又堅貌方言艮磑堅也注皆石)
(名又卦名宋徽宗於艮方作艮嶽又姓)茛(草名即鉤吻又毛茛即草烏頭之苗見本草又水草也蟹有毒)
(皆食水茛所為)鞎(以革為車前飾也見爾雅又元韻)硍(可恨切吴人謂石有痕曰硍一曰石似玉)
(聲)恨(户艮切怨極也又悔恨愄恨悲恨)拫(急引也吳楚謂牽引前却為拫挌漢書引繩排拫朱)
(子語類排拫猶云抵拒擔閣葢引繩以扞格也今人讀拫為根誤)
(按佩文韻十四願四十字今據音韻闡微增楗腱唁鬳巘&KR1946;瓛軒匽褗鄢漹&KR2080;豢韏虇畈嬎汳脕獌蟃)
(苑諢鎧忳奔湓体焌捘鐏栫鱒惛圂揾碖茛鞎硍四十二字據廣韻増開䡬韗扽鶨六字據集韻増&KR4071;)
(䠣番饌槾瑗媛腯瀵&KR0871;拫十二字合一百字自願字至媛字舊為二十五願自困字至碖字舊為二十)
(六慁自艮字至拫字舊為二十七恨)
十五翰(佩文韻作十五翰廣韻集韻二十八翰二十九換同用今仍作十五翰)
翰(荷岸切鳥羽也髙飛也又文翰猶言文筆翰林謂文翰之多若林又馬白色禮記戎事乘翰又幹也詩維)
(周之翰又姓惟幹義與寒韻異餘並同)悍(勇桀也又急也淮南子水激則旱注與悍同又旱韻澘韻)汗
(膚液也易渙汗其大號言號令如汗之出而反也又水貌海賦洪濤瀾汗與寒韻義異)瀚(水貌淮南子浩)
(浩瀚瀚又瀚海在沙漠北史記注以羣鳥之所解羽故名)扞(抵也禦也又衛也左傳從扞牧圉又拒也禮記)
(扞格而不勝通作捍禮記能捍大患則祀之又右佩玦捍注捍拾也)閈(門也里居也左傳髙其閈閎)釬
(臂鎧也一曰矛鐏又固金鐵藥也又急也荘子有緩而釬又鉤弦具管子弛弓脱釬通作銲惟急義與寒韻同)
(餘異)駻(馬突也韓非子無㘘策御駻馬又馬髙六尺也通作馯與寒韻刪韻義並異)豻(野狗似狐黒喙)
(貙類也見爾雅又周禮士射豻侯又禮記麛裘青豻襃又鄉亭之繫曰豻朝廷曰獄亦作貋又寒韻刪韻)垾
(水堤也六書本義岸俗作垾)雗(白雉也江東呼為白雗一名曰鵫見爾雅又寒韻)鶾(鳥名即天雞赤)
(羽其彩若翬雉成王時蜀人獻之見爾雅及逸周書通作翰又寒韻)鼾(卧息也吴人謂鼻聲為鼾又寒韻)
皔(白也或作張協賦璀璨皓)螒(小蟲名黒色赤頭一名莎雞亦名樗雞見爾雅)㢨(弓拒也通作扞)
(關名在巫縣史記蜀伐楚於是為扞關以禦之)䏷(䑇䏷藥名出西畨治金創)榦(箇按切樹木本根為)
(幹淮南子枝不大於榦又築墻兩旁木也又井上木闌也惟井闌義與寒韻同餘異)幹(能也强也又體也易)
(貞者事之幹又凡器之本曰幹又脅骨公羊傳彭生搚幹而殺之又干支本作幹枝吕氏春秋幹枝相配以成)
(六旬又竒幹北方名見汲冡周書又姓又草木莖通作幹)旰(晚也晏也左傳日旰君勤又盛貌上林賦采色)
(澔旰)盰(目多白也一曰張目也白虎通旰目陳兵又旱韻潸韻)骭(脚脛也甯戚歌短布單衣適至骭又)
(脅也或作又諌韻)矸(石淨貌寗戚歌南山矸一曰磓也又旱韻與寒韻義異)涆(水流疾貌吳都)
(賦滮滮涆涆)皯(面黒氣也病也列子焦然肌色皯或作䵟又旱韻)竿(衣架也爾雅竿謂之箷箭幹亦)
(作箭竿見爾雅釋草熒委萎注陸徳明讀)看(可按切視也又以手翳目而望也又寒韻)侃(剛直也又)
(侃侃和樂而正論語侃侃如也亦作偘唐書偘偘不干虚譽又旱韻)衎(喜也樂也又衎然安定貌又旱韻)
靬(乾革也又盛矢器又弓衣又元韻寒韻刪韻先韻)岸(餓翰切水深而重厓髙峻者曰岸又魁岸)
(雄傑也漢書為人魁岸又露額曰岸後漢書帝岸幘見馬援又獄名詩宜岸宜獄韓詩作犴又敖岸山名見山)
(海經)喭(粗俗也喭無禮容也論語由也喭又霰韻)䮗(馬白額至脣所謂流星貫脣也又馬頭有赤色)
(若將發也又䮗馬行貌)頇(顢頇大面也今以謂糢糊粗略之稱一曰頭無髪又冠欹後謂之頇)旦
(得案切明也早也又旦旦猶怛怛也詩信誓旦旦又城旦刑之輕者謂使治城也見漢書又西域稱中國為震)
(旦)鴠(䳚鴠夜鳴求旦之鳥或作鳱鴠一作鶡鴠渴鴠禮記作盍旦方言自關而東謂之城旦秦隴謂之旦)
(旦)狚(猲狚巨狼也又荘子猨猵狚以為雌注猵狚似猨其雄喜與雌猨為牝牡)疸(黄病也内經安卧者)
(黄疸已食如饑者胃疸通作癉史記風癉客脬又旱韻)癉(勞也病也書彰善癉惡注明其為善病其為惡)
(亦作&KR1248;禮記章善&KR1248;惡又哿韻箇韻與寒韻旱韻義異)笪(筥也一曰覆舟簟一曰筕篖其文直而粗江東)
(呼為笪與曷韻義異)觛(觛巵也見博雅一曰小巵又旱韻)炭(妥按切燒木未成灰也又擣大蛤以)
(攻墻屋之貍蟲者曰蜃炭見周禮又水經注鄴縣氷井藏石墨可書然之難盡亦謂之石炭又姓)歎(嘅也)
(太息也又稱美也禮記卒爵而樂闋孔子屢歎之又讚和也禮記壹倡而三歎通作嘆又寒韻)灘(瀨也又太)
(歲在申曰涒灘又寒韻)憚(渡岸切忌也畏也又難也)彈(行丸所以彈人又掉也考工記句兵欲無)
(彈又水經注永昌郡水傍瘴氣有物中人名曰鬼彈與寒韻義異)但(徒也凡也又空也又語辭猶言特也)
(苐也又淮南子媒但者非學謾也注通作誕詐也又姓又旱韻)蟺(土蠭也巴楚間呼為蟺蜂見本草與先韻)
(義異)訑(慢也弛縱也荘子天知予僻陋慢訑通作詑又歌韻與支韻義異)難(諾按切患也阻也又)
(詰辨也漢司馬相如有難蜀父老文又責也孟子於禽獸又何難焉與寒韻歌韻義並異)攤(按也又寒韻)
贊(恣按切助也佐也進也又史家繫論曰贊又通謁曰謁贊又唐書吐蕃俗謂强雄曰贊又姓)讚
(稱美也又明也又漢書蔡邕傳著詩賦碑誄銘讚通作贊或作囋荀子謂一而告二謂之囋)酇(百家為酇)
(又南陽有酇縣漢蕭何所封國又寒韻旱韻與歌韻義異)饡(以羹澆飯也楚辭時混混兮澆饡一曰以膏煎)
(稻為酏)趲(走也又逼使走也今以為遄行之稱與虞韻旱韻義並異)粲(次按切稻重一䄷為米六)
(斗大半斗曰粲又光明也鮮好也精潔也又笑貌榖梁傳軍人皆粲然而笑又餐也河北人呼食為粲見詩緇衣)
(疏又漢書白粲輕刑之名謂舂米使白又衆意國語女三為粲或作㛑又姓)璨(璀璨玉光一曰美玉)燦
(明浄貌或粲)薒(草可為蓆)&KR3140;(幧頭也所以覆髻方言自河以北趙魏之問曰幧頭或謂之&KR3140;)瓚
(字岸切祼神玉剡上邪鋭之於其首為勺形於其柄為注水道詩瑟彼玉瓚又旱韻)䏼(禽獸食餘又寒韻先)
(韻)散(四按切離也分布也又酒尊無飾者曰散周禮鬯人凡疈事用散又藥石屑曰散後漢書華陀)
(用漆葉青䴴散又琴曲有廣陵散惟離布義與旱韻同餘異)繖(葢也晉書王雅傳遇雨請以繖入又旱韻)
䉈(竹也䈓䉈桃枝見博雅)漢(黒按切水名出嶓冢入江又天河也詩倬彼雲漢注水氣在天為雲)
(水象在天為漢又男子之俗稱舊唐書狄仁傑傳朕要一好漢任使又劉氏有天下之號又州名又姓)暵
(曝乾也詩暵其乾矣通作熯易燥萬物者莫熯乎火又旱韻)䍐(枹䍐漢置縣屬金城郡與旱韻義異)
(耕田也一曰麥地一曰冬耕地亦作䎯)厂(山之厓石人可居者)按(阿漢切止也抑使下也撫也控)
(也又察也考也騐據也又醫法有按摩漢志黄帝岐伯按摩十卷)案(几屬周禮王大旅上帝則張氊案又)
(界也國語參國起案又凡官府興除成例及獄訟論定者皆曰案又著書者起義曰案一曰木名或作按)晏
(晚也又安也和柔也詩言笑晏晏又鮮盛貌詩羔裘晏兮又日出清霽為晏又姓又銑韻諫韻霰韻)爛
(勒岸切明也詩明星有爛又火熟物或作爛)讕(詆也以言相誣罔也漢書滿讕誣人又寒韻旱韻)瀾
(大波為瀾見爾雅又寒韻)糷(飯淖麋相着也爾雅搏者謂之糷或作&KR3466;又寒韻)灡(米汁曰潘灡見周禮)
(藁人注)貫(固玩切穿也穿錢貝之緡曰貫又通也又習也國語畫而講貫又事也論語仍舊貫又交)
(午剪髪為飾曰羈貫又鄉籍曰本貫侍從定曰清貫又國名其鼎為重器禮記崇鼎貫鼎又姓)冠(男子二十)
(加冠曰冠又特出于衆曰冠又與寒韻義異)觀(諦視也榖梁傳常事曰視非常曰觀又示也伐國者積尸)
(封土曰京觀見左傳又象魏也一名闕爾雅觀謂之闕又樓觀漢有東觀甲觀白虎觀又道宮謂之觀又卦名)
(又國名夏有觀扈又姓惟視義與寒韻同餘異)館(客舍也周禮市有候館又以館館客也又唐制有國子等)
(七館以取士又旱韻)祼(以鬰鬯獻尸尸授而灌地曰祼周禮祼圭有瓚疏生人飲酒亦曰祼通作灌禮奉觴)
(曰賜灌亦通盥易盥而不薦注觀其灌而不必及其薦)灌(水名出廬江北入淮又溉也注也漬也又爾雅)
(木族生曰灌又灌灌猶欵欵詩老夫灌灌又青邱山有鳥如鳩其音若呵名曰灌灌見山海經又國名夏有斟)
(灌又縣名又姓)爟(舉火也火益熱也周禮司爟掌火之政令又晉天文志軒轅西四星曰爟爟者烽火之爟)
(也)盥(澡也沃洗也儀禮主人復盥疏前盥洗爵後盥洗手又䍐韻)瓘(玉名又圭也左傳若我用瓘斚)
(玉瓚)罐(汲器亦作鑵)鸛(水鳥似鴻而大又左傳鄭翩願為鸛其御願為鵞注鸛鵞皆陣名又寒韻)悹
(憂也或作悺又寒韻䍐韻)&KR3443;(病也亦作痯疲貌詩四牡痯痯又旱韻)矔(梁益問謂瞋曰矔轉目顧視亦)
(曰矔見方言一曰閉一目也)涫(沸也史記腸如涫湯荘子涫涫紛紛與寒韻義異)錧(車軸端鐵也一)
(曰田器江南人呼犁刃為錧見爾雅疏又䍐韻)鏆(臂環也一曰穿也)䘾(袴之兩股博雅絝之䘾謂之袑)
(一曰韋袴)雚(草名即芄蘭蔓生斷之有白汁可啖見爾雅)(庫玩切刻也又燒鐵以炙又灼鐵以)
(識簡次)玩(誤換切弄也戲也狃也狎也遊觀也習厭也亦作翫)忨(貪也左傳忨嵗而愒日又寒韻)
輐(刓去圭角也荘子椎拍輐斷注輐圓也斷方也皆刑截者所用又旱韻)鍛(妒玩切冶金未銷而)
(椎之也或作煅通作段考工記段氏為鏄器)斷(決也又斷斷専壹貌又後漢蔡邕著獨斷)碫(礪石也通)
(作鍜詩取厲取鍛箋謂取鍛厲斧斤之石)腶(捶脯施薑桂也通作段禮記婦執段脩以見亦作鍛榖梁傳婦)
(人之贊棗栗鍛脩)彖(免玩切豕也又易彖辭彖者斷也斷定一卦之爻也)褖(黒衣也后燕御於王)
(之服又士妻服俱見周禮疏通作緣)鶨(鴒鶨鳥名其喙句一名䳢老見爾雅又願韻霰韻)段(渡玩)
(切分異也區也大段猶言大凡手段猶言身手又欵段馬名言形段遲緩又姓又繒綺成端曰段南史任昉贈)
(到溉詩求二衫段按唐人錦段繡段皆作實字屬對元張憲詩襖色摇紅段是實有其物今織局以縷帛精純)
(者為鍛當從段)斷(截也又絶也又旱韻)毈(卵不成也法言雌之不才其卵毈通作段管子羽卵者不段或)
(作㱭)椴(木名一名柂似白楊又木槿也其華朝生夕隕可食俱見爾雅又燕東北朝鮮洌水之間謂杙為椴)
(見方言)愞(怒玩切弱也怯也漢書紀太常坐畏愞棄市亦作偄通作懦又銑韻箇韻)渜(沐浴餘水)
(也士喪禮濡濯棄於坎亦作湪荆沔間語與寒韻義異)稬(稻之黏者可為酒或作穤又旱韻箇韻)
(鹿子一名或作&KR2281;又虞韻)餪(饋食也女嫁後三日餉食為餪又旱韻)半(布玩切物中分也又)
(漢書持三升糒一半氷注半大片也又悉居半西域國名見北史)絆(馬縶也繫足曰絆絡首曰羈或作靽)
判(破玩切分也周禮媒氏掌萬民之判注得耦曰合主合其半以成夫婦又署文牘以斷事曰判唐選)
(舉試身言書判又宋宰相出典州曰判通作牌)泮(半也諸侯鄉射之宫東西門以南有水北無水詩思樂泮)
(水通作頖禮記頖宮注頖班也于以班政教)冸(冰流曰凘冰解曰冸見風俗通通作泮)胖(半體肉也)
(乾曰脯不乾而腥曰胖胖之言片也見周禮疏又禮記鵠鴞胖注脅側薄肉也與寒韻義異)沜(水涯也唐)
(王維輞川别墅有茱萸沜通作泮)袢(紲袢束縛意又元韻)畔(步玩切田界也凡物之旁際也涯也)
(通作泮詩隰則有泮)叛(離也背也奔他國也通作畔)縵(暮玩切帛無文也漢律賜衣者縵表白裏)
(又雜弄以調樂也禮記不學操縵周禮磬師教縵樂又車無文也周禮卿乘夏縵左傳降服乘縵又縵田田之)
(不為甽者見漢書又緩貌雲氣貌尚書大傳糺縵縵兮又寒韻諌韻)幔(幕也惟也帳也)漫(大水貌一曰水)
(浸淫敗物也又平也徧也曠逺也又爛漫繁盛貌説苑麗靡爛漫憚漫歡樂貌洞簫賦憚漫衍凱又朝鮮洌水)
(之間謂煩懣曰漢漫見方言通作慢怠也放肆也亦作幕漢書罽賔國錢幕為人面注幕即慢謂其平而無文)
(也又寒韻)墁(塗具所以飾墻通作漫荘子郢人堊漫其鼻端或作鏝又寒韻)謾(欺也史記秦紀謾欺以取)
(容又媒汚也通作漫又寒韻諫韻)䡬(車衣也一曰戰車所以遮矢者又願韻誄韻)鏝(東齊秦晉謂大)
(㦸曰鏝胡見方言亦名雞鳴㦸以其胡似雞鳴也見周禮疏一曰鐵杇通作墁)鄤(鄭地左傳使東鄙覆諸鄤)
(又寒韻願韻)曼(曼衍無極貌又壇曼平博也子虛賦案衍壇曼與寒韻願韻義異)蔓(枝纍然貌又草)
(滋生也又藤蔓瓜蔓又願韻)獌(狼屬狀似貍而大見爾雅或作䝢又寒韻願韻)(不蒔之田通作漫又)
(寒韻)槾(槾荆也南都賦其木則柏槾杻橿又願韻)&KR1998;(雲貌又寒韻)鑽(作玩切穿物具博雅鍴謂)
(之鑽又五代史甘州回鶻其地出金剛鑽與寒韻義異)䂎(矛也一曰小矟元儀仗志穳制如㦸鋒刃兩旁)
(微起下有鐏鋭又旱韻)竄(措玩切匿也逃也放有罪也又改易也又魏志曹操與韓遂書多所點竄)
(㸃謂㸃去竄謂添入)攛(擲也又俗稱誘人為非曰攛掇)爨(炊也饔爨以煑肉廩爨以炊米見詩執爨疏又)
(竈也周禮亨人職外内饔之爨又西南夷大姓)筭(素玩切計也數也智也黄帝時隷首作筭數又周公)
(作九章筭術又投壺者較勝負多寡之籌也儀禮一人執筭以從又竹器史記鄭荘餽遺人不過筭器食或作)
(算笇又旱韻)蒜(大蒜葷菜亦名胡蒜見古今注一曰張騫使西域所得又山蒜一名葝蒜見爾雅又山名)
(在揚子江濱圖經其地多蒜又銀蒜簾押也)喚(虎玩切呼也又宣喚趣召也又喚春鳥名聲如絡繹)
(春曉則鳴亦作嚾)奐(文彩貌禮記美哉奐焉詩伴奐爾游傳伴廣大奐文章箋以為縱弛之意一曰暇豫)
(也又姓)煥(火光也明也通作奐)渙(散釋也渙渙水盛也又水名在開封又卦名)換(户玩切改)
(也相易也漢書項氏畔換猶言反易一曰强恣貌猶言跋扈又撥換城名即姑墨州隷安西都䕶其河為撥換)
(河見唐志)逭(行相避逃也書自作孽不可逭)漶(漫漶不分别貌又旱韻)䯘(膝骨)腕(烏貫切手)
(腕也掌與肘相宛曲處一作捥)惋(驚歎也駭恨也)琬(圭名長九寸窊然無芒王使所執之瑞節見周)
(禮又阮韻)婉(順也詩燕婉之求又少貌詩婉兮欒兮又阮韻旱韻)亂(路玩切治也書亂而敬又紊也)
(凡事物不治皆曰亂又兵冦又樂之卒章曰亂又古賦末有亂謂總理一賦之終也又横流而濟也書亂于河)
薍(小蒜根也與諫韻義異)
(按佩文韻十五翰一百字今據康熙字典改偄字從愞字據音韻闡微改雚字從鸛字又據音韻闡微増)
(雗鶾鼾皔皯靬狚疸癉笪但蟺饡趲瓚糷灡矔涫忨輐腶鶨椴渜稬沜䡬鏝鄤曼蔓獌䂎琬薍三十七)
(字據廣韻増螒㢨脾頇觛薒牋繖嘆厂錧鏆䘾䯛十六字據集韻増竿訑&KR3140;䉈雚餪袢&KR1998;婉九字合)
(一百六十二字自翰字至灡字舊為二十八翰自貫字至薍字舊為二十九換)
十六諫(佩文韻作十六諫廣韻集韻三十諫三十一襇同用今仍作十六諫)
諫(記晏切証也又正也諫諍謂直言以悟也又干也干君之意而告之又凡諫有五謂諷諌順諌規諌致諌)
(直諫也又官名周禮有司諌兩漢有諫大夫諫議大夫又姓)鴈(義諫切隨陽鳥也大曰鴻小曰鴈大)
(夫之摯昬禮亦用之又鵞曰舒鴈見爾雅又天鴈地鴈流星名見晉天文志)贗(偽物也古作鴈韓非子齊)
(索魯讒鼎魯以其鴈往)(逐獸犬或作犴又先韻)鏟(差晏切削也平治也又韜也損也唐書埋)
(光鏟采通作剗漢書革剗五等又澘韻)羼(羊相間也一曰相出入也顔氏家訓典籍錯亂皆由後人所羼)
輚(乍鴈切車名無革鞔而有漆飾本作棧周禮士乘棧車又卧車一曰兵車通作轏左傳逢丑父寢於)
(轏中又澘韻)棧(棚也於巖險架版為閣也齊田單始為棧道今自陜西入四川有之又木名一名檀見爾)
(雅又澘韻銑韻)虥(虎之淺毛者見爾雅或作虦又刪韻澘韻)䗃(馬䗃蟲名即馬蚿俗呼馬&KR2209;見爾雅又方)
(言蟬大而黑謂之䗃)㻵(玉名)訕(史晏切謗也毁也或作姍又刪韻)汕(罺也今之撩罟見爾雅注)
(一曰汕汕魚游水貌又朝鮮水名又澘韻)疝(少腹之病三陽急為瘕三隂急為疝史記牡疝在鬲下上連肺)
(又刪韻)柵(編竹木為落也又陌韻)㹪(犬健而惡又刪韻)(取魚網又作䠣繯獸足也逸周書不)
(卵不䠣以成鳥獸又銑韻願韻)骭(檄鴈切脛骨又翰韻)晏(倚諫切晚也和也鮮盛也又天清也)
(漢書中山晏温如淳曰三輔謂日出清霽為晏又安也又姓又銑韻翰韻霰韻)䁙(以目相戲也又東齊謂視)
(曰䁙見方言又霰韻)鷃(鴽屬一名鵪禽經雉上飛能丈鷃上飛能尺性不木處荘子所云斥鷃是也一曰鷃)
(候鳥常晨鳴如雞趣民收麥行者以為侯通作鴳)騴(馬名爾雅尾本白騴)曣(日出清霽曰曣又煗也)
慣(固患切習也通作貫詩三歲貫女)丱(聚兩髦為角之貌亦幼穉也亦作卝)串(狎習也與慣同)
(詩串夷載路傳串習夷常也箋串夷即混夷西戎國名又梁簡文詩長顰串翠眉又親串猶言親狎之人也見)
(謝恵逹詩注又相連貫也與穿之讀去音者同又官司倉庫收帖曰串子)薍(誤患切蘆屬似葦而小實)
(中亦謂之荻見爾雅與翰韻義異)襻(破患切衣系曰襻庾信賦裠斜假襻)扳(挽也引也援也公羊)
(傳扳隠而立之又刪韻)慢(暮晏切惰也倨也緩也或作漫僈謾)謾(欺也又翰韻)嫚(侮易也又)
(媟汚也通作謾)縵(帛無文也又車名周禮卿乘夏縵疏縵者如縵帛無文也又緩貌又雜弄以調樂曰縵又)
(寒韻翰韻)䡬(車衣又戰車所以遮矢者又願韻翰韻)篡(楚患切逆而奪取也又弋取也揚子鴻飛)
(冥冥弋人何篡)孿(史患切一乳兩子也或作㝈)患(户慣切憂也病也惡也苦也禍也又刪韻)
宦(仕也禮記宦學事師又閹宦中官又姓)擐(貫也左傳擐甲執兵又刪韻)豢(榖養畜也牛馬曰芻)
(犬豕曰豢又作㹖荘子吾將三月㹖女通作圂又願韻)轘(車裂人也周禮條狼氏誓馭曰車轘又姓)槵
(無槵木名皮子可澣燒之極香辟惡氣法苑珠林木槵子可為念珠本作患古今注拾櫨木一名無患昔有神)
(巫以此棒鬼故名)䍺(獸名如羊無口生洵山見山海經或作又刪韻)繯(絡也繫也今謂絞死曰繯)
(首或曰縞文)綰(鳥慣切繫也貫也又潜韻)襇(紀晏切裙幅相厠者曰襇)覸(視也或作瞷又)
(姓又刪韻)澗(山夾水曰澗又水名出宏農入洛通作磵𡼏)間(隔也離也致隙也又送也迭相厠代也書)
(笙鏞以間又間道謂投空隙而行反間謂因敵間而用之即細作又病少瘳曰間非正色曰間與刪韻義異)
&KR3075;(錦文也唐有大&KR3075;錦)鐧(車軸鐵也釋名鐧問也間釭軸之間使不相摩也)綻(真莧切衣縫解)
(也禮記衣裳綻裂紉箴請補綴)扮(布莧切裝也俗以装飾為打扮又吻韻)盼(破莧切目黒白)
(分也美貌詩美目盼兮又顧也視也)瓣(步莧切凡瓜瓠花果之觚棱皆曰瓣爾雅瓠棲瓣)辦(具也)
(致力也前漢書多多益辦亦作辨)辨(判也别也分析也又牀身之下牀足之上曰辨易剥牀以辨又銑韻)
莧(檄瓣切菜名有赤莖一名蕢一名商陸見爾雅)粯(粯子屑米為小食也一曰粉頭也)幻
(户慣切相詐惑也又化也又妖術漢書犁靬眩人注眩與幻同如今吞刀吐火種樹屠人之類)
(按佩文韻十六諫四十八字今據康熙字典改㝈字從孿字又據音韻闡微増羼㹪騴曣板繯&KR3075;鐧辨九)
(字據廣韻増䡬二字據集韻增㻵字合六十字自諫字至綰字舊為三十諫自襇字至幻字舊為三十)
(一襇)
欽定音韻述微卷二十一
