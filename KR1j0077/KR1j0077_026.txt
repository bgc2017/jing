欽定音韻述微卷二十五
入聲
一屋(佩文韻作一屋廣韻集韻一屋獨用今仍作一屋)
屋(烏谷切居舍也司馬法畝百為夫夫三為屋周禮小司徒考夫屋又車葢史記紀信誑楚乘黄屋車又夏)
(屋大俎又覆棺小帳禮諸侯素錦以為屋又葢屋星名在九坎南又瓦屋周地隠八年宋齊衛盟處又王屋箕)
(屋俱山名林屋玉屋俱洞名又神屋龜甲也見越南志又帝屋木名出講山見山海經)剭(重誅也漢書底)
(剭鼎臣通作屋周禮邦若屋誅注謂所殺不於市而以適甸師氏)喔(雞聲一曰雉聲又喔咿强顔笑噱貌)
(又覺韻)握(搤持也五指在外為持在内為握又算法用竹徑一分長六寸二百七十一枚而成六觚為一)
(握又凡本所持處曰握鄉射禮箭籌長尺有握又小貌易若號一握為笑又覺韻)穀(姑屋切百穀之)
(總名又八穀星名明則黍稷稻梁麻菽麥烏麻俱熟又善也書既富方穀又生也詩穀則異室又禄也詩俾爾)
(戬穀又孺子也荀子臧糓猶且羞之又國名伯爵又陽穀齊地小穀管仲私邑又水名又齊杞以東謂螳螂曰)
(馬縠見方言又姓又禹餘糧一名自然穀又布穀鳥名)轂(輪之正中空之以貫軸者其外凑者曰輻考工)
(記轂以利轉又轂之葢如笠以禦矢曰笠轂又推轂猶言薦舉)谷(兩山間流水之道也爾雅水注谿曰谷又)
(暘谷日出處昧谷日入處又窮也詩進退維谷又養也老子谷神不死又谷風東風詩疏谷之言穀穀生也生)
(長之風也又壑谷窟室也見左傳又人足内踝前後一寸陷中曰然谷穴又解谷伶倫取竹處夾谷即祝其齊)
(魯㑹處上谷秦郡又波谷山名有大人之國見山海經又姓又夾谷複姓又俞玉切義同)𤞞(獨𤞞獸名五尾)
(狀如赤豹通作谷見山海經又沃韻)瑴(雙玉相合也左傳公納玉於王與晉侯皆十瑴亦作珏又覺韻)榖
(惡木名白皮楮也又速榖木名佩之不忘見山海經)濲(水名在河内通作榖)(目動貌亦作䀰)哭
(枯屋切哀聲之大者曰哭小曰泣)㲉(卵之已孕者一曰鳥卵束晳賦貫雞㲉于歲首又覺韻)䍍(瓦器)
(之未燒者)啄(都屋切鳥味也以味食物也又剥啄款門聲又覺韻)豰(貔子也一名執夷見爾雅孫愐)
(曰似豹而小腰以上黄以下黒俗名黄腰又豰穀動物又胡谷切豭也又覺韻)秃(脱屋切無髮也)
(又凡物落盡皆曰秃又姓)䛢(狡猾也又詆䛢相欺詆也)鵚(鵚鶖鳥名凡鳥至秋毛脱秃此鳥頭秃如秋毨)
(也通作秃)獨(杜斛切單也爾雅山獨者蜀疏蟲之孤獨者名蜀是以山之孤獨者亦名蜀又獸名猨類)
(埤雅獨一叫而猨散俗謂之獨猨猨性羣獨性特猨叫三獨叫一又山名山海經獨山多金玉吴石又姓)牘
(木簡也戰國策取筆牘受之又樂器即筑也周禮舂牘注以竹長七尺短者一二尺其端有兩空髤畫以兩手)
(築地以為行節)讀(誦書也又樂名周禮大司樂疏祝融之樂曰屬讀又唐集賢殿書院有侍讀學士掌承㫖)
(撰集文章校理經籍今館閣亦各有侍讀及侍讀學士等官又姓與宥韻義異)讟(痛怨也又衆言咎謗)黷
(䝉垢也又媟狎也又黝黑貌左思賦林木為之潤黷)犢(牛子也又抱犢踐犢俱山名鳴犢桑犢俱地名又呉)
(大帝寶刀三其二曰青犢見古今注)殰(胎敗也禮記胎生者不殰注内敗曰殰通作贕)櫝(匱也禮記劒則)
(啓櫝又大椀也國老談苑漢文帝命大官每具兩擔櫝謂之櫝食又棺也漢書命羣國給槥櫝塟埋)瀆(小渠)
(也爾雅注澮曰瀆又江淮河濟為四瀆獨出其水入海也又重複煩慁也易再三瀆瀆則不告又慢也易君子)
(下交不瀆又易也左傳瀆齊盟而食話言又山名即蜀之汶山)韣(弓衣也禮月令帶以弓韥通作韥又沃韻)
碡(磟碡以石為之所以磨田使平又沃韻)髑(髑髏頂骨也亦作䫳)纛(羽葆幢也又軍中大旗又號韻)
(沃韻)瓄(玉名出崑山又圭又玉器)嬻(媟也周語不亦嬻姓矣乎)䮷(騼䮷野馬名宋儀衛志殿廷立㐲有)
(騼䮷騶牙又馬行貌通作)(羊六尺謂之)卜(補屋切占也蓍曰筮龜曰卜又賜予也詩君曰)
(卜爾又姓)濮(水名出濮陽入鉅野又州名今屬東昌府又西夷别種又竹名其節相去一尺見漢書哀牢傳)
(又髙麗方言謂鼓曰濮又姓)樸(枹木也詩棫樸疏白桵樸屬而叢生又樸屬附著而堅固也見考工記注)
(又質也素也惟質素義與覺韻同餘異)纀(裳削幅謂之纀見爾雅通作襆亦作)醭(酒醋生白也又)
(酒上白)(昌蜀山氏女為昌意妻即女樞也亦作僕)蹼(足指相附著也爾雅鳬雁醜其足蹼)鳪
(雉名黄色其鳴自呼見爾雅又覺韻)扑(普屋切擊也又杖也書扑作教刑通作撲㩧)墣(土塊楚語)
(靈王出亡涓人疇枕之以墣通作圤又覺韻)骲(骨鏃之箭又巧韻效韻覺韻)濼(水名在齊魯間又陂)
(也山東名濼幽州名淀又藥韻與錫韻義異)僕(步木切賤役也給使令者也又自稱之卑詞禮記仕)
(于公曰臣仕于家曰僕又御車者之稱又司僕太僕皆掌馬官又徒也莊子是聖人僕也注猶言聖人之徒又)
(僕僕煩猥貌又虎僕獸名毛可為筆見博物志又姓又沃韻)暴(日曬乾也考土記晝暴諸日又顯也孟子)
(暴之於民而民受之又露也後漢書近事暴著與號韻義異)按顔氏家訓暴曬與暴疾字相似後人輙加日
(旁作曝非)瀑(飛泉直懸而下也孫綽賦瀑布飛流以界道與號韻義異)木(莫禄切樹之總名又五行)
(之一於方屬東於卦屬巽於時屬春又八音之一柷敔是也又質樸也論語木訥又木彊不和柔貌又析木星)
(次位于寅又蟠木極東地又五木戲名尺木龍角豕木翠鳥類又姓端木複姓)沐(濯髪也周禮宫人掌王之)
(沐浴疏沐用潘浴用湯又漢官儀五日一假洗沐亦曰休沐又潤澤意後漢書冬無宿雪春不燠沐又治也禮)
(記夫子助之沐槨又溟沐細宻之雨又水名在青州又姓)霂(霢露小雨)楘(歴録也詩五楘梁輈傳一輈五)
(束因歴録以為飾亦作)鶩(舒鳬也禮記疏野鴨曰鳬家鴨曰鶩庶人執以為贄又遇韻)目(五官之一)
(主視又注視也史記陳平去楚渡河船人疑其有金目之又動目以諭人也漢書范増數目項羽擊沛公又含)
(怒側視也周語道路以目又要也周禮九簭四曰巫目疏是要目之事又見也公羊傳此其目言之何逺也又)
(稱也榖梁傳以其目君知其為弟也又條件曰條目品藻曰題目又選舉諸科曰科目又黄目周彝名暉目鴆)
(鳥比目魚名又一目海外國名見山海經又天目山名河目漢縣名屬并州又唐州名屬隴右道又横目魁目)
(俱草名又姓)睦(親順也又敬也和也又州名唐置今嚴州通作穆又姓)穆(禾也又悦也呉也穆穆敬)
(也又和也詩穆如清風又昭穆世次也一世昭二世穆通作睦繆又姓)牧(畜養也牛曰牧馬曰圉又郊外)
(地又臨也察治也九州之長謂之牧伯又牧人牧正舟牧皆官名又地名一在商郊一為衛邑又廣牧漢縣名)
(又牛之黒腹者見爾雅又姓)繆(昭之次為繆又謚通作穆與尤韻宥韻義異)苜(苜蓿草名一作牧蓿)
(謂其宿根自生可牧牛馬韓愈詩蒲苜從大漠)毣(毣毣好貌見方言又漢書極竭毣毣之思注猶䝉䝉也一)
(曰謹愿貌又風貌栁文但覺風毣毣而過又毛濕也)鏃(租屋切利也又矢末書礪砥砮丹傳砮石中矢)
(鏃)嗾(使犬聲又有韻宥韻)蔟(麤屋切竹蠶蓐晉書修成蠶蔟分繭理絲又巢也周禮硩蔟氏注鄭)
(司農蔟讀為爵蔟之蔟謂巢也又通作簇攢也聚也與宥韻義異)簇(小竹)瘯(皮膚病庎類族生者也左)
(傳不疾瘯蠡)䃚(碌䃚石地不平貌或通鏃)族(祚木切矢鋒謂束之族族也又聚也書九族注髙祖)
(至元孫之親又屬也左傳羽父請氏與族疏與其子孫共相聯屬其旁支别屬則各自立氏又類也書方命圮)
(族又四閭為族周禮注族百家又家也左傳謀之多族又爾雅木族生為灌又交錯聚結處莊子庖丁解牛每)
(至於族)速(蘇屋切急也又召也詩以速諸父又速速不相親附貌楚詞躬速速而不吾親又鹿跡也)
(見石鼓文)涑(水名出河東聞喜縣又尤韻沃韻)餗(糝也八珍之膳所以實鼎易覆公餗)䔩(菜茹總名)
(詩其䔩維何又䔩䔩陋也詩䔩䔩方有穀又風聲勁疾貌鮑昭賦䔩䔩風威)梀(木名有赤白二種堅韌可)
(為車輞及轂見爾雅)樕(樸&KR0554;小木也又槲樕一名心有心能濕江河間以為柱見爾雅通作㯈)觫(觳觫)
(恐懼貌)簌(篩也又簌簌茂宻貌)矗(初屋切直也元包經語其義則矗然而不誣又髙起聳上貌又)
(齊也左思賦橚矗森萃)&KR1029;(廉謹貌)閦(衆在門中又阿閦佛名見釋藏音釋云阿之言無閦之言動)
縮(疏屋切蹴也歛也退也又從也禮記古者冠縮縫今衡縫又約束也詩縮版以載又直也孟子自反)
(而縮又歉也戰國策縮于財用則匱又齊人謂車枕以前曰縮又姓)蹜(足迫也禮記蹜蹜舉足狹數通作縮)
莤(以茅泲酒而去其糟也通作縮儀禮縮酒用茅與尤韻義異)摵(到也見方言與百韻義異)謖(起也)
(禮記尸謖君與卿四人餕又謖然翕歛貌謖峻挺貌世説李元禮謖謖如勁松下風)䎘(䎘䎘鳥羽聲又)
(胥郁切通作肅)熇(呼屋切火熱也又熾盛詩多將熇熇又沃韻藥韻與蕭韻皓韻號韻義異)斛
(胡禄切量名容十斗今以五斗為斛又平量多寡謂之斛又姓)縠(縐紗也紡絲織之釋名縠粟也其文足足)
(而踧踧視之如粟也又細縳也)觳(胡禄切觵巵也又射具又薄也管子五粟之狀剛而不觳又觳簏器)
(名通作斛考工記鬲實五觳庾實二觳注受三斗惟射具義與覺韻同餘異)槲(木名髙丈餘與櫟相類亦)
(有斗)濲(水聲又水名在金華縣城南入蘭谿)禄(盧斛切福也又居官所給廩禮記位定然後禄之又)
(司禄星名回禄火神又天禄獸名似鹿長尾一角漢有天祿閣因獸立名藏祕書又光禄官名又姓又州名廣)
(南化外有福祿州)鹿(仙獸岐角性善驚又騀鹿馬屬虎鹿魚名俱見山海經又鉅鹿郡名五鹿地名獲鹿)
(束鹿並縣名又嗢鹿州名唐置都督府又雞鹿塞名木鹿城名涿鹿山在上谷獨鹿山在涿郡白鹿山在荆州)
(沙鹿山在平陽又臺名在朝歌城又衡鹿官名又囷鹿貯糧器呉語囷鹿空虛又縷鹿婦人官名見蔡邕獨斷)
(又活鹿草名又姓又五鹿複姓)漉(浚也又滲也戰國策漉汁灑地又竭也月令仲春母漉陂池又水名出醴)
(陵縣漉山又獨漉樂府篇名通作渌&KR1847;)簏(竹器通作箓)䍡(罣䍡捕魚具)麓(山足也又林麓守山)
(林吏)碌(碌碌石貌又隨從之貌史記九卿碌碌奉其官)轆(轣轆車軌道也又趙魏間謂繀織之車曰轣轆)
(見方言又轆轤井上汲水木)盝(去水使涸也考工記㡛氏湅帛清其灰而盝之又小櫝匣又安南國州名)
(見元吏通作簏簏)琭(玉名又玉貌老子不欲琭琭如玉注琭琭喻少)睩(視貌楚辭蛾眉曼睩又睩睩謹)
(視貌又沃韻)摝(振也周禮三數摝鐸注掩上振之為摝止行息氣也或作)&KR1139;(䑦&KR1139;大艑也豫章有)
(䑦&KR1139;洲為吕䝉造舟處故名)螰(螇螰蟲名一名蜓蚞一名蟪蛄一名蝭蟧)娽(隨從也又娽娽顓頊妃名)
(通作碌碌鹿鹿録錄)逯(行也淮南子逯然而往一曰衆也又姓又沃韻)龣(五音之一屬東方又樂器通作)
(角又覺韻)角(獸之不童者又地名漢四晧有角里先生又古禄切角角雉鳴聲俗作角惟獸義與覺韻)
(同餘異)錄(録録循衆不自異也與沃韻義異)菊(居都切草名至秋作花又水名在南陽通作鞠)
(鞠)鞠(養也詩母兮鞠我又稚子也書無遺鞠子羞又盈也詩降此鞠凶又告也詩陳師鞠旅又鞠躬曲身)
(又星名大戴禮鞠則見又黄桑服周禮鞠衣注色如麴塵象桑葉始生通作踘毱菊麴)鞫(窮理罪人也又)
(窮也詩昔育恐育鞫又水外曰鞫詩芮鞫之即又鞫居衛地)掬(兩手承物也禮記受珠玉者以掬又兩手)
(曰臼屈掌曰掬又小爾雅掬一升又離也方言齊陳曰斯燕之外郊朝鮮洌水之間曰掬通作匊)匊(物在)
(手中詩蕃衍盈匊又一手曰匊詩不盈一匊通作臼又沃韻)踘(戲具以韋為之實以柔物黄帝令人蹙以)
(練武謂之蹙踘今謂之毬通作鞠毱)鵴(鴶鵴布縠鳥)麴(區郁切酒母又女麴小麴見齊民要術又)
(麥麴所以禦濕又麴塵花名黄色又神麴藥名又薄也謂之筁或謂之麴見方言通作又姓)砡(逆菊)
(切齊頭貌馬融賦簡積頵砡)竹(猪郁切植類至冬不凋又八音之一又孤竹國名綿竹縣名又天竹)
(星名又官名唐有司竹監掌植竹葦供宫中百司簾篚之屬又姓又錦竹草名似竹而斑又石竹瞿麥又黄精)
(一名鹿竹一名菟竹葳㽔一名玉竹皆藥屬又木竹子果名皮色形狀全似大枇𣏌又菜名生竹林下又魚名)
(出灕水又姓)竺(竹也其表曰筤又天竺西域國名一名天毒又石竺山名在福清縣又姓)筑(樂器如瑟)
(而大頭安絃以繋之一云五絃一云似筝十三絃又佇六切貴筑今縣名隸貴州明貴竹長官司地)築(擣使)
(實也詩九月築埸圃又拾也書凡大木所拔盡起而築之疏禾為大木所偃者起其木拾下禾無所亡失又杵)
(有鐏者又方言注關西兄弟婦相呼為築娌)畜(褚郁切牧也養也又積也禮子婦無私畜又止也孟)
(子畜君何尤又大畜小畜並卦名又容也左傳天下誰畜之又馬牛羊雞犬豕為六畜又起也詩拊我畜我又)
(孝也禮孝者畜也又留也禮記易禄而難畜又畜畜卹愛勤勞之貌莊子堯畜畜然仁吾恐其為天下笑又驪)
(畜古帝氏又姓惟六畜義與宥韻同餘異)蓄(積聚也藏也詩我有㫖蓄又養也或通作畜稸)搐(牽制也漢)
(書賈誼傳一二指搐身慮無聊)逐(杜育切追也放斥也又競也左傳自無令諸侯逐進又逐逐敦實也)
(易其欲遂逐又日逐國名漢書迎日逐破車師)柚(織具杼受經柚受緯通作軸與宥韻義異)軸(入轂横木)
(以持車輪者又卷軸所以卷書之具又乾軸坤軸皆旋運輪轉之義又秉國曰當軸又盤桓不行意詩碩人之)
(軸又衛地又織具通作柚)舳(舳艫船之方長者漢書注舳舟尾艫船頭又方言注江東呼柁為舳又小爾雅)
(船頭謂之舳又宥韻)蓫(惡菜名牛蘈也今人謂之羊蹄詩言采其蓫)妯(兄弟之妻相呼曰妯娌又盧斛)
(切又動也又尤韻)朒(女育切朔而月見東方也又縮朒不寛伸貌漢書王侯縮朒不任事)恧(自愧)
(也心有所挫衂也)衂(刃傷也又鼻出血又師敗北也)福(夫屋切祐也祥也善也又祭祀胙肉曰福)
(又猶同也張衡賦仰福帝居又州名今為府又姓)腹(肚也包容也易坤為腹又懐抱也詩出入腹我又抱)
(腹衣名上下有帶抱襄腹上見釋名又姓)複(衣之有裏者又重也與單為對漢書從複道上望見諸侯注上)
(下有道故謂之複)幅(布帛具兩邊而不成疋者也左傳夫富如布帛之有幅焉又姓與職韻義異)輻
(輪中木之直指者也下以指輞上以凑轂其數三十見考工記又宥韻)蝠(蝙蝠腹翼也蟲而似鳥齊人呼)
(為蟙䘃或謂之仙鼠)楅(承矢器儀禮設楅於中庭南疏楅取邊幅整齊之義長如笴博三寸厚寸有半龍首)
(其中蛇交又横木於牛角端以防觸人曰楅衡又楅土為室見周禮凌人疏又職韻)偪(偪陽國名)葍(惡菜)
(之可啖者又赤茅)&KR1597;(竹實也)覆(反也倒也易覆公餗又敗也禮記傾者覆之又軍敗也又射覆技術)
(類謂于覆器之下置諸物令暗射之又中覆猶報命也考工記詳察曰覆與宥韻義異)鍑(大口釡自關而)
(西謂之鍑見方言)輹(敷屋切車軸縛也亦曰伏免謂伏於車上易輿脱輹)蝮(虺也又蝮蜪蝗子未)
(有翅者見爾雅蝮蜟蟬未脱者見論衡又姓唐乾封初改武惟良為蝮氏)副(剖也裂也析也又職韻與宥韻)
(義異)伏(扶斛切偃也匿藏也又屈服也左傳既伏其罪矣又夏至後三庚為初伏四庚為中伏立秋後)
(初庚為末伏伏者金氣畏火故伏藏也其節始于秦徳公又姓又乞伏外國姓與宥韻義異)服(用也易服)
(牛乘馬又兩馬夾轅者為服馬又衣服又懾從也書四罪而天下咸服又侯甸綏要荒為五服服各五百里又)
(周禮辨九服之邦國則侯甸男采衛蠻夷鎮蕃也又行也書乃言惟服又職也書無替厥服又思存也詩寤寐)
(思服又治也整也詩服之無斁又事也詩昭哉嗣服又習也漢書服其水土又斬衰齊衰大功小功緦麻五等)
(之服曰五服又姓)復(返也還也又答也書説復于王又白也禮記願有復也又報命也周禮諸臣之復又)
(招魂又已廢而復興之曰興復又州名後周置隋改為沔州又卦名又姓又夫屋切重也反復也詩出入復我)
(又除也漢書七大夫以下皆復其身及户勿事與宥韻義異)茯(茯苓藥名松脂入地所化)箙(盛矢器通)
(作服)栿(梁也以小木附大木上)匐(匍匐伏地以手行也詩誕實匍匐又盡力趨奔而往也詩匍匐救之)
(通作服又職韻)菔(蘆菔菜名根莖可食一名來服言來麰之所服也亦作蘿蔔亦作萉爾雅突蘆萉又周禮)
(素服注服當作萉刀劒衣又職韻)澓(洄流也一曰伏流又夫屋切姓也通作洑水泊之名呉船録有魯家)
(洑長風洑)馥(香氣)鵩(妖鳥不能逺飛楚人謂鴞曰鵩通作服)虙(虙犧氏以能馴伏犧牲而名一曰虎)
(貌又姓通作宓伏)垘(土壅也史記川塞雞垘一曰崩也流也)&KR1352;(車闌間皮篋所以安弩張衡賦&KR1352;弩)
(重旃)踧(祖郁切行敬謹貌通作蹙與錫韻義異)蹙(迫縮也又近也禮記蹙路馬芻有誅通作蹴顣)
噈(鳴噈口相就也)顣(顣頞鼻與頤相促貌孟子已頻顣曰)槭(木名可為車蝚一曰到也)蹴(趨郁)
(切躡也孟子蹴爾而與之又蹋也蹴鞠戲名又蹴然敬貌通作蹙)肅(胥郁切嚴敬也又縮也詩九月)
(肅霜又進也詩民有肅心又手至地為肅拜若今擡也又峻急也禮運刑肅而俗敝則法無常又肅肅整飭貌)
(又鳥飛羽聲詩肅肅鴇羽又姓又州名)宿(夜止也一宿曰宿再宿曰信周禮三十里有宿又星宿各止其)
(所故以名也又安也左傳官宿其業又守也周禮宫正注諸吏直宿謂職王宫之守衛者又素也史記晉鄙嚄)
(唶宿將又國名又衛邑又姓惟星宿義與宥韻同餘異)夙(早也又肅戒也詩載震載夙又姓)蓿(苜蓿)
(草名可飼牛馬一名牧蓿一名懐風一名光風茂陵人謂之連枝草通作宿)䃤(黑砥石也山海經京山有)
(元䃤又篠韻)鱐(魚腊周禮夏行腒鱐一曰魚名鮀母也)橚(長木貌又巧韻)潚(水深清貌又疾也思)
(元賦迅飈潚其媵我又姓)祝(朱郁切贊主人饗神者也又丁寧求請之詞又大祝周官名又連屬也詩)
(素絲祝之又斷也榖梁傳祝髮文身又祝融神名祝大融明也又國名又姓)柷(樂器狀如桼桶方二尺四)
(寸深一尺八寸中有椎柄連底挏之令左右擊以起樂又木名見爾雅)粥(糜也米與豆皆為之又吴人採)
(茶煮之名茗粥又喻肉切粥粥敬貌又柔弱専愚貎禮記粥粥若無能也又姓通作鬻)俶(處郁切始)
(也又作也詩有俶其城又俶裝猶云整裝見思元賦又善也)塾(食育切門側堂禮記家有塾又漢未)
(央宫外有塾門古今注塾熟也臣朝君至此熟詳所應對之事又疾也山海經&KR2095;鳥狀如梟三目食之已塾)
孰(誰也又何也又詳審也漢武策賢良制其孰之復之)熟(食飪也爛也又成也書歲則大熟又審視為熟)
(視詳慮為熟慮又史記進熟于天子謂進美語如成熟也又釋名豫州謂長婦曰熟通作孰)淑(善也一曰)
(清湛)叔(書郁切季父也少也又婦謂夫之弟又拾也詩九月叔苴又姓)菽(豆之總名儀禮注王公熬)
(豆而食曰啜菽通作叔)倏(疾也忽然也又犬走貌)儵(輕疾也楚詞儵而來兮忽而逝又莊子南海之)
(帝為儵北海之帝為怱中央之帝為混沌又儵儵罹禍毒也又青黒繒發白色也通作倏)㶖(水波也郭璞賦)
(㶖㴸㶒瀹)虪(黑虎左思賦暴䖑虪)慉(虛育切起也又養也又詩不我能慉又積聚也廣成頌疏越藴)
(慉又恨也)鄐(晉邢侯邑又姓)郁(紆菊切郁郁文盛貌又地名又姓又郁李李之别屬)彧(有文章也)
(又茂盛貌詩黍稷彧彧通作郁)澳(隈也厓内近水處通作隩又號韻)薁(蘡薁果屬實如李而小詩六月)
(食鬱及薁)燠(煖也中熱也書曰燠曰寒通作奥隩又皓韻號韻遇韻)䐿(鳥胃也通作奥禮記鴇奥鹿胃)
懊(貪也與晧韻號韻義異)囿(於苑外築墻為界以養禽獸也又有韻宥韻)育(喻肉切養也易)
(果行育徳又長也生也又㓜稚也詩昔育箋昔㓜稺之時又姓邇作鬻)毓(養也養子使善也又郁毓盛貌)
(通作育)煜(火光上燿又煜煜盛貌東都賦管絃煜煜通作焴又緝韻)昱(日光明貌太元經日昱乎畫)
鬻(賣也左傳有鬻踊者又養也莊子天鬻也者天食也又獯鬻北狄名又姓)淯(水名出宏農盧氏山東南)
(入漢又淯陽縣名通作育)蘛(茂也又敷蘛花開貌吴都賦異花蓲蘛)堉(肥壤能長育萬物也)蜟(復蜟)
(蟬未蜕者見論衡通作育)六(閭育切老隂之數也三兩為六又國名今六安州)陸(地髙而平又大)
(陸晉藪平陸齊邑又漢侯國又卑陸漢西域國治天山又道也天南陸為昴北陸為虛又旱道也考工記作車)
(以行陸又魁陸蚶也見爾雅又姓)蓼(長大貌與篠韻晧韻義異)稑(禾後種先熟者通作穋)勠(并力)
(通作戮又尤韻)戮(殺也又殺而陳尸又辱也左傳賈季戮㬰駢通作僇)鵱(野鵝亦作戮揚雄賦戮鶂初)
(乳)踛(翹足也江賦夔㸸翹踛於夕陽亦作陸莊子翹尾而陸注陸跳也)坴(土塊又髙塏漢志河溢臯)
(坴通作陸)肉(如育切肌也管子五藏已具而復生肉又胾也易噬乾肉又飛肉禽名又視肉獸名食之)
(已盡復更生見山海經又上肉生海中可炙食見江賦與宥韻義異)
(按佩文韻一屋一百八十字今據康熙字典併毱字入踘字據音韻闡微併洑字入字據集韻併僇字)
(入戮字又據音韻闡微増喔掘瑴榖纛瓄嬻䮷蹼鳪墣嗾䃚簌濲逯龣角録砡搐妯鍑垘&KR1352;㶖虪鄐二)
(十九字據廣韻增濲㲉䍍豰骲濼橚懊蘛鵱踛坴十三字據集韻増閦潚堉蜟五字合二百二十四)
(字)
二沃(佩文韻作二沃廣韻集韻二沃三燭同用今仍作二沃)
沃(烏酷切灌溉也又周禮沃王盥盥謂洗手沃謂澆手又盛也柔也又莊姣也詩夭之沃沃又爾雅沃泉縣)
(出註從上溜下又左傳註珩沃平美之地又水名又曲沃晉邑又姓)鋈(銷金以灌也詩鋈續鋈錞謂以鐵為)
(質以他金沃其外猶今人以銀為質而外鍍以金也)梏(枯沃切手械也又貫頸也左傳子蕩以弓梏華)
(弱于朝又孟子梏亡注亂也)牿(牛馬牢也)鵠(鳥名射之難中古者畫於所射之準以中之為雋周禮王)
(大射則共虎侯豹侯設其鵠禮不失正鵠注畫布曰正棲皮曰鵠又曲沃屬邑又湖沃切水鳥大於雁其聲鵠)
(鵠又爾雅象謂之鵠注鵠治樸之名謂治其樸未成器也又姓)按鴻鵠音翯正鵠音牿故有以翯音即作鶴
(字謂鵠與鶴通者今經典皆分鶴與鵠為二是以母庸分母惟注胡沃切於梏紐下以别其音義)告(示也)
(謁請也與號韻義異)郜(國名又晉邑又姓又號韻)酷(枯沃切甚也虐也痛恨也又香氣醲冽一曰酒)
(味厚也)嚳(急告之甚也又帝嚳而辛氏通作俈)硞(碌碌石狀一曰石聲又覺韻)焅(旱氣又熱氣)
&KR2968;(河北謂榖熟也見方言)䧊(大阜也右扶風有䧊阜)篤(都沃切厚也純也又病甚又馬行遲)
(頓又身毒國一名天篤)督(察也率也責也趣也敕戒也考驗也又考工記注督旁之脩疏中央為督所以)
(督率兩旁莊子緣督以為經注督中也謂中兩間而立俗所謂騎縫又人身有督脈當身之中貫徹上下故衣)
(縫當背之中達上下者亦謂之督又長子曰家督大將亦曰督唐置都督又姓)裻(新衣聲又背縫國語衣偏)
裻之衣注裻在中左右異故曰偏(按裻與督通今督脈緣督字皆從目惟偏裻字從衣或作)
毒(杜沃切惡也深害也醫方有五毒之藥又置毒於物曰毒又治也易以此毒天下而民從之又芫華曰魚)
(毒烏頭曰雞毒又身毒一名捐毒西域國名又亭毒音義與育通)纛(幢之結羽為葆者又號韻屋韻)碡
(碌碡治田器又屋韻)&KR1512;(草名篇筑也似小藜赤莖有節詩緑竹韓詩竹作&KR1512;)襮(逋沃切領也詩素衣)
(朱襮晉志太子朱衣絳紗襮又藥韻)犦(牛緯略此獸抵觸百獸無敢當者故以刻於槊首又效韻覺韻)
&KR1410;(水鳥一名鵅見爾雅)僕(蒲沃切給事者也禮仕於公曰臣仕於家曰僕又車僕司僕太僕皆官名)
(又御車曰僕又自謙之詞又僕僕煩猥貌又附也詩景命有僕又姓又屋韻)熇(呼沃切火熱也又蕭)
(韻晧韻號韻屋韻)臛(肉羮也有菜曰羮無菜曰臛又燻也史記臛其目)輂(枸旭切以馬駕車任)
(載曰輂以人挽行曰輦周禮正治其徒與其輂輦又土舉漢志陳畚輂)挶(㦸持也又轝土器左傳陳畚挶)
(通作輂)檋(直轅車也山行所乘通作輂挶)&KR0875;(叉手也物在手中也通作匊又屋韻)曲(區旭切屈)
(也直之對也詩亂我心曲傳心曲委曲也禮釋文曲禮委曲説禮之事又一偏也禮記其次致曲又樂曲猶言)
(樂章又姓)䒼(宋魏江淮間謂薄為䒼謂簟亦為䒼俱見方言又養蠶器通作曲禮記具曲植籧筐)䱡(魚名)
(出樂浪亦出江東有兩乳一曰鱄也)蛐(蟲名蛐蟮即蚯蚓)局(巨欲切博者所以行棊其垠堮周限)
(可用故謂人材為幹局又分曹也禮記左右有局又拘也促也曲身也)跼(俛也促也不伸也通作局)駶
(馬立不定)梮(曲送栻梮也以楓子棗心木為之梮有天地以推占隂陽吉凶見博雅通作局)(髷卷髪)
(貌通作局詩予髮曲局)玉(魚局切石之美者又水玉水精也珍食曰玉食美貌曰玉貌又愛也成也)
(詩王欲玉女又玉河在今于闐城外又關名在龍勒界又姓公玉複姓)獄(繫囚處臯陶所造在國曰獄在)
(鄉曰犴)鳿(鸀鳿鳥名似鴨而大通作玉)瘃(珠旭切中寒腫裂也漢書手足皸瘃)斸(斫也或作)
(钃)欘(枝上曲也山海經建木百仞無枝有九欘又斤柄考工記一宣有半謂之欘)灟(目汁又朱欲切)
(恭也淮南子洞洞灟灟通作屬)(趢小兒行步)躅(柱欲切迹也又躑躅以足擊地也又跼躅不進)
(貌又羊躑躅草名山躑躅花名惟迹義與覺韻同餘異亦作躅)䕽(羊䕽草名又毒草亦作躅)幞
(扶欲切帕也幞頭周武帝所製以幅巾出四脚帝服則脚上曲人臣下垂通作襆)足(祖旭初趾足也)
(四肢之一又滿也益也止也又百足草名見爾雅又姓與御韻義異)促(趨旭切迫也近也又局促小貌)
粟(胥旭切米之有甲者又陸種之首與榖相似而米黏北人以釀酒又水名在上谷又丹粟丹砂金粟)
(桂花又姓)涑(水名在河東聞喜縣又屋韻與尤韻義異)續(松玉切屬也繼也又姓又遇韻)俗(習也)
(上所化曰風下所習曰俗又欲也人所欲也禮使從俗又不雅曰俗)藚(草名牛脣也即今澤㵼)燭
(朱旭切照也庭燎火燭又星名又四時和謂之玉燭又南天燭藥名又石脂一名石燭又姓)曯(視之甚也)
囑(託付也通作屬)韣(弓衣禮記帶以弓韣又載弧韣注弧旌旗其衣曰韣亦作䪅又屋韻)䙱(長襦也連)
(腰衣也禮記繭衣裳注若今大䙱也)馵(馬復左足白又馬足絆且懸也易為馵足又遇韻)觸(尺玉)
(切牴也突也又姓)歜(怒氣又叔歜海外國名顓頊子見山海經惟國名義與感韻同餘異)擉(刺取也莊)
(子冬則擉鼈于江又覺韻)臅(狼臆也禮記狼臅膏注臆中膏也以稻米與狼臆膏為粉餰)贖(脣欲)
(切出金以拔罪也書金作贖刑又貿也凡以財取所質曰贖又姓)束(書旭切縛也又五疋為束禮記)
(納幣一束又五十矢為一束詩束矢其搜又脯十脡曰束榖梁傳束脩之肉不行境又地名又姓)蜀
(殊欲切蟲名淮南子蠶與蜀狀相類而愛憎異又國名秦置郡又山之孤獨者名蜀爾雅釋山獨者蜀又雞大)
(者曰蜀雞見莊子又祠器管子抱蜀不言而廟堂既脩又鹿蜀獸名佩其皮尾宜子孫見山海經)蠋(桑蟲)
(又姓)屬(附也類也隸也從也昭穆系次也又適也左傳屬當戎行又綴緝也漢書善屬文又朱旭切㑹聚也)
(周禮屬其州之民讀邦法又結也晉語必屬怨焉又足也左傳屬厭而已又樸屬猶言附著又屬屬恭貌又付)
(託也)鸀(山鳥也赤胔穴乳出西方見爾雅又尺玉切鳥名黄身赤足六首出海外互人國見山海經又覺韻)
旭(虛郁切日旦出貌又旭旭僑蹇貌見爾雅又漢書洶洶旭旭注鼓動之聲也)頊(謹貌又自失貌)
(莊子頊頊然不自得又顓頊帝髙陽號風俗通顓者専也頊者信也)朂(勉也勵之也本作勖)欲(俞局)
(切愛也私也又猶言願也又婉順貌禮記其薦之也敬以欲又將然之辭又遇韻)慾(情所好也口鼻耳目)
(四支之欲皆為慾)浴(以湯澡身又凡蠲治能曰浴又水名一出泰冒山一出幽都山俱見山海經)𤞞
(獨𤞞獸名彘鬛馬尾見山海經通作谷又屋韻)鵒(鴝鵒鳥名今謂之八哥五月五日翦其舌端使圓能作人)
(語)鋊(銅屑也漢志磨錢取鋊注磨錢漫面取其屑以更鑄錢)錄(閭欲切金色也又鈔冩也又采)
(也取也記也藉也又總也漢書萬方之事大録于君又檢束也荀子程役而不録又史類有秦録前涼録實録)
(又目録書前總目也梁阮孝緒撰七録十二卷又録録不自異貌又屋韻)綠(帛青黄色因以為凡青黄間色)
(之名)淥(水清貌又水名在湘東又醴泉縣漉水亦曰淥水見水經)籙(籍也張衡賦髙祖膺籙受圖注謂當)
(五勝之籙也一曰簏也)逯(行也又逯然猶言忽然淮南子逯然而往又逯逯衆也又姓又屋韻)醁(清酒)
(抱朴子寒泉㫖于醽醁通雅衡州有酃湖水緑可釀故名酃緑後為醽醁)騄(騄駬八駿之一本作緑耳)菉
(王芻也爾雅注蓐也今鴨脚莎又詩采緑疏緑同菉)睩(睞貌楚辭蛾眉曼睩一曰謹視又屋韻)辱
(儒欲切恥也汚也惡也又周禮司儀注賔拜謝辱謝其自屈辱來也)縟(采飾也又繁數也)褥(藉也裀也)
(一曰小兒衣)蓐(陳草復生也又席也馬藉草亦曰蓐周禮春除蓐又國名臺駘後)溽(溼暑也又濃厚)
(也禮記居處不溽又水名見穆天子傳)鄏(郟鄏邑名在河南)
(按佩文韻二沃六十三字今據音韻闡微增郜硞㩧臛檋&KR0875;鳿&KR2049;灟䕽藚擉臅鋊菉睩十六字據廣韻増)
(焅&KR2968;碡&KR1512;䱡駶湅韣䙱九字據集韻増䧊蛐馵鸀七字合九十五字自沃字至臛字舊為二沃自)
(輂字至鄏字舊為三燭)
三覺(佩文韻作三覺廣韻集韻四覺獨用今仍作三覺)
覺(吉嶽切寤也曉也發也明也佛曰覺王浮屠正號曰佛陀華言譯之謂淨覺又詩有覺其楹傳有覺言髙)
(大也又姓惟寤義與效韻同餘異)角(獸頂所戴骨也又額角又隅也又侯四隅之風以占吉凶曰風角又)
(男女未冠笄曰總角又校也禮記角斗甬又競逐也又東方之音月令孟春之月其音角漢書角觸也物觸地)
(而出戴芒角也又大角軍中樂黄帝命吹之為龍鳴以禦蚩尤唐志節度使入境迎以鼓角又星名東方七宿)
(之首又酒器容四升禮記卑者舉角又量器又仰角漆履有齒者見方言又羊角藥草即明鹿角小魚名又)
姓(按角有禄音而佩觽字林韻㑹俱以祿音者作角誤又屋韻)桷(榱也方椽也又柯也易或得其角又)
(都桷子木名生廣南二月開花實如雞卵)捔(掎捔也紲其後曰掎絓其前曰捔通作角)瑴(二玉相合為一)
(瑴或作珏又屋韻)較(車較輢上曲木也輢是兩旁植木較則横于輢上為立乘者所憑見詩重較傳與效)
(韻義異)榷(横木以渡水即略彴也又征税曰榷如道路設木為榷獨取利也漢紀初榷酒酤)㩁(専也)
(班固文般輸㩁巧於斧斤又揚㩁發揮也粗略而舉之也又敲擊也漢志髙后斷戚夫人手足㩁其眼)傕
(人名後漢有李傕一曰姓也)䮤(馬白額一曰苑名又藥韻)確(乞覺切剛也固也堅也亦作碻)&KR2020;
(物皮甲空也列子木葉幹&KR2020;亦作殻)愨(愿也慎也質也)㲉(鳥卵之孚甲也一曰物孚甲又宥韻屋韻)埆
(地不平也又磽埆瘠薄)硞(石聲一曰石狀又沃韻)嶽(疑學切五嶽衆山之宗又大山如天台曰)
(台嶽黄山曰黄嶽又嶽嶽長角貌又姓通作岳)樂(五聲八音總名又姓與效韻藥韻義並異)鸑(鸑鷟鳯屬)
(神鳥也又江中有鸑鷟似鳬而大此别一種)斵(竹角切斫也俗作斵)琢(治玉也選擇亦曰敦琢詩)
(敦琢其旅)卓(髙也超越也又植立也又姓)倬(大也又明貌)啄(鳥以味食也或作噣唓又宥韻屋韻)
涿(霑滴也又周禮壺涿氏掌除水蟲注瓦鼓涿擊之也又水名漢置郡今為州)椓(擊也詩椓之丁丁又)
(去隂之刑故奄人曰椓詩昏椓靡共亦作斀)諑(毁也楚南謂愬為諑見方言通作椓左傳太子又使椓之)
鵫(山雉之白者見爾雅又效韻)焯(熱也又火貌又藥韻)逴(黜渥切逺也超絶也又驚走又秦晉)
(謂蹇者也見方言或作趠又藥韻)踔(越也逺絶也行也又跛貌莊子吾以足&KR1974;踔而行又今以不定為踸)
(踔又放韻)晫(明之甚也)濁(直岳切淆也穢也又齊郡水名又姓)濯(澣也滌也又大也詩王公伊濯)
(又少儀疏將飲之而跪之曰賜濯濯猶飲也又濯濯光明亦山無草木貌又湖名在江西新昌縣又姓)擢
(引也拔也又徹去也禮記待投則擁矢不角不擢馬疏投壺立籌至三馬而成勝卑者雖得二馬亦不敢徹尊)
(者馬也)鐲(鉒也形如小鐘軍行鳴之以為鼓節見周禮)鸐(長尾山雉也俗呼山雞)㪬(刺也舂也)
(㪬叔痛之之至也)櫂(木直上而殺也見爾雅與效韻義異)鸀(山鳥也赤胔穴乳出西方見爾雅又沃韻)
蠗(小蜃)霍(霍霍大雨)躅(迹也又沃韻)擢(女角切按也持也樂府有捉搦曲又陌韻)䚥(調弓)
(也一曰弓偏弱或作又藥韻)剝(北角切削也落也裂也傷害也又卦名又禮喪不剥奠注剥者不巾)
(覆也)駮(獸名如馬二尾能食虎豹又六駮樹名椊榆也其樹皮青白駮犖又外國名近北海又凡章奏别議)
(改正曰駮)駁(馬色不純又駵白曰駁又李之子赤者名駁俱見爾雅通作駁)𦢊(皮皴起貌)爆(爇也又火)
(裂聲今以紙實硝磺轟之曰爆竹又效韻藥韻)趵(擊也又足擊聲與效韻義異)嚗(怒聲又放杖聲莊子)
(嚗然放杖而笑又效韻)鳪(黄雉其鳴自呼見爾雅又屋韻)璞(普角切玉未治者又姓)樸(質也)
(木素也土曰坏木曰模又器未成曰樸又周人謂鼠未腊者曰樸見國策惟質義與屋韻同餘異)墣(土塊)
(或作圤又屋韻)颮(颮颮衆多貌又空中墮物貌與肴韻效韻義異)&KR2948;(&KR2948;硝也硝有七種&KR2948;可為藥)瞨
(目暗貌)雹(步角切雨氷也禮記注陽為雨隂起脅之凝為雹)骲(以骨為矢鏃也爾雅骨鏃不翦)
(羽謂之志注今骨骲又巧韻效韻)&KR2172;(相擊也杖也踣也通作撲)謈(大呼聲所以自勉亦以白寃又豪韻)
(晧韻)(悶也見爾雅通作懪)&KR1411;(獸名如馬牛尾一角見山海經郭璞賦&KR1411;馬騰波以噓蹀又月韻)
豰(獸名黄腰能食虎一曰小豚惟獸義與屋韻同餘異)鰒(海中介族似蛤偏著石有細孔或七或九漢王)
(莽啗鰒魚)瓝(小瓜或作瓟又草名九葉叢生一莖俱見爾雅)鞄(柔草工也木作鮑考工記攻皮之工函鮑)
(韗韋裘又肴韻效韻)犦(犎牛金吾刻之于槊首又效韻沃韻)邈(墨岳切邈邈逺也渺也悶也見爾雅)
(通作藐)瞀(低目謹視一曰目不明又宥韻遇韻)貌(容也以描畫肖人物之狀也與效韻義異)眊(目少)
(精也又眊眊思也惟思義與號韻同餘異)藐(茈草也所以染紫見爾雅又藐藐美也詩既成藐藐又不相入)
(貌詩聴我藐藐與篠韻義異)捉(側角切搤也握也捕也唐志兵之戍邊者大曰軍小曰守捉)斮
(斬也斷也又爾雅魚則斮之注謂削鱗)穱(稻下種麥張衡賦冬稌夏穱)穛(早熟糓也生穫曰穛熟穫)
(曰稰亦作&KR2532;)篧(捕魚籠爾雅篧謂之罩一作)(藥草一名蒵䓯即附子)娖(楚渥切辯也又)
(娖娖持整貌史記娖娖亷謹通作捉稱娖軍校名即守捉後漢書今五國各官騎百人稱娖)齪(齪齪齒相)
(迫也故以為曲謹者之稱亦作握齱)䃗(䃗礫磐石又石䃗岸)箹(小籥也見爾雅又藥韻與放韻義異)擉
(刺取也又沃韻)浞(助岳切濡也漬也又羿臣名)灂(瀺灂水小聲又物在水出沒貌)汋(瀱汋井一)
(有水一無水也見爾雅一曰激水聲又水名在丹水縣南與藥韻義異)鋜(鎖足又側角切鋤也諺曰欲得)
(榖馬耳鋜賈思勰説)鷟(鸑鷟)簎(取魚箔)朔(色角切毎月始日也又凡事之始曰朔禮記皆從其)
(朔又書疏北方也盡也北方萬物盡故言朔也)數(頻也急疾也與麌韻遇韻義並異)矟(矛也長丈八尺)
(通作槊鎙)箾(象箾舞者所執竿也一曰舞曲名又潚箾飛䍐形也見張衡賦惟舞義與肴韻同餘異)欶
(吮也含吸也亦作嗽嗍)(㶅水聲)豞(怱渥切豕怒聲韓愈文怒頰豕豞)瀥(水沸涌貌亦作)
(滈與皓韻義異)學(奚岳切覺也效也受教傳業也又天子立教之地又庠序總名禮記小學在公宫南)
(之左大學在郊又註釋音義之名何休有公羊學元好問有杜詩學又姓)鷽(雗鷽也即山鵲能知來事見爾)
(雅一曰小鳩)嶨(山多大石也亦作埆)翯(鳥白肥澤又史記翯乎滈滈注水白光貌)觳(蹄也儀禮主婦)
(俎觳折註折牲蹄為俎也又射具一曰盛脂器又爾雅觳盡也史記監門之飬不觳於此註言監門下人飲猶)
(不盡此又瘠也莊子其道大觳與屋韻義異)澩(夏有水冬無水曰澩見爾雅又水自渭出為澩或作)
礐(石聲)觷(治角也爾雅角謂之觷疏治其樸未成器也)壆(器之舋圻也又土堅)渥(烏角切霑)
(也厚漬也又水名一在容城縣東一在贑州)握(五指搤持也陸佃云在外為持在内為握儀禮箭籌長尺)
(有握註握木所持處漢書算法用竹徑一分長六寸二百七十一枚而成六觚為一握又屋韻)喔(雞聲又喔)
(咿强笑也又屋韻)伊(伊佺古仙人又姓)楃(木帳)幄(王所居帳象宫屋也釋名幄屋也以帛衣板施)
(之形如屋也三禮圖上下四旁悉周曰幄又軍帳享神帳亦謂之幄)(墨刑亦作剭)葯(白芷也一曰白)
(芷之葉山海經崍山其草多葯)腛(脂豐也考工記欲其柔滑而腛)犖(禄岳切駁牛也又雜色上林賦)
(注駁犖采㸃也又事分明也史記此其犖犖大者又卓犖超絶也)
(按佩文韻三覺九十二字今據康熙字典改懪字從又據音韻闡微増傕嚗鞄藐葯擉澩礐觷腛十字)
(據廣韻増䮤鸀蠗䚥籗爑簎瀥九字據集韻增焯&KR3125;躅犦壆六字凡一百十七字)
欽定音韻述微卷二十五
