欽定音韻述微卷二十六
入聲
四質(佩文韻作四質廣韻集韻五質六術七櫛同用今仍作四質)
質(之乙切實也撲也本也又平也成也考也驗對也又正也又質明猶言正明又體質所以施文采也又氣)
(質人所受於天地者又射侯中四寸之的曰質見詩發彼有的箋又國名又姓越質代北複姓與寘韻義異)
鑕(鐵椹也一曰斧也公羊傳執鈇鑕通作質)櫍(行刑用刃之椹也通作質戰國策胸不足以當椹質)礩
(柱下石)桎(足械也又窒也莊子窮桎不行又軍轄曰桎所以制車者見詩維周之氐箋)晊(明也大也)
郅(郁郅漢縣屬北地郡又至也漢書爰周郅隆又魯衛謂登曰郅見方言又姓)騭(定也書維天隂騭下)
(民注謂天所黙定也又陞也成也又馬牡曰騭)蛭(水蟲爾雅蛭蟣注江東呼水中蛭蟲入人肉者為蟣有馬)
(蛭石蛭草蛭泥蛭並見本草又蠪蛭獸名如狐九首九尾見山海經)劕(券書也長曰劕短曰劑本作質周禮)
(司市以質劑結信又霽韻)躓(跲也通作疐詩載㚄其尾説文引作載㚄又寘韻)懫(止也又忿也又寘韻)
䜠(野人之言也亦作)&KR3689;(視也)(門闔也又屑韻)叱(蚩乙切大呵聲莊子叱者吸者)
(楚率切齚齒也一曰齧聲)實(舌逸切誠也滿也充也虛之對也又史記使黔首自實田注使民自具頃)
(畝實數又驗也漢紀各使實二千石以下至黄綬又庭實謂庭之所陳軍實謂軍之裝械故實謂故事之是者)
(事實猶言事跡又草木之果皆曰實)失(設乙切錯也過也又遺也縱也亡去也)室(房室也釋名室)
(實也人物實滿其中也黄帝始作宫室又娶婦曰有室禮記三十曰壯有室又營室星名又嵩山别名大室少)
(室)&KR2992;(刀鞘也通作室)率(疏聿切領也從也自也循也遵也又約數也總計也本捕鳥之罼象絲網)
(上下其竿柄借為領從之義通作帥)帥(主也統也率也本借為將帥字凡稱主兵之將帥則去聲言領兵帥)
(帥則入聲又姓與寘韻義異)蟀(蟋蟀蟲名爾雅注一名蛬今促織也亦名青&KR1465;或作&KR2186;)(割也斷也)
(裾短衣也一曰褐謂之)(風聲)(板也)吉(基一切善也休祥也又月朔曰吉周禮正)
(月之吉又勿吉國名見北史又吉州隋置今為江西吉安府金所置吉州今隸山西又姓)拮(拮据手病詩予)
(手拮据傳謂以手爪挶持草也又屑韻)狤(狂也一曰狤&KR2077;獸名出西域噉熏陸香身無毛)髻(竈神名莊)
(子竈有髻與霽韻義異)趌(趌&KR2596;怒走也)詰(欺一切問也責讓也又周禮大司馬制軍詰禁注猶)
(窮治也太宰以刑典詰邦國注猶禁也又平旦曰詰朝)蛣(蛣&KR1298;木中蠧蟲一名蝎又蛣蜣糞土中蟲一名)
(蜣蜋並見爾雅注又蛣蟩井中小蟲名又屑韻)劼(用力也又固也勤也慎也書汝劼毖殷獻臣又黠韻)
姞(忌逸切謹也又姓黄帝之後伯䱔后稷妃家也通作吉詩謂之尹吉)鮚(蚌屬漢㑹稽郡獻鮚醬二升本)
(作蛣江賦璅蛣腹蟹注腹中有蟹子為蛣取食)芞(香草見爾雅又物韻)佶(極逸切壯健貌一曰正也)
(詩既佶且閑)耴(疑暱切聱耴魚鳥衆聲)屹(山危貌又物韻)圪(墻髙貌又物韻)疙(癡也)
(舟行貌)窒(知乙切塞也填也又月在庚曰窒又屑韻)挃(穫也一曰穫禾聲詩穫之挃挃又撞也擣)
(也擿也淮南子五指之更彈不若捲手之一挃或作秷又屑韻)銍(穫禾短鐮也小爾雅禾穗謂之穎謂之銍)
(又古縣名在譙或作)庢(礙止也七發發怒庢沓言礙止而涌沸也又盩庢漢縣水曲曰盩山曲曰庢)
螲(蟲名螻螲謂之螻蛄見方言)侄(堅也牢也一曰癡貌)(譗言無倫次也)䏄(聴不聰也)
扶(恥一切笞也擊也左傳扶其僕以徇)咥(大笑也又寘韻與屑韻義異)眣(目不正也又以目指使人)
(也公羊傳眣晉大夫使與公盟或作眰)秩(直逸切次也常也序也職也官也整也又禄廩也又秩秩)
(智也清也肅敬也流行也或作袟又十年為一秩取禮九十曰有秩之義通作袠)帙(書衣也一曰衣囊又)
(姓或作袠莊子墜其天袠)柣(門限也爾雅柣謂之閾一曰砌也與屑韻義異)姪(兄弟之子也或作妷)按
(爾雅女子謂晜弟之子為姪釋名兄弟之女曰姪姪迭也更迭進御也左傳姪其從姑謂子圉從伯姬媵秦是)
(兄弟之男子在女子稱姪故曰謂我姑者我謂之姪至禮記所稱姪娣者姪謂妻兄弟之女娣謂妻之妹至於)
(兄弟之子但曰從子漢以後始稱為姪又屑韻)紩(縫也索也晏子古者攣領紩衣而王天下)翐(翐翐飛舒)
(遲貌)臷(國名在三苗之東見山海經)(帆索也)袟(劍衣也)暱(尼逸切近也親也亦作昵)
(書典祀無豐於昵)尼(止也定也孟子止或尼之又近也與齊韻義異)衵(近身衣也左傳衷其衵衣)䵒
(膠相黏也)匿(隠也此義與職韻同餘異)&KR2286;(木名南方大荒中有樹名&KR2286;其髙百丈見神異經)㥾(梁宋)
(謂愧曰㥾見方言又職韻)貀(女律切獸名似虎而黑無前兩足見爾雅注又月韻)柮(榾柮斷木也又)
(月韻)筆(卑乙切所以書也爾雅不律謂之筆古虞舜造筆以漆書於方簡䝉恬始改用毫又文筆謂所)
(撰之文)鉍(戈矛柄或作柲又寘韻)潷(&KR1847;也一曰去滓也)必(卑一切定辭也又專也果也又)
(期也審也又分極也説文箋猶言畺界又以組約圭之中以防失墜曰必考工記天子圭中必)珌(佩刀下飾)
(天子以玉詩鞞琫有珌或作㻫)畢(終也竟也盡也又貫牲體木也特牲饋食禮宗人執畢又書札也爾雅簡)
(謂之畢又星名主弋獵又月在甲曰畢又畢門即天子路門又國名又姓)罼(田網也一曰網小而柄長執以)
(掩物本作畢)蹕(止行也周禮宫正凡邦之事蹕漢書出稱警入言蹕警者戒肅蹕者止行人也或作䟆俾)
(又寘韻)韠(韍也以韋為之以蔽膝一命緼韠再命赤韠象其裳色冕服謂之韍他服謂之韠或作鞸)滭
(泉沸也又滭沸盛貌見上林賦注通作觱)熚(火貌一曰火聲)饆(饆饠餅屬或作)篳(藩落也一曰織)
(荆門也禮記篳門圭窬通作蓽)㮿(木名)觱(羌人吹角以驚馬曰觱篥亦作篳篥又觱發風寒觱沸泉涌出)
(貌)覕(見也與屑韻義異)彃(射也楚辭天問羿焉彃日)縪(冠縫也一曰約束也通作畢儀禮外畢錣)
(而勿灰注外畢者冠前後屬而出縫於外)㓖(風寒也或作䬛䫾)(敬也)蓽(豆也荆也)(竈上祭名)
匹(譬一切布帛長四丈為匹又偶也朋也配也合也二也又匹如猶言譬如又楚辭孰可與兮匹儔注)
(二人為匹四人為儔又馬四足為匹又庶人夫妻相匹故通稱為匹夫匹婦或作疋小爾雅倍兩謂之匹)鵯
(鳥名爾雅譽斯鵯鶋注鴉烏也江東亦呼為鵯烏或作鵯)鴄(鶩也鴨也通作匹禮記庶人之摯匹)弼
(陛逸切輔也本所以輔正弓弩之具越語注相道為輔矯過為弼又戾也漢志君臣故弼茲為悖注弼猶相戾)
(也或作拂孟子法家弼士)駜(馬飽也又馬肥强貌詩有駜有駜)佛(大也輔也詩佛時仔肩通作弼與物)
(韻義異)苾(避逸切馨香也詩苾芬孝祀又契苾突厥部名見唐書通作咇上林賦䁆薆咇茀注皆芳)
(香意又屑韻)飶(食之香也詩有飶其香或作馝又屑韻)佖(威儀備也詩威儀怭怭説文作佖佖又滿)
(也羽獵賦駢衍佖路)咇(言不明也)泌(泉水流貌此義與寘韻同餘異)邲(鄭地名左傳晉楚戰於邲與寘)
(韻義異)㧙(刺也擊也西京賦徒搏之所撞㧙)坒(相連次也呉都賦商賈駢坒又寘韻)比(次也此義)
(與支韻紙韻寘韻同餘異)吡(吡吡鳥鳴聲)鮅(魚名以鯶子赤眼見爾雅又石鮅魚出南海方山中見本)
(草或作)怭(媟慢也詩威儀怭怭)(吹也)妼(女有容儀也)䖩(黒蜂)蜜(迷逸切蠭所釀甘飴)
(也又石蜜出南越見西京雜記又北方多士蜜南方多木蜜並見爾雅翼又櫻桃一名崖蜜)謐(靜語也一)
(曰無聲也又慎也安也寧也)䤉(歙酒俱盡也一曰醬也)榓(香木似槐或作樒)密(寐逸切靜)
(也安也黙也深也又近也祕也稠也又山如堂者曰密尸子不知堂密之有美樅又國名又州名又姓)沕
(潛藏也一曰塵濁又物韻)蔤(荷本下白也爾雅荷芙渠注其本蔤)䈼(竹名空小有穰)滵(水流疾貌或作)
㴵鴓(鳥名如鵲或作)(節一切疾也書朕堲讒説殄行又燒土為曰堲禮䛑夏后氏堲周)
(又燭燼為堲管子左手秉燭右手折堲又職韻)唧(啾唧衆聲又唧唧蟲鳴又職韻也)㸅(煨也)七
(砌一切少陽數也月令孟夏其數七文詞家以七名篇始於枚秉七發)桼(有汁之木可以髹物通作漆周)
(禮漆林之征亦作㯃)漆(水名出右扶風杜陵岐山東流入渭又姓)䣛(齊也)疾(截逸切病也左傳天)
(有六氣淫生六疾又急也速也又患也惡也虐也怨也毒害也又鳥名爾雅鵲劉疾)嫉(嫉妬也害賢曰嫉害)
(色曰妬見楚辭注通作疾)蒺(蒺藜藥草)槉(屋枅也爾雅關謂之槉注柱上也亦名枅)悉(西一)
(切盡也又詳究也諳也)膝(脛節也又鶴膝楯名呉都賦家有鶴膝又齧膝馬名漢書駕齧膝或作䣛)
(牛藥草或作通作膝)肸(喜一切響布也甘泉賦肸蠁豐融上林賦肸響布冩注盛作也漢郊杞志)
(罔不肸飾注肸振也)欯(許乙切笑也又欯欯喜也)恄(怖也)獝(虛聿切狂也又禮記鳯以為畜)
(故鳥不獝注獝驚飛也又甘泉賦抶獝狂注獝狂惡鬼名本作矞或作)瞲(驚視貌荀子瞲然異之一)
(曰目深貌又屑韻)㤜(怒也一曰愚貌又㤜者狂也齊人語見公羊傳注)穴(懸律切孔也窟也土)
(室也又屑韻)乙(衣肸切十幹之一象春草木曲出也月令其日甲乙注乙之言軋也漢志奮軋於乙)
(又爾雅魚腸謂之乙又凡讀書以筆識其止處曰乙又凡增脱字曰乙又太乙數名又乙乙難出之貌又姓又)
(物韻)鳦(元鳥也通作乙爾雅燕燕鳦注齊人呼鳦通作乙又黠韻)(貪也方言荆汝江湘間凡貪而不施)
(者謂之或謂之嗇或謂之吝又費錦文貌見吴都賦注)一(衣悉切數之始也易天一地二老子)
(道生一一生二又同也均也初也少也簡也純也禮運夫禮必本於太乙疏太乙者天地混沌之元氣極大曰)
(太未分曰一又太一天之貴神又太一山名即終南也又天一星名又三一謂天一地一泰一也漢郊祀志以)
(太牢祀三一又尺一詔版也又百一魏應璩所作詩篇名又一一猶言歴歴又姓通作壹)壹(專一也又同也)
(合也誠也醇也又聚也玉藻壹食之人注為赴事聚食也又輩也又閉塞也通作一又姓)噎(食塞咽也或作)
(饐又寘韻)䫻(移栗切大風也)汨(水流也又奔汨疾貌又南楚謂疾行也見方言又月韻)㧒(揘㧒)
(擊貌一曰投也)逸(移疾切失也過也又隠也遁也又縱也奔也又安也暇也又凡書篇事蹟之散失者)
(皆曰逸又詩舉醻逸逸注往來次序也通作佚)佚(忽也遺也又樂也安也通作逸)佾(無行列也通作溢漢)
(禮樂志千童羅舞成八溢)泆(水所蕩泆也又左傳驕奢淫泆疏泆謂放恣無藝又鳥名爾雅冦雉泆泆注即)
(鵽鳩又屑韻)軼(車相出也又過也莊子奔軼絶塵又突也左傳懼其侵軼我又屑韻)溢(器滿也一曰米)
(為升二十四分之一也小爾雅兩手謂之掬一手謂之溢又盈也汎也湧也又詩假以溢我傳順也箋饒衍也)
鎰(金數也國語二十四兩為鎰趙岐孟康皆曰二十兩鄭康成曰三十兩通作溢漢志黄金以溢為名)齸
(麋鹿受食處也爾雅麋鹿曰齸注齸者麋鹿䶗食之所在)詄(忘也誤也又超軼貌漢志詄蕩蕩又屑韻)䳀
(鳥名爾雅䳀鋪敊一曰即餔穀鳥)䭿(馬疾走貌)栗(吏逸切果木也周禮饋食之籩其實栗又謹敬)
(也書寛而栗又堅也禮記縝密以栗又成就也詩實頴實栗又栗栗衆多也亦戰兢意又栗階猶蹙階又表道)
(之樹曰行栗又菱芡别名水栗又姓)慄(懼也堯誡辭戰戰慄慄又慘慄竦縮也又憭慄哀愴意通作栗或作)
(㮚)篥(羌人所吹笳管也樂部有雙觱篥)凓(寒也通作栗)䬆(風貌一曰風雨暴疾或作飃)㗚
(嘍㗚言不了也)鷅(鳥名爾雅少美長醜為鶹鷅注猶流離即梟鳥也)䴩(牝麕也)溧(水名在今溧陽)
(縣)瑮(玉英華羅列貌)䔁(草名䔁生藻藻生浮草見酉陽雜俎)日(仁逸切太陽之精也易離為日)
(釋名日實也光明盛實也左傳天有十日謂陽數十幹自申至癸也月令元日元辰注甲乙丙丁等謂之日子)
(丑寅卯等謂之辰又占候時日通名日者)馹(郵傳也左傳楚子乘馹㑹師於臨品通作驛)術(舌律)
(切邑中道也又技也業也禮記崇四術注禮樂詩書先王之道路故謂之術又心術謂心之所由也又漢藝文)
(志有數術家皆史卜之職又姓)述(循也修也譔也敷陳也申言之也凡終人之事纂人之言皆曰述又姓)
秫(糓名稷之黏者可以釀酒又考工記染羽以朱湛丹秫注赤粟也通作术)驈(驪馬白胯也詩有驈有騜)
潏(水涌出也又潏水出杜陵為關中八水之一又爾雅水中可居曰洲人所為為潏注人力所作也又屑韻)
沭(水名周禮青州其浸沂沭後因水置縣為沭陽)鉥(長鍼也又導也晉語吾請為子鉥注借鍼義猶言前)
(導也)袕(衣開孔也爾雅袕謂之褮)出(處聿切入之對也又進也作也見也逺也去也又吐也冩也又)
(生也左傳康公我之自出又爾雅男子謂姊妹之子為出凡物自出多用入聲使之出多用去聲又寘韻)
橘(訣律切果名出江南樹碧而冬生書禹貢厥包橘柚注小曰橘大曰柚又爾雅翼江南為橘江北為枳又)
(月在乙曰橘)繘(綆也易汔至亦未繘井方言關東謂之綆關西謂之繘)(狂走也或作蹫)茁
(行聿切草初生也又孟子茁長注生長貌又黠韻屑韻)㤕(憂心也)絀(縫也紩也箴縷麤拙也又贏之)
(反也荀子緩急贏絀又與黜同禮記君絀以爵)窋(將出穴貌又不窋后稷子通作窟又點韻)泏(水出貌文)
(子原流泏泏冲而不盈與月韻義異)罬(雉罟也爾雅罬謂之罦)笜(竹生筍貌)黜(褚聿切貶下也)
(又廢也去也退也或作詘通作絀)怵(恐也有感而惕也)术(直律切藥名山薊也生平地者名薊)
(山中者名术見爾雅疏或作&KR1637;)卒(租聿切終也盡也已也又沒也禮記大夫曰卒或作與月韻義異)
㰵(吮也一曰口飲謂之㰵)淬(沒水貌又隊韻)䱣(魚也一曰鮪别名)崒(祚律切山髙貌爾雅)
(崒者厪㕒又月韻)踤(蹋也足蹵之也又月韻)誶(詬也讓也列子&KR1996;極凌誶注好凌辱責罵人也又寘)
(韻隊韻)捽(把捽也持也又月韻)啐(嘈啐衆聲與隊韻義異)(飛疾貌)䘏(胥聿切愍也又)
(分賑也周禮以䘏凶荒注䘏者開府庫振救之又凡既殁而加以典禮曰卹通作恤)恤(憂也又周禮孝友睦)
(婣任恤注恤振憂貧者又以誓教恤注恤謂災危相憂也又不恤之刑注恤謂相愛也又左傳恤恤乎注憂患)
(也通作䘏)戍(辰名漢志畢入於戌九月陽氣微萬物畢成陽下入地也又屈戍窻户鉸具)珬(珂屬吴都)
(賦珂珬注老雕入海化為珬)訹(諛訹誘也通作怵)聿(紆橘切發語也理其事之辭也又遂也詩)
(歲聿云暮又述也詩聿修厥徳又自也詩聿來胥宇通作遹)遹(循也自也遵也書祗遹乃文考注遹述也)
(又邪僻也詩謀猶回遹又發語辭又姓)鴪(疾飛貌或作)鷸(知天將雨鳥也逸周書知天文者冠鷸冠)
(又翠鳥亦名鷸爾雅翠鷸疏其羽可以為飾)霱(瑞雲也通作矞雲五色為變三色為霱一曰外赤内青謂)
(之霱)矞(矞皇盛貌)噊(危也一曰鳥鳴)鐍(錐也與屑韻義異)&KR1748;(甲蟲名蟥也見爾雅)鱊(小魚名爾)
(雅鱊鮬鱖鯞注似鮒子而黒俗呼為魚婢又黠韻)茟(草名藜也通作笋又紙韻軫韻)律(閭术切均)
(布節氣之具也隂陽各六古用竹又用玉又用銅又率也述也銓也又軍法曰律又刑章曰律又爵命之等曰)
(律又荀子濡櫛三律注律理髪也又筆名不律又斛律耶律並複姓)繂(索也本作&KR1762;爾雅紼&KR1762;疏&KR1762;竹為索)
(所以維持舟)嵂(崒嵂山髙貌)膟(血祭肉也一曰腸間脂)櫛(菑瑟切理髮具又宻比也又疏)
(剔也或作楖考工記刮摩之工有楖人)(䄶禾重生也或作)瀄(瀄汨水聲一曰水流貌又水勢)
(相楔也上林賦偪側泌瀄)㘉(咇㘉聲出貌或作唧)䜉(差乙切謅䜉隂私語也)沏(水流疾貌又摩)
(也海賦激勢相沏又屑韻)瑟(師節切庖羲所作弦樂釋名施弦張之瑟瑟然也爾雅大瑟謂之灑又衆)
(多貌又矜莊嚴密之貌又蕭瑟凄凉貌又瑟瑟風聲又瑟居猶言索居又寘韻)璱(玉英華相帶如瑟弦也又)
(玉鮮潔貌一曰璱璱碧珠也通作瑟)蝨(齧膚蟲也淮南子湯沭具而蚤蝨相弔或作虱)飋(飋飋風貌一曰)
(秋風也)
(按佩文韻四質一百三十二字今據音韻闡微併秷字入挃字又據音韻闡微増劕躓狤髻劼鮚芞屹)
(圪疙螲侄昳翐臷䵒匿&KR2286;貀覕彃縪㓖蓽鵯佛咇邲㧙坒比吡鮅䤉藌滵䣛槉欯瞲㤜穴㘆齸詄䳀)
(漂瑮䔁沭鉥㤕絀窋泏罬誶捽珬訹矞噊鐍&KR1748;鱊茟嵂膟瀄㘉沏飋七十五字據廣韻増懫䜠趌)
(㥾澕襅怭妼䖩榓藤恄䭿袕二十字據集韻増&KR3689;袟柮鴄鴓㸅笜㰵淬䱣啐十七)
(字合二百四十三字自質字至馹字舊為五質自術字至膟字舊為六術自櫛字至飋字舊為七櫛)
五物(佩文韻作五物廣韻集韻八物九迄同用今仍作五物)
物(無物切萬物也凡生天地間有形色者皆曰物又事也周禮以鄉三物教萬民又周禮酒正辨三酒之物)
(疏物者財也又相度也周禮草人以物地相其宜而為之種又類也左傳與吾同物又旗名周禮雜帛為物)
勿(毋也莫也禁止辭又非也又勿勿猶勉勉也又密勿猶言勤慎見漢表又古通作物又勿勿今俗加㸃言)
(匆遽為匆匆非也見顔氏家訓又匈奴西都曰居勿見唐書)沕(沕穆深微貌又不分明貌司馬相如賦西)
(望崑崙之軋沕荒忽兮與質韻義異)芴(土瓜也詩疏菲幽州謂之芴又莊子芒乎芴乎注即沕穆之義上林)
(賦縝紛軋芴注緻宻也又月韻)岉(崛岉髙貌)昒(昒爽日尚冥而未明也見漢志又未韻)䀛(暝也又視)
(也)厥(居鬱切突厥魏時蕃部姓阿史那氏世居西海之金山山狀如兠鍪俗呼兠鍪為突厥因為號)
(見漢書音義即夏獯鬻殷鬼方周玁狁漢匈奴與月韻義異)劂(剞劂曲刀所以刻也亦作&KR1403;又霽韻月韻)
鶌(鳩屬爾雅鶌鳩鶻鵃注似山鵲而小短尾青黒色多聲又鶌鶋狀如烏食之不饑出馬成山見山海經)
䠇(東齊謂多力曰律䠇見方言又足多力又威力)&KR1362;(子男妻服刻繒為雉形而不畫者也周禮作闕禮記)
(作屈一曰結也又月韻)&KR2077;(狤&KR2077;西域獸名食香無毛惟鼻有毛廣寸許燒刺不能傷)屈(區鬱切曲)
(也鬱而不伸也又卑也請也通作詘史記君子詘於不知已亦作絀又竭也盡也荀子緩急嬴絀又巨鬰切地)
(名晉公子夷吾所居出良馬見左傳又大屈楚靈王弓名又姓楚公族)詘(詰詘曲也禮記凡陳衣不詘又)
(辭塞也又充詘失莭貌禮記不充詘於富貴又絶止也禮記其終詘然通作絀或作誳)䖦(蛣䖦木中蠧蟲)
(本名蝎見爾雅或作&KR1298;)&KR1579;(&KR1579;銊鎖鈕也通作屈戍以金鋪飾門為屈戍即鉸鍊也)掘(巨鬱切穿)
(也突也搰也易掘地為臼又特起貌甘泉賦洪臺掘其獨出通作闕又月韻)崛(山短而髙又勃起曰崛起)
(亦作崫又月韻)䘿(短衣也方言襜褕自關而西謂之䘪䘿注俗名䘿䘸又後漢書諸于繡镼注字書無镼字)
(續漢書作䘿如今半臂亦作袦)倔(倔强不柔服貌史記作屈强)堀(堀堁塵起貌又突也詩蜉蝣堀閲通)
(作掘又月韻)弗(夫物切違也撟也不然也又去也詩以弗無子箋弗之言袚也又疾風詩飄風弗弗)
(又滭弗盛貌見子虛賦又羽弗黜弗燕弗鐵弗乙弗俱魏代北複姓)不(不可也未也又服不氏周官名掌服)
(不服之獸者與虞韻尤韻義並異)韍(韠也以韋為之所以蔽膝禮記有虞氏服韍詩箋冕服謂之韍他服)
(謂之韠通作黻芾)黻(繡兩已相背之形於裳其文如亞亞古弗字也周禮司服注取臣民背惡向善亦取)
(離合之義去就之理考工記黑與青謂之黻)紱(綬也易朱紱方來通作芾)髴(髣髴若似貌通作仿佛又)
(漢志通作放&KR1820;俗作彷彿一作䭮婦人額前飾也惟若義與朱韻同餘異)冹(風寒也詩一之日觱發説文引)
(作㓖冹又寒氷貌又月韻)綍(大索禮記其出如綍亦引棺索禮記諸侯執綍者五百人通作紼縛也詩紼纚)
(維之亦通紱漢書上將使人加紼而封之注紼繫印之組)帗(樂舞具周禮注帗析五采繒今靈星舞子持之)
(是也亦作翇説文執全羽以祀社稷也又曷韻)茇(以竹葦為絙也與隊韻曷韻義異)(小風也一曰疾)
(風詩作弗亦作颰)蛂(甲蟲也大如虎豆緑色爾雅蛂蟥蛢注今江東呼黄蛢)(以韋鞔車後户也本)
(笰爾雅革前謂之鞎後謂之笰亦通茀)(樂聲乍息貌)拂(敷勿切擊也去也拭也除也禮記進)
(几杖者拂之又拂蠅拂塵具又巾拂舞名見北史又逆也違戾也又吐蕃有大拂廬小拂廬謂所居毳帳)茀
(草多不可行也又治草也詩茀厥豐草又强盛也詩臨衝茀茀又易婦喪其茀注婦人首飾又詩翟茀注婦人)
(乘車前後設幛以自蔽謂之茀通作茀車後户也亦通紼左傳始用葛茀注所以引柩又芬茀香盛貌)祓
(除災求福也又潔也周禮女巫掌歲時除釁浴又史記祓飾厥文注祓者除舊飾新又漢縣名在琅邪郡通作)
(茀&KR3113;又隊韻)艴(色怒也孟子曽西艴然不説又月韻)刜(擊也斫也斷也又分物切)柫(連耞杖所以打)
(榖見方言)(韜髮具)(急行貌一曰跳也亦作䟛)佛(符勿切覺也覺悟羣生也天竺神人始見)
(後漢書西域傳又捩也禮記獻鳥者佛其首又逆也學記其施之也悖其求之也佛又仿佛通作髣髴又姓又)
(與質韻異義)怫(鬱也魏樂府我心何怫鬱史記瓠子歌作沸鬱漢志作弗鬱)&KR1293;(&KR1293;鬱山貎一曰山曲)
(劉安招隠坱兮軋山曲&KR1293;亦作岪)咈(違也戾也逸書咈其耉長通作拂)坲(坲𡋯塵起貌韓愈詩牙纛)
(前坌坲)烼(煨也煴火揚起也亦作)欻(許鬱切暴也奄忽也有所吹起也西都賦歘從背見)㗵
(氣貌又不明貌海賦呵㗵掩鬱)鬱(紆屈切積也結聚也又滯也周禮鍾弇則鬱又氣欲蒸也又木叢生)
(茂盛貌詩鬱彼北林又腐臭也内則鳥皫色而沙鳴鬱疏鳥毛變色而聲嘶肉必臭腐也又棣屬實如李詩六)
(月食鬱及薁又水名出象郡漢置鬱林郡今為州又姓)菀(茂盛貌詩有菀其特又沈菀莫達之貌又紫菀)
(藥草其根色紫而柔宛亦作茈菀又州名又阮韻)蔚(州名本代地周宣帝所置又鬱茂貌杜甫詩上有蔚)
(藍天藝林伐山讀作鬱惟茂義與未韻同餘異)尉(火斗也見風俗通又姓戰國時有尉繚子為商君學又魏)
(志西方尉遲氏後改為尉氏與未韻義異)熨(以火斗展繒帛之㾗褶也本作尉俗加火作熨又未韻)黦
(色變也周處風土記梅雨霑衣服皆敗黦一曰黄黒色又月韻)罻(捕魚網又未韻)灪(灪滃大水貌)䖇
(香草木作鬱經典通作鬱周禮鬱人和鬱鬯以實彞注鬱草若蘭十葉為貫百二十貫為築以煑之錐中)
(飴和豆為食也亦作&KR2449;見博雅)爩炪爩烟出貌(按厥屈鬱等音廣韻入八物集韻誤入九迄音韻闡微考)
(正音鈕入物部謹遵更正)訖(基乙切止也畢也自開闢至獲麟春秋緯分為十紀十曰流訖紀見司馬)
(貞三皇紀)吃(言蹇難也史記韓非為人口吃不能道説而善著書又欺乞切吃吃笑聲亦作喫與錫韻義異)
扢(摩也擊也又月韻)䰴(魚游貌一曰以刀斷魚)乞(欺乙切求也本作气因借為與人之乞音)
(氣又借為求人之乞與未韻義異)契(契丹宋時北朝國號後改遼與霽韻屑韻義異)芞(香草即藒車見)
(爾雅亦作䒗又質韻)仡(義乞切壯勇也書仡仡勇夫又髙大貌詩崇墉仡仡通作疑儀禮賔西階上疑)
(立注讀為仡然之仡又喜乙切)屹(山貎又植立不動貎又作阣又質韻)圪(髙土又墻髙貌説文引詩崇墉)
(圪圪又質韻)忔(心不欲也史記數忔食飲又喜乙切博雅喜也史記棄為兒時忔如巨人之志)迄
(喜乙切至也詩以迄於今又竞也漢書迄無成功通作訖書聲教訖於四海)汔(水涸盡也易汔濟注水狐)
(不能涉川須水汔乃能濟也又危也㡬也詩汔可小康又水名出賈山見山海經)釳(乗輿馬頭上翟尾曰)
(方釳東京賦方釳左纛注以五寸鐵中髙兩頭低如山形翟尾結著轅兩邊防馬相突也又鐡孔)肸(振也)
(漢志罔不肸飾又呹肸盛作也揚雄賦薌呹肸以棍根注謂風之動樹其響振起而衆根同聲也又肸蠁濕生)
(蟲蚊類見蜀都賦注公孫肸羊舌肸俱春秋時人又質韻屑韻)乙(衣乞切十千之一月令注乙之言)
(也又魚腸曰乙見爾雅又凡讀書以筆識其止處曰乙又字旁増脱字曰乙又太乙數名又甲乙猶言上次又)
(乙乙難出之貌又姓又質韻)
(按佩文韻五物四十八字今據康熙字典改&KR1403;字作劂字又據音韻闡微增昒鶌䖦帗茇蛂柫罻灪扢)
(契芞圪忔乙十六字據廣韻増䠇&KR1362;堀&KR2920;烼䖇爩䰴十字據集韻増䀛&KR2077;&KR1579;五字合七十九字)
(自物字至爩字舊為八物自訖字至乙字舊為九迄)
六月(佩文韻作六月廣韻集韻十月十一歿同用今仍作六月)
月(玉掘切太隂之精為月又淮南子水氣之精者為月釋名月缺也滿則缺也范子月者尺也尺者紀度而)
(成數也又姓)軏(車轅端持衡曲木)刖(斷足之刑漢志刖罪五百通作跀&KR1960;又黠韻)抈(折也太元)
(車軸折其衡抈又動也晉語其置本也固矣故不可抈也)玥(神珠)鈅(兵器)訐(吉謁切以言面折人)
(又攻發隠私也又屑韻)羯(羖羊已犗者曰羯又地名上黨武鄉羯室晉匈奴别部入居之後因號為羯唐)
(西域傳募勇健者為柘羯猶中國言戰士)鍻(金飾鼔名大駕鼔吹有金鍻)䅥(禾秀也或作穄)藒
(乞謁切藒車香草見爾雅楚辭作揭)朅(去也楚辭車既駕兮朅而歸又武壯貌詩庶士有朅)竭(極謁)
(切盡也又敗也又禮記五行之動迭相竭也注竭猶負戴也五行運轉更相為始也又藥名麒麟竭樹名一名)
(血竭又翻譯名義摩竭或云摩伽羅此云鯨魚又屑韻)碣(山持立也又竭石山在東海旁又碑碣方曰碑)
(圓曰竭又江賦往來勃碣注形容羽族也亦作嵑又屑韻)楬(以杙為表識也周禮物楬而書之又楬而璽之)
(注既楬之又以印封之也又屑韻與黠韻義異)揭(擔物也髙舉也又姓亦作&KR3757;又霽韻屑韻)堨(壅水堰也)
(水經注張方入洛決千金堨又石堨在長安昆明池又曷韻)偈(武也偈偈用力也又郅偈竿杠之狀甘泉)
(賦夫何旟旐郅偈之旖旎也又屑韻與霽韻義異)钀(逆竭切馬勒旁鐵爾雅鑣謂之钀通作䡾又屑)
(韻)歇(肸謁切息也竭也左傳未穫所歸難未歇也一曰氣越泄無餘也)蠍(螫人蟲詩注長尾為)
(蠆短尾為蠍俗作蝎非)猲(獵犬短喙詩載獫猲獢亦作此義與曷韻同餘異又葉韻洽韻)滊(鹽池)
(一曰以甘水和鹹水為鹽)紇(檄謁切絲之丅者又回紇其先匈奴唐建中時易回紇曰回鶻又動也齊)
(民要術以匕匙紇紇欖之又屑韻)謁(乙歇切告也請也禮記問士之子長曰能典謁矣又禮書姓名)
(曰謁若今通刺見史記注又謁舍今之客舍見漢志又謁者官名見漢表又星名謁者一星在左執法東又姓)
暍(熱也傷暑也淮南子武王䕃暍人於樾下亦作又曷韻)閼(止也塞也又曷韻)黦(色變壞也又物)
(韻)(屋迫窄貌)䋵(繒壞也又紗之絇急不成者)厥(菊噦切其也語助辭又漢表厥角稽首注)
(厥者頓也又氣逆古今注陽氣衰曰寒厥隂氣衰曰熱厥通作瘚又隂地厥藥名見本草又姓與物韻義異)
蹶(走失脚也僵也挫也荀子竭蹶而趨之注顛倒也又以手張挐曰擘張以足蹋曰蹶張見漢書注通作蹷)
(與霽韻義異)撅(擊也投也撥物也逸書獂有蚤而不敢以撅又摴蒲三采名與霽韻義異)劂(刻刀也楚)
(辭握剞劂而不用一曰曲鑿又霽韻物韻)蕨(菜名爾雅蕨龞注周秦曰蕨齊魯曰龞以初生似龞脚也)蟨
(獸名鼠前而免後趨則頓走則顛與卭卭岠虚為比肩獸卭卭岠虛前髙不得取廿草須蟨食之見爾雅注通)
(作蹷)鱖(魚名大口細鱗班彩又霽韻)鷢(白鷢王睢也似鷹尾上白善捕䑕名揚鳥)嶡(俎名禮記夏后)
(氏用嶡注嶡之言蹷也謂中足為横距之象周禮謂之距)瘚(氣逆病也通作厥)(以角觸物而發之也)
闕(曲噦切失也過也少也虛也又周禮掌闕車之萃注所用補闕之車左傳潘黨率游闕四十乗是也)
(又門觀也闕在門兩旁中央闕然為道也即象魏又巨闕劍名又伊闕山名在洛州南又元闕北極山名見淮)
(南子又闕唐官名又姓)&KR1362;(翟衣刻繒而不畫者周禮作闕禮記作屈又物韻)掘(局越切搰也穿)
(也易掘地為臼通作闕亦作撅通作崛特起貌又物韻)橜(&KR0891;也門梱也葢直一段之木見爾雅注又馬銜)
(曰橜又擊鼓槌山海經䕫皮為鼔橛以雷獸之管聲聞百里亦作橛)髮(福韈切首上毛也莊子窮髮之)
(北注謂不毛地又石髮水苔又姓秃髮複姓)發(舒也明也揚也泄也起也進也行也又風疾貌詩飄風發)
(發又孟子注四矢為發漢書注十二矢為一發又東夷國逸書發人鹿鹿者若鹿迅走又清發水名餘發縣名)
(漢屬九真郡又姓)冹(寒氷也詩一之日觱發説文作㓖冹又物韻)㤄(拂韈切恨怒貌亦作)
伐(伏韈切聲罪致討也周禮大司馬以九伐之灋正邦國又師有鐘鼔曰伐見左傳又自矜又斫木又)
(考擊鐘鼓又星名考工記熊旗六斿以象伐也伐屬白虎宿與參連體而六星)罰(罪之小者用罰周禮注謂)
(撻擊之又出金贖罪也)閥(功狀也史記表人臣功有五品明其等曰閥積日曰閲又門在左曰閥在右曰)
(閲册府元龜閥閲二柱相去一丈桂端置瓦筒為烏頭通作伐)筏(編竹渡水大曰筏小曰桴或作栰)垡
(耕起土也本作伐考工記一耦之伐注畝上土髙也或作㘺)䑔(舂米)瞂(盾也中干也西京賦植鎩懸瞂)
(通作&KR1691;本作伐詩䝉伐有苑)茷(草葉多也此義與泰韻同餘異又隊韻)韤(物伐切足衣也古者)
(見君解韤左傳韤而登席俗作韈襪)䎀(旭噦切飛貌江賦鼓翅&KR1953;䎀)狘(獸驚走貌禮記麟以為畜)
(故獸不狘又獸名俗作狘非)噦(郁厥切氣逆也區也禮記不敢噦噫古樂府不覺喉中噦方書有聲)
(無物曰噦有物有聲曰嘔又霽韻月韻與泰韻義異)越(欲掘切度也踰也又逺也又隕越顛墜也又曰)
(也於也發語辭又瑟下孔禮記清廟之瑟朱絃而疏越又國名夏少康少子所封又白越布名見後漢書又釋)
(氏有檀越天竺名鴿曰波羅越見佛國記又姓與曷韻義異)鉞(大斧六韜大柯斧重八觔一名天鉞又星)
(名史記東井為水事其西曲星曰鉞)曰(詞也謂也於也發語端)樾(兩木交隂之下)蚏(蟛蚏似蟹而小)
(亦作&KR1209;曰)&KR3349;(螊&KR3349;蚌屬晉夏統傳至海邊採螊&KR3349;以資養)粤(於也發語審慎之詞又南粤百粤今廣東)
(廣西地又厚也管子天為粤宛草木養長注天為厚順不逆時氣也)䋐(織絲為采繐也一曰車馬飾一曰紵)
(布)熭(曝乾也又霽韻)(斧衣)沒(募訥切沈也盡也又過也禮記君子不以美沒禮又得利曰乾)
(失利曰沒陽慕為乾心内不合為沒見史記注正義謂無潤澤而取他人也又髙麗方言謂水曰沒井曰烏沒)
(熟水曰泥根沒冷水曰時根沒見雞林類事又水名見山海經水經注作役水)歿(終也又殟歿舒緩貌傳毅)
(賦縱弛殟歿通作歾沒)&KR3496;(玉屬穆天子傳采石之山有&KR3496;瑤)骨(姑忽切肉之覈也釋名骨滑也)
(骨堅而滑也又唐書新羅之族名為第一骨第二骨以自别又苦骨苦參别名多骨白荳蔻别名見本草綱目)
(又姓)汨(水流又水聲又涌波也又凈貌又拂汨鼓動貌又質韻)愲(心亂貌漢書心結愲兮傷肝)淈
(治也楚辭淈其泥而揚其波又決流貌上林賦潏潏淈淈)鶻(斑鳩也似山雀而小短尾青黒色多聲見爾雅)
(注又鷹屬善擊唐徳宗時改回紇為回鶻言鷙捷猶鶻然也又海鶻水戰舟名見海物異名記又黠韻)滑
(混亂也晉語置不仁以滑其中又滑稽俳諧也通作汨與黠韻義異)榾(枸榾木名中箭笴木草圖經㣘骨木)
(體白似骨故名南人取以作器)䱻(魚名如蛇而四足食之已疣見山海經又黠韻)窟(枯忽切孔穴也)
(古未有宫室冬則居營窟又三窟山名在滎陽)&KR1208;(月所生曰月&KR1208;揚雄傳西厭月&KR1208;通作窟又唐營州貢豹)
(尾皮骨&KR1208;又都忽切鳥也鳴豫知吉凶)崫(山短而髙也又特起曰崫通作崛又物韻)矻(勞極也又漢書)
(終日矻矻注健作貌)朏(臀也又朏朏獸名食之已憂見山海經)泏(水定貌一曰漚池與質韻義異)堀
(孔穴也又突也塵起也通作窟又物韻)兀(吴滑切髙而上平又臬兀不安也亦作卼又則足刑莊子)
(無趾兀者也又兀兀不動貌)扤(動也考工記輻廣而鑿淺是以大扤)杌(木無枝也又檮杌顓頊氏不才)
(子又楚史名又獸名)卼(危也動也易困于葛藟于臲卼書作杌隉)矹(石不穏貌江賦巨石硉矹以前却通)
(作兀)屼(山貌一曰秃山貌又五屼山名在犍為左思賦躡五屼之&KR1132;嵼)咄(都忽切相謂也又呵也叱)
(聲又咄咄驚怪聲又咄嗟咨語也晉石崇為客作豆粥咄嗟便辦又泉名寰宇記咄泉在凈戒寺北人至泉上)
(大呌大涌小呌小涌又曷韻)柮(榾柮斷木也唐韋莊詩榾拙爐前擁布裘與質韻義異)貀(獸名無前)
(足爾雅注似狗豹文有角兩足漢律能捕豺貀購百錢唐回鶻傳黠戛斯其獸有野馬骨貀)棁(土忽)
(切大杖也淮南子揮棁而呼狗又曷韻與屑韻義異)突(陁沒切出貌方言江相謂卒相見曰突又欺也)
(觸也又穿也左傳鄭子展子産伐陳宵突陳城又爾雅植謂之傳傳謂之突疏植謂户之維持鎖者又名突也)
(又駻突惡馬見漢書又趵突濟南泉名又屈突吐突外域姓又土忽切)揬(搪揬觸也通作唐突)凸(出貌)
(杜甫詩雲罍心凸知難捧又屑韻)腯(豕肥曰腯左傳博碩肥腯)葖(草名爾雅葖蘆萉注蘆菔也紫花大)
(根俗呼雹葖)鼵(鼠屬鳥鼠同穴者其鳥為鵌其䑕為鼵見爾雅)堗(竈忩謂之堗通作突)(艒釣舟)
訥(奴沒切言遲難貌亦作呐又屑韻)勃(步沒切排也卒也興起也又變色貌又姓通作㪍)
孛(彗星也又青氣或作茀與隊韻義異)渤(渤澥海别支名史記索隠渤旁趺出者枝在濟北故齊曰渤海)
(郡又滃渤霧出貌又漰渤水聲通作勃浡)浡(作也浡然興起貌又盛也吴都賦歊露漨浡又南浡里海外國)
(通作勃)悖(亂也逆也又隊韻)誖(言亂也史記儒者稱其術或誖其心亦作悖)㶿(熨㶿烟起貌又)
(蒸熱或作&KR0958;)馞(馝馞香盛貌)艴(盛氣色也又艴然不悦貌又物韻)餑(麪餑也又茶經凡酌置諸)
(盌令沬餑均沬餑湯之華也華之薄者曰沬厚者曰餑陸龜䝉詩茶器空懐碧餑香)&KR1411;(獸名似馬牛尾一角)
(見山海經又覺韻)桲(連枷所以打榖見方言又榅桲梨種二十七之一)鵓(斑鳩之差小者亦名鵓)
(今名鵓鴣李時珍曰鴿性易合故名鵓者其聲也通作勃)卒(租忽切給事之隸又周禮㑹萬民之卒伍)
(注百人為卒與質韻及麤忽切義並異)稡(䄶稡禾所秀不成藂向上貌)卒(麤忽切倉據暴疾也)
(通作猝)捽(祚兀切持也吴越春秋捽其頭於水中又交對也晉語戎夏交捽又觸也又質韻)崒
(山危峻貌亦作崪卒詩漸漸之石維其卒矣又質韻)椊(以柄内孔一曰柱頭柄)踤(觸也左思賦衝踤而)
(斷筋骨又足蹵之也又質韻)窣(蘇忽切穴中卒出也又勃窣匍匐行緩貌又窸窣聲不安也)
忽(呼骨切倐然貌怱怱不省事貌又滅也詩是絶是忽又忘也慢也輕也通作䀜芴)惚(恍惚微妙不測)
(貌又心志惝惘也通作忽䀜芴)沕(水聲又淴泱水流疾貌)笏(手版也所以記事於上以備忽忘古者貴)
(賤皆執之有事則搢于腰帶禮記天子以璆玉諸侯以象大夫魚須文竹士竹本象)㳷(青黒貌又太清之象)
(又合也楞嚴經心綿愛㳷)芴(芒芴无象也通作忽與物韻義異)(微也通作忽蠶十忽為一絲漢叙傳)
(計造秒忽注怱蛛絲之細者)搰(胡兀切掘也國語狐埋之而狐搰之又用力貌莊子搰搰然用力甚)
(多)扢(摩也漢志扢嘉壇椒蘭芬又擊也又物韻)抇(穿也荀子抇人之墓一曰牽轉動也栁宗元文掎)
(抇泥淖通作掘又物韻)核(果中實凡籩實曰核詩殽核維旅通作覈又陌韻)縎(結縎不解貌楚辭心)
(結縎兮折摧一曰繒屬)嗢(烏忽切咽也潘岳賦先嗢噦而理氣注咽中先噦而理氣也)硉
(盧兀切礌也七發上擊下硉又硉屼山崖也亦作)齕(何沒切齧也禮記削瓜者庶人齕之注不横斷)
(也又齮齕猶言齚齧又屑韻)麧(麥糠中不破者其粗屑為麧頭或作籺覈)(舂粟不潰也又屑米細者)
(按佩文韻六月一百十字今據康熙字典改字從掲字并㪍字入勃字并倅字入卒字又據音韻闡微)
(増藒朅偈嶡瘚&KR1362;㤄茷噦䋐&KR3496;䱻貀葖鼵&KR1411;桲踤㳷芴縎二十一字據廣韻増玥鈅鍻黦冹熭堗)
(緫十二字據集韻増䅥滊䋵鵓五字合一百四十六字自月字至字舊為十月自沒字至字舊)
(為十一沒)
欽定音韻述微巻二十六
