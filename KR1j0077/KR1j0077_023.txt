欽定音韻述微卷二十二
去聲
十七霰(佩文韻十七霰廣韻集韻三十二霰三十三線同用今仍作十七霰)
霰(細宴切稷雪也雪初作未成花圓如稷粒詩先集維霰大戴禮陽之専氣為霰釋名霰星也冰雪相搏如)
(星而散也亦作霓)先(猶導也先事而為曰先又闗中俗呼娣姒曰先後見漢志注與先韻義異)㪇(散也)
(琴兩絃之間遼逺則有㪇聲羯鼓録若不勻即鼓面緩急若琴徽之㪇病)見(記宴切視也又姓與系硯)
(切義異)俔(器宴切譬喻也詩俔天之妹與銑韻義異)蜆(小黒蟲赤頭喜自經見爾雅又小蛤又白)
(蜆江名在吳江東南又銑韻)涀(水名出髙陵澧水所注)菣(青蒿之香者中炙啖其無子者曰牡菣見)
(爾雅或作又震韻)牽(挽也或作縴挽舟索一名百丈與先韻義異)&KR0648;(水泉自停成汙池也又水為人)
(所決為陂障者也俱見爾雅又水名出扶風入渭又先韻)硯(義現切磨墨具金玉瓦木皆為之以端歙)
(産石為良周武王有硯銘又姓通作硏與先韻義異)趼(馬蹄平正善升也爾雅騉蹄趼又先韻與銑韻義異)
豣(麕之絶有力者見爾雅與先韻義異)殿(底宴切軍後曰殿又課功上為最下為殿見史記注又鎮)
(也詩殿天子之邦與第硯切義異)瑱(替宴切所以充耳天子玉諸侯石又江賊金精玉英瑱其裏注)
(文采相雜也一曰玉名與震韻義異)電(第硯切陽氣激隂而為耀乍見乍滅者也)殿(堂之髙大者惟)
(天子宸居稱之)甸(去王都五百里曰甸服周禮四邱為甸注六十四井之地又郊野之官曰甸人田祝之官)
(曰甸祝又治也詩維禹甸之又鐵甸契丹隣國野君而剛勇見五代史驃甸緬甸玗甸瀼甸茶甸牛甸龍甸尋)
(甸俱南夷地名見元史志)佃(治田也又代耕農也通作畋書畋爾田惟治田義與先韻同餘異)鈿(金飾)
(也唐王鉷以寳鈿為井幹又今以丹翠雜蚌甲飾器曰螺鈿又先韻)澱(滓也陽城澱近博水茂都澱近)
(汶水大渥澱小渥澱近易水俱見水經注又薛澱呉郡湖名人漬草染青色也爾雅葳馬藍注今為澱者是亦)
(作靛)淀(水廣而淺湖泊之屬也魏都賦掘鯉之淀注在河間今有東西三角諸淀通作澱)塡(塞也漢書)
(以填後宫又先韻與真韻震韻義異)奠(定也又置也陳也頓爵神前也禮記春夏釋奠于先師)闐(于闐)
(漢西域國名即今新疆之和闐又先韻)涏(美好貌又光澤貌漢書燕燕尾涏涏又徑韻與迥韻義異)壂
(堂隍亦堂基)晛(溺硯切日氣詩見晛曰消又銑韻)徧(臂宴切匝也周也俗作遍一遍猶一)
(巡魏賈逵月課春秋左傳一遍)片(臂宴切半也判也片言猶半言又一片猶言一瓣)㸤(取獸革中)
(斷之也亦作辨爾雅革中絶謂之辨)麪(宻硯切麥末也束晳賦重羅之麫俗作麵非)㴐(滇㴐水大)
(貌呉都賦滇㴐淼漫)瞑(眩亂也又青韻迥韻徑韻)眄(目衺視貌流眄轉眼貌又眄眄無智巧貌淮南子卧)
(倨倨興眄眄又銑韻)薦(即宴切蒿也一名黍蓬見爾雅又六畜皆食之莊子麋鹿食薦又藉也席也儀)
(禮婦席薦饌于房又無牲而祭曰薦又進也舉也又木薦以木板作如盾單于軍器見漢書又姓)蒨
(砌宴切草盛貌又鮮明貌束晳詩蒨蒨上子又木名出敖岸山見山海經)倩(美好也又男子之美稱東方朔)
(蕭望之皆以為字又東齊間謂婿曰倩見方言與敬韻義異)綪(繒之染茜者左傳綪茷旃旌又青韻與庚)
(韻義異)茜(草名一名紅藍所以梁絳史記千畝巵茜通作蒨詩茹蘆疏蒨草也齊人謂之茜)輤(載柩)
(車也禮記諸侯之輤有裧大失以布士以葦席)篟(青竹一曰竹茂貌)洊(集硯切再也屢也易洊雷)
(震一曰水至也通作薦臶)栫(以柴木壅水為取魚具又圍也左傳栫之以棘又願韻惟壅水義與翰韻同餘)
(異)荐(重也又爾雅仍饑為荐通作薦詩饑饉荐臻)袸(衣小帶爾雅衿謂之袸又元韻)韅(喜宴)
(切制馬草也在背曰韅左傳韅靷鞅靽亦作又先韻)見(系硯切露也顯也見在也俗作現與記宴)
(切義異)宴(乙見切安也息也樂也又宴饗嘉禮饗則薦其半體宴則體解節折而升之於俎通作晏)
(詩言笑晏晏又銑韻諫韻惟樂義與翰韻同餘異)燕(元鳥齊人謂之鳦又爾雅翼子規曰周燕又紫燕飛)
(燕駿馬名通作宴與先韻義異)醼(合飲也本作宴燕或作讌)嚥(吞也亦作咽又寘韻質韻與先韻義異)
嬿(嬿婉美貌通作燕)驠(馬之白凥者爾雅白州驠注州竅也)㬫(日出無雲也一曰暖也通作曣史記)
(至中山曣㬈)(東齊謂視曰見方言一曰以目相戯也又諫韻)練(吏硯切漚也煮縑使熟也)
(周禮凡染春暴練注練其素而暴之又練冠練衣小祥服見檀弓又戰袍也左傳被練三千又繒也又選也漢)
(志練時日又簡也禮記簡練桀俊又閲厯也又姓)鍊(治金也凡使物精熟皆曰錬淮南子鍊土生木鍊木)
(生火又巧入人罪曰鍛鍊通作練煉)楝(木名高大餘實如小鈴花時為二十四風之殿通作欄欄灰以練帛)
(見周禮)揀(選擇也又潸韻)湅(者絲使熟也周禮㡛氏湅絲通作練)萰(草名菟荄也見爾雅一曰白蘝)
(也又江賦涯灌芊萰注謂灌生水涯而青盛也)堜(堜塘墟名在呉都或曰在博平)睊(據絢切睊睊側)
(目視貌孟子睊睊胥讒又先謂)罥(綱也掛也又先韻)駽(去絇切馬名青驪也爾雅注今之鐵驄又)
(先韻銑韻)絢(許院切五采相宣貌)眩(穴絹切目無常主也惑也亂也又風疾曰眩疾惟眩疾義)
(與先韻同餘異)眴(目動也史記項梁眴籍注動目私視之也又昏炫不明貌西都賦目眴轉而意迷又眴眴)
(孺子柔順之貌管子苖始少也眴眴乎其孺子與真韻震韻義異)炫(明也火光也)袨(好衣也蜀都賦)
(袨服靚妝亦作䘩)衒(行且賣也又自矜自媒也越絶書衒女不貞衒士不信通作炫)贙(獸名似狗獷惡)
(多力大秦國所産見爾雅一曰分别也魏都賦蒹葭贙雚蒻森又銑韻)縣(今府州所屬之區也周禮四句)
(為縣又五鄙為縣魯語三鄉為縣左傳楚荘王滅陳為縣秦分天下為縣以屬于郡宋以朝官知縣事又姓與)
(先韻義異)䬼(郁絹切饜甚也齊民要術飽食不䬼)譴(器彦切謫也罪責也詩畏此譴怒)遣
(發也送也逐也今委使曰差遣又消遣猶云消磨又銑韻)繾(繾綣不相離貌又銑韻)晵(霽也今江南謂)
(雨而畫止曰晵晝又姓又薺韻)彦(義戰切美士之稱)諺(俗語也書乃逸乃諺又翰韻)唁(弔生)
(又弔失國之稱又願韻)甗(無底甑實二輔厚半寸脣寸見周禮又齊地又元韻銑韻願韻)讞(議獄也又)
(鐃韻屑韻)嵃(峻峭貌江賦厓隒為之泐嵃又阮韻)𩥇(智堰切馬卧轉土中為浴也)襢(白色衣一)
(命妻服之見玉藻通作展后朝王及見賔所服)纒(雅彦切繞也約也又先韻)輾(膩彦切水輾轉)
(輪轢物俗作碾與銑韻義異)騗(譬彦切馬方馳而超上之以為戲也亦作騙欺也誆也)卞
(避彦切躁疾也左傳卞急而好潔又魯地又姓)汴(水名出陳留東入泗水經注謂之汳水又古大梁地後周)
(置汴州宋為京師)忭(喜貌通作昪)弁(周冠名狀如兩手合抃有爵弁皮弁又韋弁亦名武弁見周禮)
(又今稱卒伍之長曰弁又急也禮記弁行剡剡起屨又戰懼貌漢書吏皆股弁又手搏也漢書甘延夀試弁為)
(期門又天弁市官之長見星經又地名通作卞又湖州山名又姓)拚(手舞貌又拊手又兩手相擊也陳暘)
(樂書帝嚳命伶人作唐歌有抃以為節亦作抃與元韻問韻義異)閞(柱上方木即枅見爾雅又願韻)
便(避面切利也宜也安也習也又即也輒也又溲也漢書郎有醉便殿上者與先韻義異)楩(木名似豫)
(章又先韻)面(宻彦切顔面也又嚮也禮記惟君面尊又見也禮記反必面又方面當四方之一面也史)
(記可屬大事當一面又相背亦曰面史記吕馬童面之又便面扇類張敞用以拊馬)偭(背也離騷偭規矩而)
(改錯通作面禮記尊壺者面其鼻説文作偭又銑韻)箭(即彦切矢也又竹之小者即篠也又漏箭所以)
(凖時刻又赤箭藥名)濺(水激而上也與先韻義異)煎(漬使熟也唐志洪州貢梅煎戎州供荔枝煎又甲煎)
(香名與先韻義異)鬋(鬢下垂貌又先韻銑韻)榗(木名)葥(草名可為慧江東呼為落帚見爾雅)
賤(集彦切輕也卑也價少也又姓)諓(小善也漢書説諓諓之言又巧言讒言又淺薄貌又銑韻)餞(送行)
(者祖道而飲酒其側也又銑韻)線(細宴切合縷之細者周禮縫人掌王宫縫線之事亦作綫)羨
(習彦切歆也貪欲也又餘也史記時有竒羨又溢也史記功羨于五帝又徑也周禮璧羨度尺又陽羨漢縣又)
(姓)戰(至偃切列兵而鬭曰戰又恐懼也書小大戰戰又姓)顫(四支寒動一曰頭不正)扇
(試堰切扉也禮記修闔扇注木曰闔竹筆曰扇又闗西謂箑也見方言又動也惟動義與先韻同餘異)煽
(熾也詩豔妻煽方處通作扇又先韻)(蠅曰醜通作扇見爾雅)謆(以言惑人)繕(待彦切補也治)
(也善之也又編録曰繕)善(彼有善而善之也與銑韻義異)膳(具食也膳夫掌飲食之官亦作饍)禪
(代也唐虞禪法言作儃漢書作嬗又封禪封築土禪除地與先韻義異)鄯(鄯善西域國本名樓蘭)擅
(專也豪居之也)墠(野地之町町者詩東門之墠又除地祭處其封土者曰壇書三壇同墠又銑韻)單(國名)
(單父縣名又姓又銑韻與寒韻先韻義異)樿(白理木可為櫛禮記櫛用樿又可為杓禮記犠尊樿杓)
堰(倚扇切壅土蓄水又阮韻願韻)衍(異賤切布也溢也曼衍無極也又美也詩釃酒有衍又篋衍笥)
(也見莊子又沙衍水中有沙者又遼東水名又姓又銑韻)狿(獌狿巨獸長八尺亦作蟃蜒又先韻)莚(莚蔓)
(草不斷貌見蜀都賦與先韻義異)烻(光熾盛貌靈光殿賦丹桂歙赩而電烻)涎(湎涎水流貌又迆涎)
(連屬貌海賦迆涎八裔與先韻義異)綖(以元布覆于冕上之木幹曰綖又先韻)僆(吏堰切雞未成)
(者見爾雅又秦晉間謂雙生子曰僆子見方言)眷(據院切顧也嚮也勤厚也又親屬曰眷通作婘史記)
(誅諸吕婘屬又姓)卷(詘使曲也論語卷而懷之又書卷謂可舒卷又銑韻與先韻義異)弮(弓弩也史)
(記張空弮注李陵矢盡故張空弓又先韻)絭(攘臂繩見爾雅一曰連弩也三十絭共一臂又先韻願韻)韏
(取皮革中斷之而復分平之也見爾雅又元韻銑韻願韻)帣(囊有底者又史記帣韝鞠&KR0957;注帣收袖)觠
(羊之卷角三匝者見爾雅又先韻)犈(牛黑脚者見爾雅又先韻)&KR4071;(海岱燕齊間謂盂也又願韻)
絹(菊院切縑也絲厚而疏)狷(褊急也或作獧又銑韻)鄄(衛地漢為濟隂鄄城)㯞(㯞青木名取皮)
(葉作衣似絹出西域焉耆國)倦(遽院切疲也懈也厭也或作勌惓)轉(竹院切以力轉物也)
(又車上衣装曰轉左傳踞轉而鼔琴與銑韻義異)囀(韻也又鳥哢聲)傳(郵逓曰傳古以車駕馬詣京師)
(謂之傳車其舍曰傳舍又關傳書繒帛分持其一出入則闗合之見周禮注與逐院切及先韻義異)猭
(黜院切獸走草貌西京賦狡兔聫猭亦作&KR0735;又先韻)鶨(勾喙鳥也俗呼為癡鳥又願韻)傳(逐院切傳)
(古經而訓之如書孔傳詩毛傳皆是又紀載事蹟以傳世亦曰傳與竹院切及先韻義異)瑑(玉雕刻若圻鄂)
(有文者周禮瑑圭璋璧琮又銑韻)變(臂院切易也化也通也又姓)縓(取院切帛黄赤色經)
(一染者也見爾雅又先韻)選(胥院切擇也又銓官也又貨名史記白金三品其一圜之以文龍名白選)
(又銑韻)䠣(罔之罥獸足者亦作又願韻諫韻)潠(噴水也又陶潛有下潠田通作噀又願韻)
旋(叙院切遶也又便旋而溺也左傳閽以缾水沃廷邾子怒閽曰夷射姑旋焉與先韻義異)漩(水波回旋)
(貌今峽江急流處多有之舟隨漩緩出不可與水爭亦作㳬又先韻)鏇(圜爐又轉軸裁器又温器旋之湯中)
(以温酒又今江南謂銅錫饌盤曰鏇又鷹足絆具杜甫詩絛鏇光堪擿)縼(繫牛馬長繩或作)剸
(注院切斷也裁也截也又寒韻銑韻)釧(處院切臂環也古名條脱又姓)穿(貫也論衡義相闗穿與先)
(韻義異)竁(穿地為壙以塟也又霽韻)譔(助院切録也言其善也禮記論譔其先祖之美)按經典
(釋文譔撰無去聲韻書於本韻之譔一讀選訓善言一讀饌訓專教大招聽歌譔只亦以讚美為義故移選讀)
(之訓于此雖字體可迪澘韻之撰而音義自别又銑韻)饌(具食也亦作箞漢書為文母箞食堂通作又)
(澘韻願韻)&KR0871;(以血和肉為羞也又阮韻願韻)院(喻倦切館廨有垣墻者曰院唐置翰林院集賢院諸)
(藝能技術皆直于别院宋以樞宻院與中書省對持文武柄)瑗(玉名好倍于肉又願韻)援(助也接也)
(又元韻)媛(美女也又元韻阮韻願韻翰韻)褑(佩帶也爾雅佩衿謂之褑)縁(欲倦切以雜繒帛飾)
(袂及襟袷也禮記深衣純袂縁純邊廣各寸半與先韻義異)掾(官屬後漢志公府掾比古元士東西曹掾)
(比四百石餘掾比百石又正曰掾副曰屬)蝝(蝗子未有翅者見爾雅一曰蚍蜉又先韻)戀(慮院切係)
(慕也眷也通作孿漢書孿孿顧念我又姓)孌(從也順也婉孌美好也又銑韻)攣(手足曲病也史記蹙齃膝)
(攣又先韻)䖂(鳬葵也亦作)[田耎](儒院切凡隙地邊際皆曰[田耎]通作㽭壖又先韻銑韻)
(按佩文韻十七霰一百三十三字今據康熙字典改字從韅字改弮字從卷字改㳬字從漩字改字)
(從饌字又據字典併研字入硯字併臶字入洊字又據音韻闡微増豜闈輤荐袸驠涷萰駽䬼讞嵃𩥇襢)
(騗閞楩葥墠單樿烻涎綖弮絭韏帣鶨䠣鏇&KR0871;褑攣[田耎]三十五字據廣韻増涎壂辦篟㬫瞜堜晵觠犈)
(㯞縼十三字據集韻増謆&KR4071;潠蝝䖂五字合一百八十四字自霰字至䬼字舊為三十二霰自譴字至[田耎])
(字舊為三十三線)
十八嘯(佩文韻作十八嘯廣韻集韻三十四嘯三十五笑同用今仍作十八嘯)
嘯(細叫切蹙口出聲以舒氣也晉孫登善嘯逌然如數部鼓吹又龍虎猿鳶之作聲皆曰嘯又嘯聚以聲招)
(聚亦作歗)䐹(切肉合糅也一曰臛也亦作與尤韻義異)䊥(糜也)叫(記要切呼也詩或不知叫)
(號亦作訆左傳或訆於宋太廟通作嘂周禮夜嘑旦以嘂百官)嘂(大塤也燒土為之六孔其音大如叫呼見)
(爾雅)噭(呼號髙急聲也禮記毋噭應又痛極聲荘子噭噭然隨而哭之)徼(循且遮也漢毎鄉有游徼掌循)
(禁姦盜又邊境東北曰塞西南曰徼史記南至牂牁為徼注柵水界蠻夷也又小道西都賦徼道綺錯又微妙)
(也老子有欲以觀其徼與蕭韻義異)獥(狼子見爾雅又錫韻)敫(歌也又藥韻)(行幐通作繳又篠韻)
竅(器要切孔也人陽竅七隂竅二見周禮疏凡中空可出納皆曰竅)&KR2062;(旁撃也公羊傳摮而殺之)
(注摮猶&KR2062;也亦作撽莊子撽以馬箠通作擊又錫韻)躈(馬凥骨一曰夜蹄通作噭口也數馬以口史記馬啼)
(躈千漢書作蹏噭)顤(義料切大首深日貌又蕭韻)獟(獷也史記誅獟駻一曰獵犬又狂犬)
弔(底要切問死之稱又傷也愍也不弔猶言不愍又吉弔蛇首龞身見山海經注本草謂其膏輕利易滲惟)
(雞卵盛之不漏治腫毒又今謂懸挂曰弔與錫韻義異)釣(以餌沉釣取魚也又凡巧取皆曰釣淮南子虞)
(君好貨晉以璧馬弔之)蔦(寄生草一名菟絲詩蔦與女蘿又篠韻)窵(深也又僻逺又篠韻)糶
(替要切以穀出賣又和糶使唐時官名又第料切人姓)眺(逺望也又邪視又篠韻)覜(見也周禮殷頫)
(注諸侯使卿以聘禮親天子之稱又三嵗徧覜注王使臣於諸侯之禮又視也通作頫眺)窱(䆗窱深䆳貌通)
(作窕荀子充盈太宇而不窕又篠韻)朓(當晦而月見西方也月行疾在日前故早見脁者行疾也又蕭韻篠)
韻(按朓字蕭韻从月篠韻脁脁並收一從月一從月)趒(雀行也越也躍也或作跳又蕭韻篠韻通作趠)
(效韻)絩(綺絲之數也漢律綺絲數謂之絩布謂之總又篠韻)窕(輕也左傳楚師輕窕又細也左傳小者不)
(窕通作窱與篠韻嘯韻義異)咷(叫咷楚聲又楚謂兒泣不止曰噭咷與蕭韻義異)鋽(鐵未鍊者一曰)
(鐵衣)調(第料切遷也選發也算度也又調斂也史記下調郡縣轉輸菽粟芻藁又民賦也晉平呉制户)
(調唐以調與租庸為田賦之制又音調才調與蕭韻尤韻義並異)掉(動也顫也又振也左傳尾大不掉又)
(正也左傳掉鞅而還又篠韻效韻)銚(燒器亦温器一作鑃又蕭韻)嬥(嬥嬈不仁也與篠韻義異)藋
(草名即堇也似藜而葉大見爾雅皮詩堇荼疏)蓧(竹器論語以杖荷蓧亦作莜)尿(溺料切小便亦)
(作溺㞙)嬈(喜要切㜹嬈不仁也漢書除苛解嬈與蕭韻篠韻義異)窔(一叫切室東南隅也)
(儀禮聚諸窔又幽深也亦作穾窈又篠韻)窅(窵窅深也又肴韻篠韻)料(吏耀切量也史記孔子嘗)
(為季氏史料量平又計也周語料民于太原又埓也見荘子料虎頭注又鼗之小者見爾雅又凡物材質之稱)
(又牛馬所食芻豆唐書立仗馬食三品料惟材質芻豆義與蕭韻異餘同)嘹(鳴也嘹喨聲逺聞也又病呼惟)
(呼義與蕭韻同餘異)璙(玉名通作鐐大夫䭜琫而鏐珌見詩傳又蕭韻篠韻)&KR3348;(魚網)鐐(白金之美者見)
(爾雅又蕭韻)廖(姓也又宥韻)熮(火貌又燒也爛也逸周書味辛而不熮又蕭韻)蟉(蜩蟉龍行動貌)
(又尤韻有韻)撩(抉也挍也取也又挑弄也魏志持長矛撩戰又蕭韻篠韻號韻)撟(記要切舉也史)
(記舌撟然而不下又選取也關西凡取物之上者為撟捎惟舉義與蕭韻同餘異)轎(技耀切竹輿也)
(漢書輿轎而過嶺今以為肩輿之稱又蕭韻)嶠(山銳而髙又山名列子渤海之東其中有五山二曰員嶠)
(又山徑也通作喬㠐惟鋭義與蕭韻同餘異)鐈(長足鼎也博雅鐈鬲鬷鎘謂之銚)橋(屈橋壮健貌見)
(揚雄賦又井上桔槔也禮記奉席如橋衡一曰牛貫鼻木與蕭韻美異)䚩(角不正也又角髙且長也揚子䚩其)
(角又篠韻)敽(楯紛也如綬而小繫於楯以持者書敽乃千又篠韻)&KR1700;(義照切&KR1700;&KR1626;不安貌)驁(馬行)
(貌又驁夏周禮九夏之一惟驁夏義與蕭韻同餘異)朓(恥要切祭名又祭肉與蕭韻篠韻及底要切以)
(月者異)召(稚要切呼致之也以手曰招以言曰召又自此號彼曰號召自上宣下曰宣召自人感天)
(曰感召)裱(彼要切婦人領巾方言帍裱謂之被巾或作褾又篠韻)俵(散也分畀也)標
(臂要切木杪也又表也又旌旗又蕭韻篠韻)剽(譬要切砭刺也又剥也截也刦掠也又輕急也亦作)
(勡又蕭韻)漂(擊絮子水也史記竟漂數十日又水名見山海經又浮也惟浮訓與蕭韻同餘異)摽(擊也)
(拊也詩寤辟有摽又落也又蕭韻篠韻)慓(急也又篠韻)僄(輕便也一曰輕迫又蕭韻)蔈(草盛貌又)
(篠韻與蕭韻義異)篻(竹名大如㦸槿實中可鋭為矛又蕭韻)彯(畫飾也與蕭韻義異)㬓(曝物使乾)
縹(帛青白色又篠韻)嘌(疾吹貌又車行無節也又蕭韻)驃(避耀切馬疾行貌又黄馬發白色一)
(曰白髦尾也又西南夷國名即緬甸又驍勇也漢有驃騎將軍)票(輕疾貌揚雄賦亶觀夫票禽之紲隃又票)
(姚校尉官名今僉行官文書及質劵皆曰票)廟(米耀切尊奉祖先之處又凡祠外神處亦曰廟又爾)
(雅室有東西廂曰廟注謂夾室前堂又宫前曰廟後曰寝)妙(寐耀切精也美也好也又織媚也又)
(少年曰妙年又姓又篠韻)篎(管小者謂之篎見爾雅又篠韻)醮(恣要切冠娶禮祭之名又盡也爾雅)
(水醮曰厬又道家設壇祈禱曰醮)釂(飲酒盡也)爝(炬火也荘子日月出矣而爝火不息一作燋又蕭韻)
(藥韻)僬(僬僬趨走促數不為容止也禮記庶人僬僬與蕭韻義異)皭(白色史記皭然泥而不滓又藥韻)
陗(砌要切山峻拔貌又急也陿也漢書為人陗直刻深亦作峭)哨(不正貌禮記投壺枉矢哨壺又)
(劑耀切多言也揚子禮義哨哨又所教切屯戍巡防盜賊曰哨又今製器吹之以肖鹿聲而誘致之謂之哨鹿)
(惟哨壺多言義與蕭韻同餘異)俏(像也似也列子佹成者俏成者也佹敗者俏敗者也又好貌俗謂婦容美)
(好曰俏與蕭韻義異)篍(竹筩也亭長吹之以勸役見急就篇又蕭韻尤韻)噍(劑要切齧也嚼也禮)
(記數噍毋為口容漢紀無噍類注無活而噍食者亦作嚼又尤韻與蕭韻義異)誚(以言責讓也又譏也通作)
(譙與蕭韻義異)趭(奔也走也揚雄賦神騰鬼趭)笑(細要切喜而解顔啟齒也又嗤也哂也)肖
(相似也象也法也又趙肖小也見方言)韒(刀室亦作鞘與蕭韻義異)照(至要切明所燭也又反照)
(丙照對照寫真曰寫照遵仿曰遵照仿照亦作炤唐武后改從瞾又篠韻)詔(告也導也又囋勉也秦漢以後)
(天子之令曰詔又待詔以才技召而未有正官者唐明皇置翰林待詔又唐南詔有渠帥六自號六詔)沼
(池也圓曰池曲曰沼又篠韻)少(試要切㓜也老之對也又副貳也書少師少傳少保又姓與篠韻義)
(異)燒(放火也野火曰燒與蕭韻義異)劭(侍耀切自强也又美也法言董仲舒之才之劭也又勸勉)
(也漢書先帝劭農又蕭韻)邵(晉邑左傳齊侯伐晉戍郫邵又姓通作召公奭後)邵(髙也法言年彌髙而)
(德彌邵)䬰(小食)要(一笑切凡總㑹之處曰要又險害權勢所在皆曰要大要猶言大凡又令謂意)
(所欲得曰要與蕭韻義異)葽(草盛貌惟此義與蕭韻同餘異)約(要也漢志明德鄉治本約注示徳義之方)
(而治政本之約與藥韻義異)耀(異妙切光明相照也又誇炫曰衒耀通作曜)曜(日光也明也)
燿(明也詩熠燿其羽又螢火曰熠燿)鷂(鷙鳥名與蕭韻義異)摇(動也惟此義與蕭韻同餘異)艞
(江中大船又舟泊岸置長板船首與岸接以通往來俗呼艞板讀若跳)筄(屋笮也爾雅屋上簿謂之筄)
姚(剽姚勁疾貌漢校尉有此名亦作票鷂票姚惟此義與蕭韻同餘異)燎(吏耀切放火也又庭燎樹)
(以照衆者又門燎地燭見周禮閽人注又明也詩佼人燎兮惟火義與蕭韻篠韻同餘異)療(治也止病也周)
(禮凡療瘍以五毒攻之)鷯(鶉之別名與蕭韻義異)繚(纒也又周禮九祭之一又蕭韻篠韻)㙩(周垣)
(也班固賦㙩以周垣又蕭韻)獠(夜獵也爾雅宵田為獠與晧韻作䝤義異)繞(日耀切纒也又姓秦)
(大夫繞朝又篠韻)
(按佩文韻十八嘯八十字今據康熙字典并訆字入叫字併勡字入剽字據音韻闡微増躈獟窵絩宛咷蓧窅)
(鐐廖熮蟉撟鐈橋朓標蔈篻票俏篍邵筄姚繚㙩獠二十八字據廣韻増鋽驁彯㬓皭䬰七字據集韻増)
(䊥撩䚩敽縹嘌沼七字合一百二十字自嘯字至趭字舊為三十四嘯自笑字至繞字舊為二十五笑)
十九效(佩文韻作十九效廣韻集韻三十六效獨用今仍作十九效)
效(系貌切法也又功也驗也又勉也致也又獻遺也禮效馬效羊呈白也禮記僕展軨效駕或作効通作傚)
斆(教也書惟斆學半按韻㑹學字説文本作斆今音效而學校字但作學)恔(快也見孟子或作㤊)校
(夏以教學之官為校又支木為闌格也養馬及軍部皆用之故軍尉馬官皆以校為名又姓與戒孝切及巧韻)
(義並異)傚(法傚也詩是則是傚)靿(倚教切鞾也隋書長靿鞾畋獵豫遊則服之又巧韻)袎
(襪頸也或作)拗(戾也狠也固相違也或作㑃怮與巧韻義異)岰(山曲貌又肴韻)柪(木丩曲也)
(又肴韻)教(戒孝切訓也使以為法也上所施下所效也又詔命帝曰詔王及后曰教與肴韻義異)
校(檢也考也相角也報也論語犯而不校又木械易荷校㓕耳又訂書曰校漢劉向校中祕書亦作校與系)
(貌切及巧韻義並異)較(比也又大畧也一曰不等也亦作校與覺韻義異)珓(杯珓巫以占吉凶器古者)
(以玉為之後世亦用竹或作筊與肴韻義異)窖(地藏也隋曰竇方曰窖見月令注通作窌)酵(酒滓也以)
(酒母起麫曰發酵遼元志皆有酵課)膠(以膠粘物也滯也惟此義與肴韻巧韻同餘異)覺(寢寐而寤也與)
(覺韻義異)鉸(刀之交刃以剪者又以金飾器也惟交刃義與巧韻肴韻同餘異)詨(叫乎也一曰誇語又)
(肴韻)餃(飴也又今屑米麪為食具曰餃)敲(器孝切擊也又楚謂棄物曰敲見方言又肴韻)礉(石不)
(平貌或作磽又肴韻篠韻)墽(瘠土又土不平貌或作墝又肴韻)骹(脛骨近足細處又車牙相近之細處)
(亦名骹見考工記又肴韻巧韻)樂(義效切欲也好之也與覺韻藥韻義異)罩(智孝切竹籠所)
(以捕魚爾雅篧謂之罩或作䈇又籠罩猶云函葢)鵫(白雉亦名白鵫見爾雅又覺韻)啅(鳥聲)趠
(恥孝切超越也又行貌又吳中謂梅雨後風曰舶趠風通作趒又嘯韻)踔(踶也踐也跳也揚雄賦踔夭蹻)
(又覺韻)櫂(稚效切橄屬所以進船短曰檝長曰櫂或作棹䑲)閙(膩耀切囂也猥也擾也)
橈(曲木也凡枉曲者皆曰橈又散也弱也摧折也左傳師徒橈敗通作撓又肴韻巧韻與蕭韻義異)淖
(泥濘也濡甚也又和也儀禮嘉薦普掉注徳能大和乃有黍稷又姓)掉(摇也振也動也周禮薄聲甄注甄猶)
(掉也鐘微薄則聲掉又篠韻嘨韻)豹(布孝切獸名似虎而小圓文又姓)䶂(䑕屬能飛食虎豹出)
(北方一曰似鼠而小又藥韻)爆(灼也火裂聲也今以紙褁硝磺而轟之謂之爆竹又覺韻)儤(官吏連直)
(儤直唐志新到官府併上直謂之儤一作豹直取伏豹不出之義亦作儤)趵(跳躍也濟南有趵突泉與覺韻)
(義異)犦(犎牛也亦名腫領牛健者日行三百餘里出交州緯略犦抵觸百獸無敢當者故金吾刻于槊首又)
(沃韻覺韻)(譟惡怒也)礮(破孝切以機發石也范蠡兵法有飛石之制為礮所始見漢甘延夀)
(傳注又唐李密以機石攻城號將軍礮通作抛俗作砲)案古礟用石元初得西域礟攻金蔡州始用火今以
(銅鐵為質實以鉛丸發以磺燄軍中制勝尤為利器云)窌(窖也考工記注穿地曰窌又南窌地名漢封公)
(孫賀為南窌侯通作奅與肴韻號韻義異)抛(擲也又抛車也漢書曹操發石車擊袁紹注即今抛車或作)
(惟擲義與肴韻同餘異)嚗(聲也莊子嚗然放杖而笑又覺韻)皰(步教切瘡屬暴起如水泡故曰)
(皰而發痤疽或作靤疱)鉋(平木器以刃含木匡中匡上有孔兩手反復推之其柹從孔而出又搔馬具又)
(肴韻)颮(風聲又蕭韻肴韻與覺韻義異)(酒之色也楚辭朱顔酡注醉則面著赤色而鮮好)骲(箭之)
(以骨為鏇者又巧韻屋韻覺韻)鞄(攻皮之工又肴韻覺韻)貌(暮效切容儀也又禮敬禮之也又状)
(也訓詁家即物而状之之辭又委貌冠名又姓本作兒或作䫉與覺韻義異)笊(滓孝切笊篱漉器一)
(曰鳥居穴曰笊居樹曰巢又巧韻)抓(以爪刺取也掐也搔也又肴韻巧韻)鈔(差孝切略取也又楮)
(貨之名金仿宋交子法以楮墨造大鈔小鈔與錢並用七年為限納舊易新元及明初皆用之又官收物而給)
(印信文憑也即今鈔關又篠韻惟略義與肴韻同餘異)耖(重耕田也一曰田器似耙而齒長所以耖土使)
(細)訬(輕狡也漢書江都訬輕又健也疾也一曰擾也或作吵又肴韻篠韻)䜈(代人説也通作勦禮記毋)
(勦説又肴韻)稍(史孝切出物有漸也米廩曰稍食又均也小也周禮注非日中大舉時而食謂之稍)
(事又稍人周官名距王城三百里曰稍惟漸義與巧韻同餘異)(國甸大夫所食邑也通作稍周禮家稍之)
(賦)(剡木上殺也或作梢)髾(髮長貌又肴韻巧韻)艄(舟名今兵卒巡邏之船曰哨船讀若噪當)
(從艄與肴韻義異)孝(喜教切善事父母也至順也又姓)嗃(大呼也或作謞又肴韻巧韻與藥韻)
(義異)哮(猛氣也怒呼也又肴韻巧韻)
(按佩文韻十九效三十九字今據音韻闡微増鉸詨墽骹鵫啅趵犦抛鉋颮靤抓耖訬䣊哮十八字據)
(廣韻増骲鞄三字據集韻増岰柪餃掉嚗䜈髾艄八字合六十八字)
二十號(佩文韻作二十號廣韻集韻三十七號獨用今仍作二十號)
號(荷傲切稱也又避其名而更為美稱又教令也易渙汗其大號又召也齊語號召天下之賢士又徽識相)
(别也鄉遂之屬曰名家之屬曰號見周禮注亦作号與豪韻義異)奥(阿誥切室西南隅祭五祀者迎)
(尸而祭於此又深也秘也尊之也又奥義奥援又積聚也周禮野無奥草又山水名見山海經與屋韻義異)
澳(水隈也一曰水名通作奥又屋韻)燠(以水添釡也通作奥烹和也荀子泔之㑥人不若奥之今吳語)
(謂添火熟水曰澳與晧韻遇韻屋韻義並異)隩(厓也上可居者也書四隩既宅又隠也鄭語其隩愛太子)
(又藏也史記雍州積髙神明之隩通作奥澳亦作&KR2751;墺惟厓土義與屋韻同餘異)懊(悔也惱恨也又晧韻)
&KR2518;(小繕一曰小魚名)䜒(告語也一曰隠語)誥(箇奥切以文言告之也周禮太祝六辭之一人)
(以義諭衆也書有湯誥大誥諸篇又唐告身稱制不稱誥宋始以誥命庶官今惟覃恩封贈用誥勅又結誥即)
(布穀鳥見方言)告(語之也告上曰告又問也禮記八十月告存又漢制休謁曰賜告唐授官之符曰告身又)
(謁請也又姓又沃韻)郜(國名周文王子所封濟隂城有郜城又晉宋邑名又姓又沃韻)縞(繒之精者)
(又練又素又白色又晧韻)膏(以澤潤物也詩隂雨膏之又潤澤貌詩羔裘如膏與豪韻義異)犒(可奥)
(切餉師也周禮軍事共犒牛又今勞賞皆謂之犒亦作)靠(相違也今俗以依附為依靠)熇(燥也俗謂)
(以火乾物曰熇亦作燺又屋韻與沃韻藥韻義異)傲(餓號切倨也慢也亦作慠敖)奡(慢也又排)
(奡矯健貌又陸地行舟人也寒浞子)驁(駿馬又馬不馴也又驁夏鐘師九夏之一又豪韻)㟼(動摇貌揚)
(雄賦天地稠㟼亦作嶅與豪韻義異)𨫼(釡屬亦烙餅器亦作鏊又豪韻)謷(倨也謔也又志逺貌與肴韻豪)
(韻義異)到(朵奥切至也又姓)倒(反懸也又逆也韓非子至言忤於耳而倒於心與晧韻義異)
禱(告事求福也周禮太祝六辭五曰禱又晧韻)菿(草大貌一曰草木倒也詩倬彼甫田韓詩作菿)
(妥奥切長大也俗謂籠絡曰圈浮游不根曰時客簡略時趨曰脱又凡物重沓者曰今俗呼)
(襲衣曰又地曲曰後唐與梁戰于葫蘆又河秦邊外地俗作套又晧韻)導(惰傲切引也先)
(之也啟廸也又治也禹貢導岍及岐注言沿小通水又擽鬢髮使入巾幘之器南齊髙祖性儉約見玉導命擊)
(碎之通作道論語道之以徳與晧韻義異)蹈(踐也髙蹈猶逺行也又病也詩上帝甚蹈)盜(竊取也凡隂私)
(自利者皆曰盜又泉名在徐州又星名主大盜在客星東南)悼(傷感也又憐愛也禮記七年曰悼方言陳)
(楚間謂懼曰悼)翿(翳也舞者所執又纛也又豪韻)纛(毛羽幢也以犛牛尾為之如斗或在騑或在衡一曰)
(以雉尾為之在左驂當鏕上見漢髙紀注又軍中大旗也又豪韻屋韻)燾(覆也冒也亦作幬又豪韻)䆃
(治粟也封禪文䆃一莖六穂之禾亦作導擇米曰導米漢志導官令一人注主舂御米及作乾糒又晧韻)駣
(馬三嵗為駣周禮教駣攻駒注謂乗習之也又蕭韻篠韻晧韻)報(布奥切復也酬荅也又告也漢書無)
(文書口報又論囚漢書論訊鞫報)暴(泊傲切虐也害也又猝也又疾也詩終風且暴又空搏物詩袒)
(裼暴虎又十鄉為連五連為暴見管子又鄭地又姓與屋韻義異)菢(覆也鳥伏卵也)虣(猛也强侵也又)
(司虣周禮主在市虣亂之官又作暴)瀑(急雨又水沬也與屋韻義異)袌(衣前襟也方言禪衣有袌注前)
(施袌囊一曰朝服垂衣與豪韻義異)䤖(一宿酒也)帽(暮傲切冒首服也古者冠下以繒為纚後人因)
(之帽於冠上或裁纚為帽六朝時已著帽而無頂圈後乃髙其屋唐志烏紗帽視事及燕見之服通作冒)冒
(覆也蔽也又貪也漢書冒濁苟容又假稱也漢衛青冒姓衛氏又所以覆首又姓惟貪義與職韻同餘異)瑁
(圭冒也圭上邪銳瑁方四寸其下亦邪刻之諸侯執圭朝天子天子以瑁之刻處冒彼圭首若合符也通作冒)
(與隊韻義異)媢(忌也嫉也又怒也通作冒又晧韻寘韻)&KR2482;(門樞之横梁)耄(老也禮記八十九十)
(曰耄通作旄周禮再赦曰老旄)旄(麕尾㺜長貌與豪韻義異)眊(目不明貌見孟子通作耄言老而視眊也)
(漢紀哀夫老眊又覺韻)芼(草覆蔓也又擇菜也詩左右芼之又芼羮用菜雜肉為羮牛藿羊苦豕薇見内)
(則疏又晧韻與豪韻義異)艒(小艖也見方言)䋃(絹帛毛起如刺也見急就篇)&KR2061;(&KR2061;鳥似鵂鶹宵飛)
(畫伏食之已暍見山海經)竈(恣奥切累土為炊孟夏所祀又軍行坎土為之亦曰竈今煑鹽之户籍曰)
(竈戸)躁(疾也動也猶擾也本作趮考工記羽殺則趮注矢疾而傍掉)操(次奥切所守也志節曰節)
(操風調曰風操又操琴之曲曰琴操與豪韻義異)慥(慥慥篤實貌又言行相顧也)糙(米之未舂者又)
(米穀相雜或作㿷)造(至也就也詩小子有造又詣也進也周禮四方之賔客造焉則以告又祭名周禮太)
(祝六祈二曰造又納也禮記大盤造氷又恣奥切灼龜燒荆處史記卜先以造灼鑽與晧韻義異)艁(比船)
(而渡也即浮橋本作造詩造舟為梁又晧韻)懆(不安也詩念子懆懆)漕(字傲切由水轉榖也漢書)
(穿漕渠又姓與豪韻義異)鑿(所穿之孔也考工記量其鑿深以為幅廣與藥韻義異)噪(四奥切呼)
(也又鳥羣鳴也)譟(聒也又讙呼聲周禮師徒皆譟亦作噪)氉(毛也一曰毛健又舉子不㨗而醉飽曰打)
(毷氉謂拂其煩悶)埽(汜除也又河工用埽以葦稭實土其中施以捍水惟汜除義與晧韻同餘異)燥
(乾也又爍也又晧韻)颾(風聲又豪韻)秏(黑奥切稻屬吕氏春秋飯之美者南海之秏又減也虚也)
(敗也抱朴子月建秏煞之神又俗以正月十六為秏磨日唐張説有秏日飲詩又姓亦作耗)好(愛而不釋)
(也又孔也周禮璧羡尺好三寸以為度又姓與晧韻義異)藃(暴起貌考工記以火養其隂而齊諸其陽則轂)
(雖敝不藃又藥韻與肴韻義異)(吳俗以草木葉糞田曰)䚽(音信也俗從耗非)勞(勒傲切慰)
(也嘉勉也與豪韻義異)澇(水淹也又水名亦作潦又豪韻晧韻)嫪(戀惜也又倡伎謂遊壻曰婟嫪又姓)
撩(取物也又挑弄也亦作撈又蕭韻篠韻嘯韻)窌(石窌齊地又效韻)
(按佩文韻二十號六十字今據康熙字典併墺字入隩字據音韻闡微併趮字入躁字又據音韻闡微増)
(䜒㟼菿䆃艒燥七字據廣韻増謷袌艁藃五字據集韻増熇駣䤖䋃&KR2061;懆颾䚽撩窌十一字合八)
(十一字)
欽定音韻述微卷二十二
