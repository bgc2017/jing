欽定音韻述微卷九
下平聲
九青(佩文韻作九青廣韻集韻十五青獨用今仍作九青)
青(七經切東方色也又州名禹貢九州之一又殺青以火炙簡令汗取其青易書復不蠧又帝青石名又海)
(東青鷙鳥名又男青女青冬青皆木名又芫青水青一丈青皆草名又太青空青皆藥名又姓)鯖(魚名出交)
(趾合浦諸郡與庚韻義異)蜻(蜻蛉又庚韻)鶄(鵁鶄鳥又庚韻)綪(淺碧色也與庚韻霰韻義並異)
菁(即丁切菁菁華盛貌詩其葉菁菁又地名謝靈運山居賦三菁五奥注三菁在太平之北與庚韻義異)
星(西經切星宿説文萬物之精上為列星穀梁傳列星曰恒星亦曰經星金木水火土為緯星又星星)
(猶㸃㸃也又戴星文星流星皆草名又姓)惺(惺憽了慧貌又悟也又靜中不昧也又惺惺又逈韻)醒(醉解)
(也又夢覺又逈韻徑韻)腥(生肉論語君賜腥又臭也穢也又星見食豕令肉中生小息肉也禮記豕望視)
(而交睫腥注肉中如米者又雞膏曰腥周禮庖人膳膏腥又徑韻)鯹(魚臭也通作腥)篂(箳篂别駕車轓)
(白居易詩箳篂州乘送又迥韻)猩(獸名似人禮記猩猩能言又猩猩犬吠聲通作狌惟獸名與庚韻同餘異)
馨(希經切香逺間也又寧馨語辭見晉書王衍傳按寧馨方言平去兩轉然韻書去聲皆不收唐劉)
(禹錫詩幾人雄猛得寧馨與靈青同押)蛵(蟲名爾雅虰蛵負勞注即蜻蛉也)形(奚庭切象也體)
(也容也現也又地勢也)刑(法也詩尚有典刑又剄也罰辠也古者墨劓剕官大辟為五刑隋唐以來笞杖)
徒流死為五刑(按説文㓝从井法也刑从幵剄也今經典㓝法字皆通作刑而㓝字無用之者)硎(砥石)
(莊子刀刃若新發于硎與庚韻義異)鉶(祭器儀禮有六鉶皆盛羮者又土鉶瓦器也通作刑史記啜土刑)
型(鑄器之法也土曰型木曰模金曰範)侀(成也禮記刑者侀也侀者成也一成而不可變)邢(國名周公)
(子所封侯爵又姓)陘(連山中絶曰陘又竈陘謂竈邊承器之物以土為之又晉邑名今井陘縣屬直隷又)
(姓又徑韻)娙(女長貌又庚韻)鈃(似鐘而頸長一曰酒器或作㼛與先韻義異)鋞(温器也圜而直)
(上又迥韻)&KR2060;(山谷也又徑韻)靈(離形切神也善也寵也福也又靈巫以玉事神又曜靈日也又二靈)
(日月星垂象之應也又麟鳯龜龍為之四靈又葱靈輜車名又芻靈束茅為人馬也又州名又姓)櫺(窗櫺)
(又櫺檻階際欄也又屋梠也孫綼天台山賦彤雲斐亹以翼櫺通作欞)&KR1598;(螟&KR1598;桑蟲也通作蛉詩螟蛉有)
(子)醽(醽醁美酒名衡陽縣有霝湖土人取水以釀晉武帝平呉薦酃酒於太廟酃湖水緑故名酃緑後加)
(酉為醽醁或作&KR0812;)酃(地名出酒漢書地理志長沙郡有酃縣)麢(大羊而細角夜則挂角木上以防患)
(或作羚)齡(年也禮記古者謂年齡齒亦齡也)鈴(似鐘而小為圜形半裂以出聲銅銅珠於内以)
(鳴之又博雅鈴鈴聲也説文霆字條下注云鈴鈴挺出萬物)苓(茯苓藥名松脂入地千嵗化茯苓通作茯)
(靈亦作蘦又犬苦也詩隰有苓又本草有豬苓又通作蓮枚乘七發蔓萆芳苓)伶(㺯也又伶人樂工也詩序)
(衛之賢者仕於伶官箋伶氏世掌樂官而善焉史記作泠綸字亦作泠)泠(水名説文水出丹陽宛陵又水)
(經注關中零陵桂陽皆有泠水又中泠水名在揚子江金山下又清泠水名西京賦耕父揚光於清泠之淵注)
(在南陽又泠泠水聲又風聲見宋玉風賦又音聲洋溢也見陸機文賦又迥韻)零(餘雨也又落也又竒零數)
(之零餘也又丁零地名又姓與先韻義異惟餘雨及落二義與徑韻同餘異)玲(玉聲揚雄甘泉賦和氏瓏)
(玲)舲(舟上有牕者亦作&KR2476;)翎(鳥羽)鴒(䳭鴒鳥名飛則鳴行則揺通作脊令詩脊令在原)瓴(水盛)
(瓶似甖有耳漢書高屋之上建瓴水也)囹(囹圄獄也)聆(聽也)軨(車闌禮記展軨效駕或作䡼)令
(使也又庚韻與敬韻義異)蛉(蜻蛉蟲名)詅(衒也顔氏家訓有詅癡符又敬韻)冷(呉人謂冰曰冷澤與)
(本韻泠字及梗韻迥韻義異)柃(木名可染又㮦柃木文理可愛可作椀見松漢紀聞)昤(昤曨日光或作)
朎(朎朧月光)笭(車笭也又釋名舟中牀以薦物者曰笭又迥韻)秢(禾始熟曰秢)蘦(菜名似葵)
(可食又藥名通作苓又通作零楚辭悼芳草之先蘦亦作蕶)&KR1751;(神名山海經小人國有神人面獸身名曰)
(犂&KR1751;之尸或作䰱)&KR2332;(&KR2794;&KR2332;斑鼠)閝(門上小牎出崔浩女儀)怜(心了慧也又點貌俗以為愛憐之憐)
(非)(毛結不理也通作泠禮記羊泠毛而毳注毳毛别聚於不解)呤(埤蒼云呤呤語也)阾
(顛阾阪名通作軨左傳入自顛軨)岭(山深貌)(網也又迥韻)紷(綼絲一百升曰紷又絮名)
經(基丁切織也經緯以成繒帛也又常也法也六經易書詩禮樂春秋也樂經亡故稱五經禮有儀禮)
(周官禮記春秋有左氏公羊穀梁三傳合易書詩為九經増論語孝經孟子爾雅為十三經又度也過也厯也)
(又經界也又姓惟織義與徑韻同餘異)涇(水名出开頭山東南渡入渭又漢書地理志涇水出蕪湖今寧)
(國府涇縣以此得名)剄(刑也又迥韻徑韻)巠(水脉也直波為巠爾雅作徑)桱(桯也東方謂之蕩與)
(徑韻義異)(藤類江淮人經絲用之)丁(低經切十干之一又壯也男子二十為丁又當也詩寧丁)
(我躬又東丁聲也漢有丁東水陸游改為方響洞又鳥丁茶名地丁瓜丁皆藥名又吉丁甲蟲名又魚枕謂之)
(丁又丁子科斗也又姓與庚韻義異)釘(鍊鉼黄金也又鈴釘矛名又鐵釘惟黄金義與敬韻徑韻同餘異)
玎(玉聲)仃(伶仃獨行也或作䟓㣔)奵(女名一曰嫇奵面平又迥韻)疔(病瘡)廳(梯丁切屋)
(也古者治官事處謂之聽事後語省直曰聽六朝以來乃加广)聽(聆也從也又徑韻)汀(水際平沙也又)
(州名今為汀州府)町(田區畔埒也或作圢又迥韻)綎(説文系綬也)䩠(皮帶䩠也宋史輿服志服)
(紅䩠或作鞓)&KR2994;(縚屬綬也或作䋼)桯(牀前凡又柱類又碓桯)艼(草名見爾雅)䇸(集韻笭䇸)
(竹器與庚韻徑韻義異)庭(題形切宫中也又門屏之内曰庭又直也詩既庭且磒國語以待不庭又)
(官名周禮庭氏又大庭氏神農别號又州名見唐書地理志與徑韻義異)廷(朝中也風俗通廷者平也正也)
(國家朝廷也釋名廷停也人所停集之處又徑韻)霆(説文雷餘聲也爾雅疾雷為霆霓又電也穀梁傳電)
(霆也又迥韻徑韻)莛(草莖也漢書東方朔傳以莛撞鐘又迥韻)筳(繀絲筦也又竹筳也楚人結草折竹)
(卜曰筳篿與迥韻義異)蜓(蜻蜓蟲名一名蜻蛉)鼮(鼠名爾雅豹文鼮鼠注鼠文彩如豹者漢武帝時得)
(此鼠終軍識之賜絹百匹又徑韻)亭(今亭子釋名亭停也人所停集漢制十里一亭十亭一鄉亭有長後)
(漢洛陽二十街街二亭十二城門門一亭又亭亭山名在泰山之下又亭亭聳立貌又亭毒化育也列子亭之)
(毒之又均也調也漢書張湯傳平亭疑法)停(止也息也定也又關尹子草木俄茁茁俄停停注停停樸遫不)
(長也古作亭)渟(水止通作亭漢書西域傳其水亭居)楟(山梨也見左思蜀都賦)葶(葶藶藥草白居)
(易詩釵葶抽碧股)娗(娗娗容好貌或作婷又迥韻)㹶(猱㹶猨屬)聤(耳病也廣韻耳出惡水)
(魚名或作䱓又迥韻)(蠶二眠也見埤蒼)榳(㯪榳長木貌)寧(泥形切願辭也又安也靜也又)
(女嫁歸省父母曰寧又丁寧鉦也左傳汰輈及鼔跗著于丁寧又州名又姓)聹(耵聹耳垢也一曰耳聒又)
(迥韻)嚀(叮嚀囑詞通作丁寧)鸋(鳥名爾雅鴽子鸋又徑韻)(螻蛄也或作)俜(披經切伶俜行)
(不正也亦作竛竮彾又敬韻)娉(娉娉美好貌又勁韻)頩(怒色青貌宋玉神女賦頩薄怒以自持與迥韻)
(義異)甹(亟辭也或曰甹者任俠也便㨗任氣自由也爾雅甹曳也注謂相掣曳入于惡也三輔謂輕財者為)
(甹)荓(草名一曰馬帚似著又使也詩莫子荓蜂爾雅作甹夆)艵(縹色也楚辭玉色艵以脕顔兮)
(呉人謂蠶曲謂)屏(皮形切所以蔽也今之屏風與梗韻敬韻徑韻義異)瓶(汲水器也又姓或作)
(缾)輧(兵車也重曰輜輕曰軿又婦人車四面有屏蔽者通作苹周禮有苹車謂對敵自蔽隱之車又先韻)
(與庚韻義異)蓱(水上浮蓱也或作萍)郱(地名在臨眗春秋齊人遷紀郱鄑郚)洴(漂絮聲莊子洴澼絖)
帲(覆葢也)蛢(爾雅注甲蟲也説文&KR1748;蝗以翼鳴者)䶄(鼠子也)(織蒲為器或作)冥
(迷形切幽也暗也又青冥天也又元冥水神又姓惟幽暗義與迥韻同餘異)溟(小雨溟溟也又海也通作)
(冥莊子北冥有魚與迥韻義異)蓂(蓂莢堯時瑞草隨月彫榮朔後日一莢生望後日一莢落與錫韻義異)
瞑(翁目也又霰韻與徑韻義異)暝(晦暝也又徑韻)螟(蟲食穀葉者)銘(記也志也釋名銘名也名)
(記其功也)嫇(好貌説文嫈嫇也又明凈貌王逸九思蘅芷彫兮瑩嫇又嫇嫇小人貌又庾韻)鄍(晉邑左傳)
(伐鄍三門)䫤(眉目間也通作名詩猗嗟名兮)扃(居螢切外閉之闗也禮記入户奉扃注關也門扇上)
(環紐又鼎扃以木貫鼎者周禮考工記廟門容大扃七个又車前横木左傳楚人惎之脱扃與迥韻徑韻義異)
坰(林外謂之坰詩在坰之野又大坰地名)駉(駉駉馬腹幹肥張貌詩駉駉牡馬又牧馬苑也)絅(急引)
(也三墳書聖人以教民津絅注捕也涉澤捕魚也與迥韻徑韻義異)熒(穴扃切屋下燈燭光也又明也)
(與迥韻徑韻義異)滎(水名濟水所溢禹貢東流為濟溢為滎與庚韻義兾)濙(濎濙小水貌揚雄甘泉賦)
(梁弱水之濎濙又迥韻徑韻)嵤(岭嵤山深貌或作巆)䁝(説文惑也又梗韻)螢(於扃切火蟲一)
(名即炤一名夜光腐草所化或作)
(按佩文韻九青九十字今據音韻闡微増鯖蜻鶄綪箐猩蛵鋞&KR2060;令蛉詅冷柃呤朎笭秢蘦&KR1751;怜岭)
(紷剄巠桱奵疔艼㹶聤嚀鸋頩甹荓郱洴帡蛢鄍䁝四十六字據廣韻増&KR2332;閝呤阾艵䶄䫤九)
(字據集韻増䇸榳四字合一百四十九字)
十蒸(佩文韻作十蒸廣韻集韻十六蒸十七登同用今仍作十蒸)
蒸(支膺切折麻中幹也詩以薪以蒸箋麤曰薪細曰蒸又陸機詩疏木槿齊魯之閒謂之王蒸或作䒱)烝
(火氣上行也詩烝之浮浮又進也升也又衆也詩天生烝民又君也詩文王烝哉又寘也詩烝在桑野又宗廟)
(冬祭曰烝通作蒸又塵也見爾雅釋言又烝烝厚也詩烝烝皇皇又作也見爾雅釋訓注物興作之貌惟火氣)
(上行義與迥韻徑韻同餘異)脀(升也以牲體實鼎見儀禮燕禮或作又駁也又徑韻)篜(集韻竹名)
(皮有文又竹炬或作䒱)䕄(葅也蒸謂之蕰)稱(蚩膺切銓也知輕重也又揚也謂也又舉也詩稱爾)
(戈又名號謂之稱又姓與徑韻義異)偁(揚也宣揚美事也爾雅偁偁格格舉也注皆舉持物通作稱)䕝
(巨䕝藥草素問注即黑芝麻也又與蕂同蕂音勝入去聲徑韻)乗(舌蠅切駕也跨也登也升也又因也)
(孟子不如乘勢又治也詩亟其乘屋又勝也書序周人乘黎又計也周禮槀人乘其事注計其事之成功也又)
(馬旋毛在膺者名宜乘見爾雅又姓與徑韻義異)繩(索也又真也又彈治也又約也又戒也繼也度也法)
(也又禮記負繩及踝注繩謂裻與後幅相當之縫也又繩繩不絶貌詩宜爾子孫繩繩兮又玉繩星名)澠
(水名在臨淄易牙能辨淄澠二水與軫韻銑韻義異)憴(憴憴戒慎也見爾雅通作繩)譝(譽也稱舉也通)
(作繩左傳繩息媯以語楚子)鱦(小魚家語魚之小者名鱦又徑韻)塍(稻田畦也或作堘亦作塖)
騬(説文犗馬也周禮校人注攻特謂騬之攻其特為其蹄齧不可乗用又徑韻)嵊(亭名在呉與徑韻義)
(異)溗(集韻波前後相凌也又水不流也)升(詩膺切量名十合為升又布八十縷為一升又成也)
(又降之對也又卦名又登也進也詩如日之升又升平漢書民有三年之蓄曰升平)昇(日上也通作升)勝
(任也舉也與徑韻義異)陞(登也進也通作升)抍(上舉也易用拯馬壯説文引作抍方言拔也出休為)
(抍㲻古溺字披亦上舉之意又救也助也又迥韻)㱡(殑㱡欲死貌)承(匙繩切奉也受也又下載)
(上也又繼也又止也詩則莫我敢承又姓又池蠅切漢東海郡有承縣惟縣名與徑韻同餘異)丞(翊也古以)
(輔弼疑丞為四輔秦漢置丞相又佐也副貳也說文作丞通作承又徑韻)洆(博雅潛洆没也)興(希膺)
(切起也盛也舉也又州名又縣名又姓與徑韻義異)膺(衣兢切胷也禮記則拳拳服膺又受也書誕膺)
(夭命又擊也詩戎狄是膺又親也禮記執箕膺擖又鈎膺馬飾或作)應(當也又料度之詞又國名周武)
(王所封又姓與徑韻義異)譍(答言也通作應又徑韻)鷹(鷙鳥左傳若鷹鸇之逐鳥雀説文作雁)&KR2258;
(寒蟬也)蠅(移陵切蟲名詩營營青蠅)陵(離蠅切大阜也釋名陵崇也體崇髙也又帝王冡曰)
(陵又犯也侮也侵也躐也又姓又延陵於陵安陵髙陵皆複姓古作夌)凌(冰凌也風俗通積冰曰凌或作)
(滕又徑韻)綾(文帛也釋名綾凌也其文望之如冰凌之理也又繒綾不平貌)蔆(芰也四角三角曰芰兩角)
(曰蔆或作菱䔖)淩(博雅淩馳也一曰厯也又水名在臨淮又姓與本韻凌字異)夌(越也)㥄(憐也方言)
(燕代之間謂哀曰㥄又怖也東京賦百禽㥄遽)鯪(鯪鯉魚名臨海風土記鯪魚腹背皆有刺如三角蔆一名)
(石鯪)崚(崚嶒山貌)㱥(㱥困病貌)倰(欺倰也亦借作陵)裬(祭名神靈之福)(玉篇馬食穀多)
(氣流四下也又徑韻)(烏稻名或作稜)仍(日蠅切因也重也頻也又有仍國名又爾雅晜孫之)
(子為仍孫又姓)扔(因也引也又摧也馬融廣成頌竄伏扔輪注言為輪所摧也又徑韻)艿(草也舊草不芟)
(新草又生曰艿列子藉艿燔林或作芿又徑韻)礽(福也通作仍)陾(築墻聲詩捄之陾陾)䄧(禾名)
兢(基膺切競也敬也又兢兢戒慎也又凌兢懼貌)矜(矛柄史記鋤耰棘矜又憐也愍也又驕矜自負貌又)
(矜持自飭也惟矛柄義與真韻字同餘異)鹶(集韻引爾雅滷鹶鹹苦也通作矜)殑(竒蠅切㱥)
(殑鬼出貌又迥韻)䔷(草名根可縁竹器又侵韻)凝(宜澄切水堅也結也又成也定也説文作冰惟)
(水堅及結義與徑韻同餘異)徵(知膺切召也成也證也明也又姓又池蠅切漢書左馮翊有徵縣注)
(左傳王取北徵謂此地與紙韻義異)癥(腹病史記盡見五臟癥結)僜(敕膺切儚僜醉行貌又倰僜病)
(行貌又徑韻)庱(亭名在呉興孫權射虎處又離蠅切又迥韻)澄(池蠅切水靜而清也又酒名禮)
(記澄酒在下又山名在豐城縣説文作瀓又迥韻徑韻)懲(戒也止也創也通作徵史記荆是徵)憕
(心平也與徑韻義異)瞪(直視也又庚韻徑韻)橙(橘屬又庚韻與徑韻義異)冰(卑膺切水凍也説文)
(作仌通作冰與徑韻義異)棚(所以覆矢詩抑釋掤忌通作冰左傳公徒執水而踞注箭筩葢可以取飲)
砯(披膺切水擊山巖聲郭璞江賦砯巖鼓作又徑韻)凭(皮膺切依几也倚也通作憑又徑韻)憑
(依也厚也滿也通作馮詩有馮有翼)馮(馬行疾也又乗也又馮馮削牆土隕聲詩削屢馮馮與東韻迥韻義)
(異)淜(無舟渡河也通作馮詩不敢馮河)(草木盛)鄫(齊蠅切國名夏后氏之後姒姓)
(穀梁傳作繒)驓(馬名爾雅四骹皆白驓又徑韻)竲(髙貌又咨登切巢髙也又窮髙謂之竲)登
(徳増切上也進也又成也熟也又登登衆也又州名今為登州府又姓)豋(禮器也爾雅瓦豆謂之豋詩于)
豆于豋或作㽅通作鐙(按登進之登从癶豋豆之豋从肉从又二字俗多相混)燈(燈火也説文作鐙鐙)
(錠也錠中置燭謂之鐙一曰無足曰鐙有足曰錠)簦(笠有柄者急就篇注大而有把手執以行謂之簦小)
(而無把首戴以行謂之笠史記躡屩擔簦)㲪(毾㲪罽也)䔲(金䔲草)䳾(鳥名鵂鶹也)璒(石似玉)
竳(竳竳立貌)墱(墱墱築牆聲通作登詩築之登登與徑韻義異)鼟(他登切鼟鼟鼓聲)(小水)
(相添益貌通作墱左思賦墱流十二同源思口)膯(飽也類篇呉人謂飽曰膯)䮴(廣韻行欲倒也又䮚䮴馬)
(傷穀病又徑韻)騰(駝恒切上躍也馳也禮記季春累牛騰馬注累騰皆乗匹之名)滕(水超涌也又張)
(口騁辭貌易滕口説也又國名周文王子叔繡所封又姓)縢(緘也書有金縢篇又約也詩竹閉緄縢又行縢)
(偪束其脛自足至縢者或作)謄(移書也謂從他本録寫之也)幐(囊可帶者通作縢後漢書儒林傳制)
(為縢囊又徑韻)螣(神蛇也爾雅螣螣蛇荀子螣蛇無足而飛與職韻義異)藤(藟也凡草蔓延如藟者皆)
(謂之藤)(黒虎也或作)&KR3748;(&KR3748;痛或作疼)鰧(魚名蒼身赤尾見山海經)籐(竹器)能(儺恒)
(切熊屬足似鹿能獸堅中故稱賢能而强壯稱能傑也又善也又勝任也又順習也詩柔逺能邇與灰韻隊韻)
(義異)䯮(䯮毛不整)&KR1331;(卜登切山壞也或作崩)漰(鋪&KR1331;切水激有聲也)朋(蒲恒)
(切朋友也同師曰朋同志曰友又古者貨貝五貝為朋詩錫我百朋又兩尊曰朋詩朋酒斯饗)鵬(大鳥莊子)
(化而為鳥其名曰鵬)堋(射埓又徑韻)鬅(髪亂也)棚(棧也閣也又庚韻)輣(兵車也又庚韻)傰
(管子練之以散羣傰署注傰猶曹也同朋又姓)瞢(模恒切目不明又東韻迥韻徑韻)蕄(爾雅存存)
(蕄蕄在也或作萌又作&KR3946;又庚韻)鯍(魚名䱴鯍也或作䲛)儚(爾雅儚儚惛也或作)增(咨登)
(切益也加也重也又增增衆也詩烝徒增增)曾(重也孫之子曰曾孫詩曾孫田之疏自曾孫以至無窮皆)
(得稱曾孫通作增孟子曾益其所不能又姓與慈恒切義異)憎(惡也疾也)罾(魚網也漢書注形似仰繳)
(盖四維而舉之)矰(弋射矢也或作)繒(帛也又姓又齊繩切)橧(聚薪以居也禮記夏則居橧巢釋文)
(亦作曾北地髙樓無屋者張衡西京賦橧桴重棼又齊蠅切豕所寢也見爾雅)磳(硱磳石貌又岑蠅切)䎖
(舉也又鳥飛貌通作曾楚辭翾飛兮翠曾)噌(泓噌空囂意晉書王沈傳空囂者以泓噌為雅量)潧(水名)
(水經注潧水出鄭國西北平地詩及國語本作溱)熷(蜀人取生肉於竹中炙或作)㣒(雌增切毛)
(張貌)層(慈恒切重屋也又級也通作曾)曾(辭之舒也詩曾莫惠我師又乃也嘗也又則也孟子爾何)
(曾比子於是與咨登切義異)嶒(崚嶒山貌又齊蠅切)䁬(目小作態瞢䁬也又目不明貌)䙢(方言汗襦)
(江淮南楚之間謂之䙢又徑韻)䉕(竹也又簦䉕笠也)僧(思增切沙門也)鬙(鬅鬙髪短又髪亂也)
䒏(䒐䒏神不爽也)恒(何朋切常也久也又卦名又恒山為北嶽又州名又姓與徑韻義異)峘(爾雅)
(小山岌大山峘謂小山高於大山者又寒韻)棱(勒恒切四方木亦作楞又觚棱殿堂上最髙處班固)
(西都賦上觚棱而棲金爵又盛也漢書李廣傳威棱憺乎鄰國或作稜)輘(輷輘車聲又離蠅切車轢也)
(菠菜名)碐(碐碐石貌)搄(歌登切引急也准南子大絃搄則小絃絶或作又徑韻)縆(大索)
(也或作䋎通作恒詩如月之恒疏月體正半昏而中似弓之張而弦直謂上弦也又迥韻徑韻)䱴(魚名鯍也)
(丄林賦䱴䲛漸離注周洛曰鮪蜀曰䱴䲛或作䱎又徑韻)肱(姑轟切臂也又竒肱國名説文作厷)
鞃(枯轟切車軾中靶也詩鞃淺幭亦作䡌又壺肱切)薨(呼肱切衆也詩螽斯羽薨薨兮又公)
(侯卒也白虎通猶言奄也)&KR1415;(&KR1415;&KR1415;飛也通作薨詩蟲飛薨薨)&KR3248;(惛迷也或作顭作懜)(大風也)
御名弘(壺肱切大也)閎(門也又大也又庚韻)䡌(䡌䡌車聲)苰(玉篇藤苰胡麻也)泓(烏肱切水)
(深貌又庚韻)
(按佩文韻十蒸一百一十四字今據音韻闡微增嵊溗陞㱡倰䔷膯䔲䳾鰧棚輣傰鯍儚潧㣒橙薐䱴閎)
(泓二十二字據廣韻增䕄抍祾璒熷㬝䒏峘十一字據集韻增䕝洆䄧鹶竳墱膯䮴籐䯮䙢)
(䉕碐十五字合一百六十二字自蒸字至竲字為十六蒸自登字至泓字舊為十七登)
十一尤(佩文韻作十一尤廣韻集韻十八尤十九侯二十幽同用今仍作十一尤)
尤(移求切異也過也甚也最也怨也又蚩尤古諸侯始造兵者又姑尤齊地又舟行值逆風曰石尤風又姓)
訧(過也惡也)郵(驛也馬傳曰置步傳曰郵又過也又田間舍禮記八蜡有郵表畷又殿最亦曰殿郵又督)
(郵古官名又姓通作尤詩不知其郵)疣(贅瘤也或作肬)沋(水名在高密又沋沋魚鱉失勢貌見七發)
憂(衣休切愁也思也又疾也厚也幽也又姓)優(饒也勝也又倡也又優游安和貌又調戯也左傳長相優)
(又姓)嚘(欭嚘歎也又吚嚘語未定貌漢書通作伊優或作㱊)耰(覆種也又摩田器説文作擾)鄾(鄧邑)
(名見左傳)麀(牝鹿也或作)瀀(渥也通作優見詩)纋(儀禮鬠笄用桑長四十纋中疏兩頭濶中央狹)
畱(離求切止也遲也久也又陳畱郡名又地名張良封畱侯又石畱古曲名又抉留藤名又馬留南蠻)
(别族蓋馬援所留故名又焚留山名見穆天子傳又忖留神名像在石柱橋見水經注又黄鳥一名黄巢留又)
(姓又有韻與宥韻義異)劉(尅也殺也陳也又木枝葉剥落也詩捋采其劉又劉子木名出交阯又姓古文)
(作鎦)流(水行也又擇也求也詩左右流之又下也漫也禮記樂勝則流又視不端諦為流又黄流鬱鬯也又)
(漢畫登貨志朱提銀重八兩為一流又藝文志有九流又長流山名古者秋帝降於長流之山故治獄參軍名)
(長流又刑法竄罪人曰流又雙流縣名古文作㳅)瘤(腫也又宥韻)遛(逗遛不進也又宥韻)鏐(紫磨)
(金也金之美者又弩眉也又宥韻)旒(旌旗之垂者又冕前後垂玉也或作斿冕旒字亦作瑬)疁(以火)
(燒田而種也漢律疁田茠草又姓)榴(石榴果名漢張騫使西域所得通作留上林賦梬棗若畱)瀏(水深)
(而清也又風疾貌楚辭九歎秋風瀏以蕭蕭又瀏莅林木動聲又瀏亮清明也又水名又瀏陽縣名又有韻)
飂(髙風也又蕭韻宥韻)䬟(風行聲)騮(驊騮良馬也通作駵)鶹(鵂鶹怪鳥又鳥少美長醜為鶹鷅一)
(作流離)䚧(角曲貌甘泉賦玄瓚觩䚧)蟉(&KR1894;蟉龍行貌又有韻嘯韻)勠(并力也陸機文賦非余力之所)
(勠又屋韻)瑠(瑠璃也通作留或作琉)裗(爾雅衣裗謂之䘽注衣縷也)硫(硫黄藥石或作磂)懰
(懰慄憂怨也又有韻)(食竹根鼠或作䶉又有韻)餾(飯氣蒸也又宥韻)&KR2484;(廣雅粰&KR2484;饊也)蒥(蒥荑)
(香草通作留上林賦雜以留夷)駵(赤馬里髦尾)(扶榴藤名味辛可食南方人斷寸許合檳榔咀之通)
(作留呉都賦東風扶留)(綺别名)&KR2401;(執&KR2401;狗名言善執留禽獸)秋(七優切時也又四月為麥)
(秋七月為蘭秋三月為竹秋又秋秋猶蹌蹌也又大長秋漢皇后宫官名又姓)鞦(鞦韆繩戯本作秋千宫人)
(祝夀詞也後人復加革傍)篍(竹簫也吹之以勸役急就章箛篍起居課後先又蕭韻嘯韻)楸(木名似梓)
(又棊局曰奕楸)鶖(鵚鶖水鳥本作秃秋以秋時頭毛秃故名亦作)鰌(泥鰌似鱔而短無鱗或作鰍)
萩(蒿也)鱃(山海經蒼體之水其中多鱃魚其狀如鱧而大首食者不疣)&KR1434;(爾雅鼁&KR1434;蟾諸注似蝦蟆)
(居陸地或作䵸)鞧(馬紂也或作緧通作鞦)由(移求切從也因也行也用也又方言正也輔也又由)
(由自得貌又詩横從其畝韓詩作横由田東西耕曰横南北耕曰由又厹由國名見戰國策又夷由鳥名又爾)
(雅雔由樗繭又所由州郡官名唐書崔成傳舉觴罰裴度曰丞相不宜與所由呫囁耳語又以此物致彼物曰)
(由宋吕温有由鹿賦又木生條也尚書若顛木之有由枿又姓)猶(尚也似也又夷猶行舒徐貌又猶豫多疑)
(之獸又隴西謂犬子為猶又姓惟獸名與宥韻義同餘異)猷(道也謀也又通作猶詩王猶允塞)悠(思也)
(逺也)油(水名出武陵又膏也又油油和謹貌禮記三爵以油油而退又雲盛貌文選雲之油油又禾黍盛貌)
(史記禾黍油油兮又宥韻)蕕(草名左傳一薰一蕕又有韻)蘨(草盛也又蕭韻)蝣(蜉蝣蟲名朝生夕死)
卣(盛秬鬯器也廣韻尊有三品中曰卣又有韻)游(浮行水上也又枝葉放縱貌詩隰有游龍又離宫也)
(周禮囿游亦如之又九游星名又周髀家言地有四游又姓)輶(輕車也又輕也詩德輶如毛又有韻宥韻)
繇(道也喜也通作由猶蓀與蕭韻宥韻義並異)滺(水流貌或作浟)攸(水行也又所也又鬱攸火氣也)
(又縣名屬長沙又姓)槱(積柴也詩薪之槱之或作梄又有韻宥韻)庮(久屋朽木臭也禮記牛夜鳴則)
(又簷㮰謂之庮或作又有韻)鮋(小魚也西京賦纚鰋鮋或作䱔)蚰(蚰毒蟲能入人耳為患一名)
(入耳見爾雅)(氣行貌或作逌)冘(冘豫不定也見漢書馬援傳通作猶與侵韻義異)抌(抒臼也周)
(官女舂抌二人通作揄詩或舂或揄)遊(遨遊閒行也又交遊通作游)楢(柔木也工以為耎輪)莤(永草)
(一名蔓于與屋韻義異)怞(憂貌王襃九懷永余思兮怞怞)䍃(瓦器也又蕭韻)櫾(崑崙河隅之長木也)
(與宥韻義異)囮(鳥媒也或作㘥又歌韻)歈(歋歈舉手相笑也或作揄又虞韻)牛(宜求切大)
(牲也又犀牛旄牛皆似牛而異種又牽牛星名又天牛蟲名又姓)啾(即優切啾唧小聲也又啾啾鳥)
(鳴聲)揫(束也方言歛物而細謂之揫漢郊祀歌作&KR1195;)湫(北人呼水池為湫又懸瀑水曰龍湫又凉貌楚)
(辭湫兮如風與篠韻有韻義並異)噍(啁噍燕雀聲又蕭韻與肅韻義異)䎿(耳鳴聲)酋(齊由)
(切酒熟也又大酋酒官之長見月令又終也雄也又酋矛古兵器又蠻夷君長曰酋)遒(迫也固也歛也勁也)
(盡也又遒人宫名見尚書又逡遒縣名在淮南或作迺)&KR1636;(酒滋液也周禮讀作糟字)蝤(蟲名詩領如蝤)
(蠐)崷(崷崪山峻貌)(弋射收繳具)脩(西攸切肉脯也又治也久也備也又爾雅徒鼔鐘謂)
(之脩又敬也國語吾冀爾朝夕脩我又乾也詩暵其脩矣)按脩脯也從肉修治也從人俗悞混為一今攷之
(書傳惟久備長卣訓可通用餘俱異義)修(飾也長也又讀作卣周禮廟用修又蹇修古良媒通作脩)羞
(耻也又進也膳也或作饈)&KR2542;(饙也或作)&KR3001;(木名一曰木長也)䡭(䡭䡜載麥三箱車)抽
(敕優切拔也引也或作㨨)妯(動也悼也詩憂心且妯與屋韻義異)瘳(疾瘉也)周(支優切帀)
(也至也徧也終也宻也又國語忠信為周又西北風曰不周風又道周曲也又周周子規鳥又國名又姓)賙
(贍也通作周)州(州郡也又周禮二千五百家為州又司馬法王國二百里為州又姓)洲(水中可居者)
舟(船也爾雅天子造舟諸侯維舟大夫方舟士特舟又禮器所以承彞見周禮又帶也詩何以舟之又姓)
輖(重載也又輕也儀禮軒輖中)婤(好貌)椆(木名又水名莊子卞隨自投椆水與宥韻義異)喌(呼雞)
(聲)(米粉餅也)讎(匙尤切匹也等也用也應也償也又仇也報也又校書為校讎又姓)醻(報也)
(又導飲也凡飲酒主人酌賓曰獻賓答主亽曰酢主人又酌自飲而遂酌以飲賓曰醻或作酬與宥韻義異)
魗(惡也棄也又有韻)售(賣物去手也又宥韻)詶(以言答人也通作讎)&KR1514;(蜀江原地又有韻)雔
(雙鳥也)犨(赤周切白色牛又牛息聲也又姓或作犨)柔(如尤切木曲直也又順也安也又草)
(木新生之名詩薇亦柔止)揉(捻也順也又有韻宥韻)蹂(踐也又有韻宥韻)㽥(和田也又地名見國)
(語)鶔(鶝鶔鳥名射之難中故一名&KR2432;羿)鞣(熟皮也又有韻宥韻)鍒(鐵之耎者)腬(肥貌又宥韻)
蝚(蛭蝚蟲名)騥(馬青驪繁鬛曰騥見爾雅)葇(香菜又有韻)輮(車輞也考工記行澤者反輮行山者)
(反輮又有韻宥韻)收(詩優切歛也取也捕也又冠名儀禮周弁殷冔夏收又詩小戎俴收傳收軫也)
(又蓐收金神與宥韻義異)&KR3418;(斂容視貌文選舞賦邌&KR3418;而拜五臣本作&KR3151;&KR3418;)丘(欺優切土髙也又聚)
(也大也空也又周禮田十六井之名又姓古文作丠今避孔子諱用邱字惟圜丘方丘字不改)蓲(烏蓲草名)
(與虞韻義異)龜(龜兹西域國名與支韻真韻義並異)蚯(蚯蚓蟲名月令孟夏蚯蚓出)鳩(基優)
(切鳥名又少昊氏以鳥名官祝鳩為司徒瞗鳩為司馬鳲鳩為司空爽鳩為司冦鶻鳩為司事五鳩鳩民者也)
(又汝鳩湯賢臣又聚也安也又國名舒鳩楚屬國始鳩在海中又發鳩山名或作勼)鬮(手取也)丩(相糾)
(繚也)朻(髙木也爾雅下句曰朻上句曰喬又篠韻有韻)㽱(腹中急痛又㽱瘤肉起也)䡂(車軫長也)
不(夫輶切未定之辭又姓與冇韻物韻義並異)鴀(鳺鴀鵻也通作不又有韻)紑(衣色鮮白貌又灰韻)
(有韻)垺(大也盛也見莊子)叟(疏優切叟叟淅米聲或作叜通作溲與有韻義異)搜(聚也索也)
(方言搜畧求也就室曰搜於道曰畧又矢行聲詩束矢其搜又渠搜西戎國名又篠韻)廋(匿也又隱語曰)
(廋詞見國語又周禮廋人掌馬之官與有韻義異)鎪(鎧也又馬金耳飾)颼(颼颼風貌又有韻)溲
(溺也國語少溲於豕牢又泡溲盛多貌王襃洞簫賦泡溲汎捷又水名與有韻義異)蒐(茅蒐染草又爾雅春)
(獵為蒐通作獀)䐹(乾魚也或作鱐䐹與嘯韻義異)餿(飯壞也)(氍織毛有文者)醙(白酒也禮)
(記醙黍清皆兩壺又有韻)鄋(鄋瞞長秋防風氏後漆姓)獀(南越人名犬為猱獀與有韻義異)騪騪
(蕃中大馬)(不進也)搊(差優切手扚也又彈琵琶箏瑟皆曰搊與有韻義異)篘(酒籠漉取)
(酒也或作醔)謅(謅䜉隂私小言也與巧韻義異)㮲(板木不正也又牛鼻繫䋲具)鄒(葘優)
(切國名趙岐孟子題辭鄒本春秋邾子國至孟子時改曰鄒矣又姓)菆(草叢生也又麻蒸也渭城賣蒸市名)
(菆井見西征賦又蒲栁箭也左傳左射以菆又搏雅蓐謂之菆與寒韻義異)騶(廐御也月令七騶咸駕又)
(鄒虞仁獸白虎黑文魯詩説以為騶虞天子掌苑囿之官通作鄒又姓)掫(持也又擊析行夜曰干掫又有)
(韻與虞韻義異)棷(柴也又棷樿木名通作掫又有韻)黀(麻䕸也七諫菎蕗雜於黀蒸或作通作菆搊)
齱(齱齵齒不正也又齒聚貌)䑼(艆䑼海船名)郰(魯下邑孔子之鄉論語作鄹)(取魚器)䅳
(禾穰也又虞韻)愁(岑尤切憂也)㵞(腹中有水氣也又憂貌見賈誼容經)休(希憂切美也善)
(也慶也息也宥也又官請假曰休沐又爾雅休無實李又姓)庥(爾雅庇庥廕也注今俗呼樹䕃為庇亦作)
(芘茠通作休)貅(貔貅猛獸或作㹯)咻(病聲又讙也通作休又虞韻)髤(漆也周禮注赤多黒少之)
(色或作䰍髹)鵂(鵂鶹鴟也)(馬名也駿也)囚(旋尤切拘也又罪人也)泅(浮行氷上也古)
(文作汓)苬(芝草也見爾雅)慒(慮也或作又冬韻)儔(池尤切類也王逸楚辭注二人為匹四人)
(又為儔又翳也)紬(大絲繒也又敕優切通作抽)綢(綢繆猶纒綿也又縳也楚辭薜荔拍兮蕙綢又宻也)
(通作稠與豪韻義異)疇(耕治之田也孟子注疇一井也蔡邕月令章句穀田曰田麻田曰疇又壅也類也等)
(也匹也誰也又世業也史記疇人子弟分散又疇昔前日也又姓)稠(多也宻也)籌(竹策所以算也又投)
(壺矢名又謀畫謂之籌策與豪韻義異)鯈(魚子又白小魚)䲖(家語魚之大者名䲖)幬(襌帳也又車轂)
(上幔革見考工記或作惆與豪韻號韻義並異)裯(禆被也與豪韻義異)惆(惆悵失意也)懤(愁毒貌見)
(王襃九懷又有韻宥韻)躊(躊躇猶豫也)檮(剛木也又檮蓍見龜策傳又檮杌楚史帷檮杌與豪韻義)
(同餘異與皓韻義並異)(南方雉也爾雅作&KR1319;與豪韻義異)(髪多也或作䯾)燾(普覆照也或作)
(燽又豪韻號韻)趎(人名莊子有南榮趎向秀讀曰疇又虞韻)輈(知優切車轅也詩五楘梁輈又鈎輈)
(鳥聲也)侜(有蔽也詩誰侜子美)調(朝也詩惄如調飢與蕭韻嘯韻義並異)鵃(鶻鵃鳥名)啁
(啁哳鳥聲與肴韻義異)盩(引擊也又盩屋縣名山曲曰盩水曲曰厔)譸(譸張誑也詩作侜揚雄官箴作)
(侏後漢書作輈古字通用)咮(曲喙也又虞韻遇韻宥韻)(射鳥箭或作矪)求(竒尤切索也等也又)
(姓或作)逑(匹也又聚斂也又諸逑神名見封禪書)裘(皮衣也周禮仲秋獻良裘季秋獻功裘又姓)
俅(冠飾貌詩載弁俅俅)絿(急也詩不競不絿又通作膠周人養國老於東膠釋文作絿又求也或作䊵)
仇(匹也又讐也左傳嘉偶曰妃怨偶曰仇又姓又章仇複姓)叴(氣高也又叴矛三隅矛也又叴由國名或)
(作叴)毬(鞠丸也)脙(爾雅注齊又謂瘠為脙或作)頄(頬間骨也易壯于頄或作䪻又支韻)銶(鑿屬)
(詩又缺我銶)球(玉磬也又天球寳玉或作璆又玉聲又琉球外國名一曰流求)賕(以財枉法相謝也通)
(作求)馗(九達之道也又草名爾雅中馗菌又支韻)艽(逺荒之地也詩至于艽野又獸蓐也見淮南子)捄
(長貌詩有捄棘七與廣韻義異)朹(爾雅朹繫梅注樹狀似梅子如指頭赤色似小柰可食或云即山查)梂
(櫟實也一曰鑿首)蛷(多足蟲也又蝫蛷瘡名淮南子曹氏之裂布蛷者貴之或作)莍(爾雅椒榝醜莍)
(注莍蓃子聚生成房貌)鼽(鼻塞也月令民多鼽嚏)䜪(䜱䜪亭名見顔氏家訓)扏(扏扏緩持也一)
(曰不固)(小籠也)(矛飾也)浮(扶尤切汎也過也輕也又天浮星名又羅浮山名又罰爵)
(也投壺禮若是者浮又浮浮雪盛貌詩雨雪浮浮又氣蒸也詩蒸之浮浮又衆疆貌詩江漢浮浮又沉之對也)
(又姓)芣(草名爾雅芣苡馬舄注江東呼為蝦蟆衣)桴(爾雅楝謂之桴又鼓杖也又聚土器見詩箋又逸周)
(書康民以桴苡其實如李食之宜子王肅以為即詩芣苡與虞韻義異)罦(覆車所以捕鳥説文作䍖又虞)
(韻)罘(兔罟也又之罘山名罘罳屏上曲閣也釋名罘罳在門外罘復也罳思也臣將入請事於此復重思)
(之也通作浮桴或作)琈(美玉也山海經小華之山其陽多㻬琈之玉又琈筠玉采色)蜉(蚍蜉大蟻)
(又蜉蝣渠畧也見爾雅)粰(粰&KR2484;饊也一曰鬻也)烰(火氣盛貌爾雅烰烰蒸也通作浮)枹(枹薊草名)
(又鼓杖也通作桴又虞韻與肴韻義異)涪(水名在四川又虞韻)棓(杖也又天棓星名又板也公羊傳踊)
(於棓而闚客又講韻有韻)&KR1526;(&KR1526;江蟲名似蟹而小十二脚見郭璞江賦)衃(蚍衃也通作芘芣又有韻與)
(灰韻義異)&KR4012;(廣雅&KR2226;&KR4012;多也)(竹有文者)艀(小舟也)泭(編木以渡也通作桴又虞韻)稃(榖皮)
(也又虞韻)侯(何樓切爵也又射布又美也何也維也乃也又姓)猴(獮猴猱也)鍭(矢也爾雅金鏃)
(翦羽謂之鍭又宥韻)喉(咽也或作&KR3419;)餱(乾食也詩乃裹餱糧或作糇)篌(箜篌樂器通作空侯一名)
(坎侯)鄇(邑名左傳晉郤至與周爭鄇田)睺(目半盲也又深目也又羅睺日月交道之名又宥韻)翭(羽本)
(也一曰羽初生貌又通作鍭見儀禮)瘊(小疣也)䗔(蟲名方言守宫東齊海岱之間謂之螔䗔)謀
(模侯切慮也左傳咨難為謀又下謀慈謀俱樂名見孝經緯又姓)牟(牛鳴也又大也取也進也愛也又倍)
(勝也楚辭成梟而牟又閣道有室者曰牟首見呉都賦注又姓)眸(日童子也通作牟荀子堯舜參牟子)侔
(齊等也)麰(大麥也通作牟詩貽我來牟或作)矛(鉤兵也考工記酋矛常有四尺夷矛二尋或作我)
鍪(釜屬又兠鍪胄也或作鞪)蛑(蝤蛑似蟹而大能與虎鬬見續愽物志又虰蛑蟷螂也見方言)瞀(目不)
(明貌又低目俯視也又遇韻宥韻覺韻與虞韻義異)(髪至眉也又西羗國名通作髳又豪韻與東韻義異)
雺(天氣下地不應也又東韻腫韻遇韻宥韻)恈(愛欲也荀子恈恈然惟利之見通作牟)鴾(鳥名爾雅)
(駕鴾母)堥(堆堥小隴也又土釡通作牟)蟱(䖦蟱蜘蛛别名)劺(勉也)蝥(食苗根蟲也又蝥弧旗名)
(見左傳或作蟊與肴韻遇韻義並)䋷(縳也又廣雅絹也)袤(長衣也與宥韻義異)謳(阿鈎切齊)
(歌也又姓)嘔(唲嘔小兒語也又水名周禮并州其川虖池嘔夷與有韻遇韻義並異)區(量名小爾雅掬)
(一升也掬四謂之豆豆四謂之區又楚有僕區之法見左傳又姓與虞韻義異)甌(瓦器也方言罃甈謂之盎)
(其小者謂之升甌又甌脱土穴也又閩越地有東甌西甌又姓)鷗(水鳥)剾(剜也)櫙(木名即刺榆)醧
(酒甘也又宴飲也又御韻)䙔(小児涎衣也又有韻)(呉人謂肓蠶竹器曰)䨲(儺侯切兔子)
婁(羅侯切空也又西方之宿又離婁古之明目者又姓與虞韻麌韻義並異)樓(重屋也又聚也又樓)
(車偵敵兵車也又岑樓山頂又爾雅果臝之實栝樓又姓)艛(艛船也通作樓)僂(曲背也又曲指曰僂指見)
(荀子人麌韻遇韻宥韻)髏(髑髏首骨也或作䫫)慺(慺慺勤謹貌也又虞韻)鞻(周官鞮鞻氏掌四夷)
(之樂注鞮鞻四夷舞者所屝也又遇韻宥韻)膢(楚俗以二月祭飲食也一曰祈穀食新曰離膢又漢儀立)
(秋日出獵還祭宗廟謂之貙膢或作貙劉又虞韻)摟(牽也取也抱也)蔞(蒿屬可食大招呉酸蒿蔞又有)
(韻與麌韻義異)簍(竹籠也又有韻)䝏(求子豬也通作婁又虞韻)螻(蟲名爾雅&KR1386;天螻一名螻蛄又地螻)
(螭也)寠(歐寠狹田也史記淳于髠傳甌寠滿篝或作窶與麌韻遇韻義異)(土獸名狀如羊四角崑)
(崙山有之出山海經通作螻)廔(廲廔綺窓也通作離婁)謱(謰謱絮語也或作嘍又麌韻有韻)褸
(衣襟也又襤褸衣破弊貌或作縷又麌韻)耬(田器)鷜(鵱鷜野鵞也又虞韻)遱(連遱不絶貌)漊(水名)
(出武陵與虞韻冇韻義並異)洓(思謳切濯也以手曰洓以足曰澣與沃韻義異)摗(摟摗取也見陸)
(氏字林)(白頭人也一曰髪亂)摳(渴謳切提也禮記兩手摳衣又投也列子以瓦摳者巧以)
(鈎摳者憚以黄金摳者惛或作挎又虞韻)彄(弓弩滿弦所居也又彄環指環也又筆管曰筆彄見内則注又)
(藏彄戯名一曰藏鈎又姓)䁱(深目貌或作瞘眗)袧(裳幅辟兩側也見儀禮)芤(葱也又徐氏脉訣按)
(之即無舉之來至旁實中空者曰芤)齁(呵謳切鼻息也王延夀王孫賦鼻&KR2737;齁以䶋&KR2435;)諏(咨謳)
(謀也左傳咨事為諏或作又虞韻)陬(隅也又聚居也又卑陬愧恧失色貌又正月為孟陬又黔陬地)
(名又虞韻)緅(青赤色也考工記五人為緅)鯫(小魚也又鯫生見史記又虞韻有韻)偷(他謳切茍)
(且也又竊也)媮(薄也黠也通作偷)鍮(石名似金或作鋀)頭(駝侯切首也又一人為一頭上)
(古人皇氏兄弟九人謂之九頭紀又本草貫衆一名百頭又讙頭古國名通作兠)投(託也棄也合也又贈)
(也詩投我以木瓜又姓又投壺複姓)骰(骰子博陸采具也)牏(築垣短版也又厠牏近身小衫也又虞韻)
(遇韻)窬(穿也竇也又楲窬䙝器或作㢏通作牏又虞韻)揄(引也西都賦榆文竿又移求切通作抌又虞韻)
(有韻)緰(貲布也)酘(酒再釀也通作投又宥韻)䤅(醬名齊民要術二月榆莢收乾可作&KR1753;䤅又宥韻)
褕(䙈褕近身袖𥜗也或作㡏與虞韻蕭韻義異)(檾屬又麻一絜也)齵(莪侯切齒不正也考)
(工記察其菑蚤不齵又虞韻)腢(肩頭也或作髃又虞韻有韻)吽(東方朔傳狋吽牙者兩犬爭也)
鉤(歌謳切曲也留也取也繞也又帶鉤又鉤膺馬飾又懸物器名又兵器又純鉤劍名呉鉤刀名又規矩一)
(曰鉤矩又姓)句(屈也又句芒春神又姓與遇韻宥韻義並異)溝(水渠也考工記井間廣四尺深四尺)
(謂之溝又汗溝馬中脊)軥(車軛不曲者左傳射兩軥而還又車鉤心木也又夏后氏之輅通作鉤又虞韻)
韝(射所用臂捍也或作鞲又宥韻)褠(襌衣也又後漢皇后純倉頭衣緑褠注褠臂衣或作㡚)緱(刀劍)
(纒頭也又緱氏以山名縣又姓)篝(熏籠也史記作簼又宥韻)枸(木曲枝也風賦枳枸來巢亦作䅩與虞)
(韻麌韻有韻義並異)拘(擁也禮記以袂拘而退與虞韻義異)夠(多也魏都賦繁富夥夠又宥韻)冓(數也)
(十秭曰冓又邑名漢有邯冓侯又宥韻)&KR2505;(刈禾鐮也通作鉤)㽛(畦也)兠(徳謳切兠鍪首鎧也)
(又驩兠人名)吺(讘吺多言也)(飲馬器見方言)(結縷囊也)抔(蒲侯切引取也又以手掬)
(物也禮記汙尊而抔飲或作捊又灰韻)裒(多也聚也又取也易君子以裒多益寡)掊(把也又聚飲也)
(詩曾是掊克與有韻義異)瓿(瓦器也爾雅甌瓿謂之綴或作䍌又虞韻有韻)箁(竹箬也)䜅(雌謳)
(切就也又責也)㔌(慈侯切細斷也)幽(衣樛切隱也闇也深也微也又舜十二州之一又姓)呦
(聲也詩呦呦鹿鳴或作㗀)怮(憂也又含怒不言貌又蕭韻有韻)黝(音黒色也通作幽玉藻一命緼)
(韍幽衡又有韻)蚴(蚴蟉龍貌又方言蜂之小者燕趙之間或謂之蚴蛻或作&KR1894;)泑(澤名在崑崙山下)
虯(竒鷚切龍子有角者一曰無角龍也)觩(角貌詩兕觥其觩通作觓又有韻)彪(賓幽切虎文也)
(一曰小虎又文采貌法言弸中而彪外又姓)髟(髪長貌潘岳秋興賦斑鬢髟以承弁又蕭韻咸韻)驫
(衆走貌呉都賦驫駥飍矞)樛(基幽切木下曲也又絞也見儀禮又姓)摎(束也繞也求也又姓)
瀌(皮鷚切雨雪貌又蕭韻)滮(水流貌詩滮池北流又水名或作淲)飍(希幽切驚風也)繆
(迷虯切枲十絜也又綢繆與宥韻屋韻義並異)鷚(鳥名爾雅鷚天鸙注大如鷃雀色似鶉好髙飛作聲今江)
(東名之曰天鷚又鳥雛也張協七命丹穴之鷚又宥韻)
(按佩文韻十一尤二百四十七字今據音韻闡微併斿字入旒字據廣韻併璆字入球字又據音韻闡微)
(增沋瀀瑠裗硫懰餾&KR2484;萩鱃&KR1434;楢遊莤怞䍃櫾蝤崷輖婤椆喌詶&KR1514;雔蝚騥蚯丩朻㽱垺䐹餿醙)
(鄄獀黀齱䑼㵞苬慒懤躊榰盩譸咮捄朹梂蛷莍鼽䜪涪棓&KR1526;衃翭瘊䗔雺恈鴾堥蟱劺櫙醧䙔䨲)
(廔謱䄛耬袧芤窬揄緰酘䤅䄖齵腢吽枸拘夠冓掊瓿箁䜅㔌黝蚴泑驫滮飍鷚一百十二字據廣)
(韻增蒥駵檑鞧囮歈䡭葇䡂騪㮲郰扏&KR4012;艀蝥䋷鷜遱&KR2505;二十九字據集韻增&KR2401;)
(輮&KR3418;䅳燾趎泭稃袤漊㽛繞十五字合四百一字自尤字至稃字舊為十八尤自侯字至㔌字舊)
(為十九侯自幽字至鷚字舊為二十幽)
欽定音韻述微卷九
