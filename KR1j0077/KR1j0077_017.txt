欽定音韻述微卷十六
上聲
二十四迥(佩文韻作二十四迥廣韻集韻四十一迥獨用四十二拯四十三等同用今仍)
(作二十四迥)
迥(穴熲切寥逺也光也輝也通作泂)炯(光也又火明貌又炯炯明察也)泂(逺也詩洞酌彼行潦又深)
(廣也郭璞江賦䞟漲截泂與青韻義異)琄(佩玉貌爾雅琄琄刺素食也又銑韻)婞(奚挺切很也離)
(騷鮌婞直以亡身通作悻悻悻很怒也孟子悻悻然見於面又梗韻)涬(瀴涬大水貌一曰混茫貌又溟涬自)
(然氣也莊子大同乎溟涬又引也張衡思元賦無緜攣以涬已又姓)脛(腳脛或作踁又徑韻)䁄(瞑目貎)
(魚名稗雅魴一名又庚韻)鋞(長鍾也鑮謂之鋞又徑韻與庚韻青韻義異)巠(水脈也直波曰)
(巠曰水㝠巠也又青韻)詗(許熲切中詗刺探也漢書淮南王安傳王有女陵慧有口為中詗長安又)
(敬韻)䳙(喜頂切鶬䳙水鳥似鷺色蒼)濙(烏迥切濎濙小水貌揚雄甘泉賦梁弱水之濎濙又)
(汫濙水貌或作㶈瑩又庚韻徑韻)熒(聽熒疑惑也莊子齊物論是黄帝之所聽熒也或作瑩又徑韻與庚)
(韻青韻義異)熲(舉迥切光也輝也詩無思百憂不出于熲又青韻)(飽也)炅(見也又光也又)
(梗韻與霽韻義異)煛(大目也目光也又目驚貌又通作囧書囧命)(寒也北燕謂凚曰)扃(扃扃)
(明察也又徑韻與青韻義異)㯋(足几也一曰篋也)憬(覺悟也又逺也詩憬彼淮夷)剄(紀頂)
(切以刀割頸也又徑韻)絅(去迥切襌衣也禮記玉藻襌為絅又衣錦尚絅詩作褧又與顈通士昏禮)
(女從者被顈黼注顈襌也又徑韻與青韻義異)苘(枲屬或作檾䔛陳祥道云檾與顈通禮雜記既顈其練祥)
(皆行注顈草名無葛之鄉去麻則用顈)烓(行竈也爾雅煁烓也疏烓者無釡之竈其上燃火謂之烘若今)
(之火爐也又明也又齊韻寘韻)謦(起頂切欬聲也莊子謦欬五君之側注輕曰謦重曰欬又徑韻)綮
(肯綮肋肉結處莊子技經肯綮之未嘗又薺韻徑韻)漀(側出泉也釋名側器傾水漿也又庚韻青韻)&KR1698;
(一足行貌又敬韻)罄(器中空也又盡也左傳室如懸罄通作磬又自嚴整也逸周書師廣罄然又徑韻)
磬(擊石聲與徑韻義異)䀴(擬挺切直視貌又庚韻)(䂔小貌)頂(底醒切顛也易過涉)
(滅頂又上也又頂冒頂替謂以此充彼也又作頂顁)鼎(和五味之寶器三足兩耳又當也方也漢書天)
(子春秋鼎盛又鼎鼎大舒也又維舟曰鼎見方言又卦名又周鼎星名又州名宋有鼎州又雒陽東城門曰鼎)
(門又官名漢書夏育為鼎官又姓)酊(酩酊醉也或作艼仃)奵(嫇奵自持貌一曰面平又青韻)靪(補履)
(也又青韻)釘(鍊鉼金也又徑韻與青韻義異)珽(體頂切玉名又玉笏也禮記天子搢珽謂之大圭長)
(三尺杼上終葵首或作珵)脡(脯朐也公羊傳與四脡脯又直也禮記鮮魚曰脡祭)侹(長也直也代也敬也)
(又侹侹平也韓詩石梁平侹侹又徑韻)(鹿走貌)䱓(全魚醬與青韻義異)挺(徒鼎切拔也又)
(挺出也國語挺鈹搢鐸又寛也月令仲夏挺重囚益其食又直也詩周道挺挺又香草名月令荔挺出又茶之)
(佳者號曰京挺見貢茶録與青韻義異)梃(杖也孟子可使制梃又枚也魏書武陵王駿獻甘蔗百挺又獨)
(也梃然勁直之貌與青韻義異)艇(小舟也)鋌(銅鐵樸也又金銀錠曰鋌又箭鋌箭足入稾中者考工記)
(治氏為殺矢刃長寸鋌十之又盡也空也又疾走貌左傳鋌而夫險)町(田踐處曰町左傳町原防注隄防間)
(地不得方正如井田别為小頃町也西京賦篠簜敷衍編町成篁又鉤町國名句町縣名盤町山名或作圢)
(又青韻)頲(狹頭貌又直也)娗(長好貌又慢也與青韻銑韻義異)莛(莖也漢書東方朔傳以莛撞鐘)
(又屋梁也莊子舉莛與楹又青韻)霆(電也淮南子天文訓疾雷不及掩耳疾霆不及掩目埤雅音庭則為)
(雷音蜓則為電與青韻徑韻義異)訂(平議也又正定書籍曰訂晉書荀崧傳其書多所發明或左氏公羊)
(所不載亦足有所訂正又青韻徑韻敬韻)涏(汫涏小水又徑涏波直貌又敬韻與霰韻義異)誔(詭言也又)
(欺慢也又徑韻)䅍(稻麥傑立貌或作)濘(你挺切泥也又濎濘水沸貌又汀濘小水張協七命何異)
(促鱗之游汀濘惟小水義與青韻同泥濘義與徑韻同餘異)𩕳(頂顛也或作)聹(耵聹耳垢一曰耳聒)
(又青韻)(葶草名山海經熊耳山有草名曰葶可以毒魚)䗿(似蛙或作&KR3844;)鞞(彼頂切刀)
(劒室也詩鞞琫容刀注下曰鞞上曰琫與支韻齊韻義異)頩(披頂切歛容又怒色青貌宋玉神女賦頩)
(薄怒以自持又美貌楚辭逺遊玉色頩以晚顔或作艵又青韻)竝(陛挺切併也比也皆也偕也與旱韻)
漾韻義異(按竝从二立俗作並非)併(並立也又梗韻敬韻)鮩(白魚也)茗(米挺切茶晚取者爾)
(雅釋草茗荈又花名述異記巴東有真香茗其花色白如薔薇煎服令人能誦不忘或作榠)溟(𬈑涬大水)
(貌或作瀴與青韻義異)嫇(嫇奵自持也與青韻義異)酩(酩酊漢書鼂錯傳食肉而飲酩或作佲茗)
瞑(合目也又目不明也又無目者稱瞑逸周書師曠曰請使瞑臣往與之言又瞑瞑視不審貌又青韻徑韻)
(與先韻庚韻霰韻義異)眳(目小也又不悦貌又眉睫之間為眳又庚韻)冥(冥冥昬晦也詩維塵㝠㝠)
(又梗韻徑韻與青韻義異)㫥(日暗也)㟰(巊㟰山氣暗昧之狀一曰山髙貌左思吴都賦巊㟰鬱茀)蓂
(蓂莢瑞草又青韻與錫韻義異)婧(即頂切女有才也又庚韻梗韻敬韻)醒(洗頂切醉寤也又夢)
(覺也又青韻與庚韻義異)惺(悟也静中不寐曰惺又青韻梗韻)箵(笭箵篝籠又車笭也又梗韻)篂
(箳篂蔽簹也即車幡亦作屏星孔恂傳别駕舊有屏星刺史欲去之恂曰别駕可去屏星不可去又青韻)
笭(里挺切車笭也又寵也釋名舟中牀以薦物者曰笭南方人謂之笭突言濕漏之水突然從下過也又青)
(韻)(小網也又青韻)冷(㓑冷寒也又姓又梗韻與青韻義異)按冷从仌與从水者異泠(水貌)
(與先韻青韻義異)拯(止影切救也助也援也左傳目於眢井而拯之又舉也易艮其腓不拯其隨或)
(作抍撜承)&KR3658;(軺車後登也又蒸韻或作䡕又徑韻)烝(氣上達貌又蒸韻徑韻)㱡(史拯切殑㱡欲)
(死貌又蒸韻)冼(冼寒貌)庱(恥拯切亭名在吴晉陵吴志孫權射虎于庱亭又蒸韻)
(愚貌)澄(直拯切水清不流又蒸韻徑韻)憑(陛拯切懣也與蒸韻義異)等(得肯切齊也類)
(也比也輩也又堂階曰等禮記升自西階盡等又周爵有五等又考試等第唐制試問義策全通者為上等通)
(多者為次等又差等不齊也孟子等百世之王又候待謂之等又發等沐樹也王褒僮約焚槎發等)
(他等切倰長貌又蒸韻)(惰肯切行貌又作)縆(歌等切大索也一曰急也又駃疾也)
(又蒸韻徑韻)癡也肯(可等切可也又骨間肉肯肯著也一曰骨無肉又肋肉結處謂之肯)
(綮一作綮肯或作肎肻)倗(普等切不肯也與蒸韻羲異)瞢(姥等切目不明也又東韻蒸韻)
(徑韻與庚韻送韻義異)
(按佩文韻二十四迥四十字今據音韻闡微増䁄䳙濙熒炅煛扃苘綮漀䀴霆訂涏𩕳矃䔭鞞頩併鮩)
(瞑眳冥婧惺箵篂笭&KR3658;澄憑縆倗瞢四十一字據廣韻増鋞㯋烓靪誔䗿冷八字據集韻)
(増琄巠憬&KR1698;罄磬釘䱓䅍㫥㟰蓂冷烝十六字合一百五字自迥字至泠字舊為四十一迥自拯字)
(至憑字舊為四十二拯自等字至瞢字舊為四十三等)
二十五有(佩文韻作二十五有廣韻集韻四十四有四十五厚四十六黝同用今仍作二)
(十五有)
有(矣栁切無之對也又果也得也取也質也又九有九州也又大有卦名又姓又有男複姓見史記)右
(左之對也書夾右碣石入于河又上也史記無能出其右又髙職曰右職見漢書又豪强曰豪右又官名周禮)
(司右掌羣右之政令又助也導也書予欲左右有民又姓又長右獸名出長右山見山海經通作祐佑)友
(同志為友又善于兄弟為友又順也書彊弗友剛克)䳑(鳥名似雉又屋韻)佑(佐助也通作祐又宥韻)
栯(木名狀如梨而赤理服之不妬見山海經)䀁(小甌也又杼水器也或作又灰韻宥韻)囿(苑有坦也)
(古謂之囿漢謂之苑又九州謂之九囿見通鑑外紀又識不通廣曰囿猶拘墟也又宥韻屋韻)酉(矣九)
(切就也又老也十二支之一屬金史記八月為酉酉者萬物之老也漢書留熟於酉又吉日也漢書王者吉午)
(酉又房陵人謂瀦水溉田曰酉又大酉小酉山名在辰州又水名在酉陽縣見後漢郡國志又姓)牖(穿壁)
(以木為交䆫也又向也易納約自牖又導也詩天之牖民又地名史記陳平世家陽武户牖鄉人也通作羑)
羑(進善也又道也書惟周文武誕受羑若注言大受天道而順之又羑里地名在湯隂又姓)誘(進也相勸)
(也引也導也書大化誘我友邦君又教也儀禮鄉射禮誘射通作牖)卣(盛酒尊也彞為上尊罍為下尊卣為)
(中尊詩秬鬯一卣又周禮作修鬯人廟用修注修讀作卣又尤韻)槱(積木燎之也詩薪之槱之注祭皇天)
(上帝及三辰則聚積以燎之周禮以槱燎祀司中司命飌師雨師又宥韻)庮(久屋朽木也周禮牛夜鳴則庮)
(注謂如朽木臭也又簷㮰謂之庮又尤韻)琇(石之似玉者詩充耳琇瑩注琇瑩美石也又作琇又宥韻)莠
(草亂苗者也戰國策幽莠之㓜也似禾又醜也詩莠言自口)輶(輕車詩輶車鸞鑣又輕也詩徳輶如毛又)
(尤韻宥韻)蜏(朝生暮死蟲也生水上如蠶蛾一曰孶母又宥韻)蕕(臭草左傳一薰一蕕又地名見晉書)
(又尤韻)朽(喜有切木腐也論語朽木不可雕也又凡物壊敗皆曰朽書凛乎若朽索之馭六馬又臭)
(也禮記其臭朽列子鼻將塞者先覺焦朽通作㱙)䬀(倚九切風聲)懮(舒遲貌)九(紀有)
(切數也算法有曰九九韓詩外傳齊桓公時有以九九見者注若今九章算法又陽之變也易乾元用九又俗)
(用冬至次日數及九九八十一日為寒盡又多也又陽九戹也吴都賦世際陽九)久(長乆也易恒乆不已)
(又待也左傳士伯曰寡君以為盟主是以乆子)玖(石次玉而黒者詩報之以瓊玖)韭(菜名禮記韭曰豐本)
(又水韭生池塘中葉微似韭見北户䤸又麥門冬一名禹韭亦作韮)灸(灼體療病也又塞也儀禮羃用疏布)
(乆之注乆讀為灸謂用疏布葢鬲口為塞也又宥韻)糗(起有切熬米麥也又籩實周禮糗餌粉餈注謂)
(糗為擣熬榖又乾飯曰糗左傳轅咺進稻醴梁糗又姓通作䊆又宥韻)&KR2047;(食物爛也)面醜
臼(技有切舂米具也易掘地為臼又星名天官書杵臼四星在危南又水名左傳涉于成臼水在江夏竟陵)
(縣又河名後漢書罷石臼河漕河在定州唐縣東北又踵臼山名見山海經又姓)舅(母之昆弟為舅妻之)
(父為外舅又婦稱夫之父曰舅通作咎)咎(災也書天降之咎又愆也過也又惡也書序殷始咎周與豪韻)
(義異)莥(鹿豆也爾雅蔨鹿靃其實莥)䊆(舂糗也)麔(牡麋也爾雅麋牡麔牝麎又蕭韻豪韻)按廣
(韻集韻並譌作牝麋據爾雅改正)鯦(海魚也一曰即今鰣魚又宥韻)䳎(烏䳎也似鳩有冠讀曲歌彈去)
(鳥䳎烏通作臼或作)(烏樹也古西洲曲風吹烏臼樹通作臼俗作桕與豪韻晧韻義異)柩(在床)
(曰尸在棺曰柩通作匶又宥韻)肘(知有切臂節也禮深衣可以運肘又捉肘留人曰肘後漢孔融傳欲)
(命駕數數被肘又度名一尺五寸為一肘四肘為一弓一曰二尺為肘或作䏔)扭(手轉貌今俗謂手揪為扭)
(一曰按也)丑(恥有切十二支之一屬土又夏正十二月建丑漢書紐牙於丑又女丑神名見山海經)
杻(械也後漢書抱鉗杻又木名檍也詩隰有杻或作杽鈕)紂(直有切馬緧也方言䋺車紂自關而)
(西謂之紂又作)懤(懤懤愁毒貌王褒九懐泱莽兮究志懼吾心兮懤懤又尤韻宥韻)狃(你有)
(切大性驕也又狎也習也就也復也又正也國語狃中軍之司馬又獸跡也爾雅闕洩多狃舊説闕洩獸名其)
(脚多指與宥韻屋韻義異)紐(系也一曰結而可解又周禮弁師延紐注紐小鼻在武上笄所貫也又本也莊)
(子禹舜之所紐也又石紐地名禹生石紐又神名中央黄帝名含樞紐又韻書有正紐反紐旁紐又姓)忸
(習也荀子忸之以慶賞與狃同)鈕(印鼻也又鏡弩鼻凡物鉤固者皆曰鈕又姓通作紐㺲)沑(溼也又水)
(利也温也)䏔(食肉也又戚䏔敗也太元冠戚䏔履全履)缶(甫有切瓦器所以盛酒漿秦人鼓之以節)
(歌又汲器易有孚盈缶又量名四斛也)否(不然也又不也通作不與紙韻義異)鴀(戴勝也一作不詩翩)
(翩者鵻注鵻夫不也又尤韻)芣(草名芘芣荍也與虞韻尤韻義異)紑(撫有切潔鮮貌詩絲衣其)
(紑又虞韻灰韻尤韻)秠(黒黍一稃二米者又支韻灰韻紙韻)婦(附有切男女配偶為夫婦又子之妻)
(為婦嫡婦曰冢婦庶婦曰介婦周禮九職嬪婦化治絲枲又世婦后宫官昏義二十七世婦又禮記老婦之祭)
(注老婦先炊也又好貌荀子其容婦又鳥之雌者曰婦如鳩婦鴈婦之類又蟋蟀名嬾婦鷦鷯名巧婦赤斑蜘)
(蛛名絡絲婦伊威名鼠婦通作負别作媍)負(恃也史記負貴而好權又擔也荷也詩是任是負又背也天子)
(負斧依又受貸不償曰負漢書負責數鉅萬又背恩忘徳曰負李陵書漢亦負徳又敗也孫子一勝一負又愧)
(也後漢書負負無可言又謂老母為負史記從王媪武負貰酒通作偩)阜(大陸也又土山曰阜又大也書)
(阜成萬民又盛也詩火烈具阜又多也詩爾殽既阜又山名左傳至于阜山又曲阜堂阜皆地名又佛寺曰香)
(阜又作&KR0671;峊)萯(王萯也夏小正四月王萯秀又山名竹書紀年畋于萯山又漢有萯陽宫見漢書又隊韻)
偩(依也禮記禮樂偩天地之情注偩猶依象也)(螽蝗也一名蠜詩趯趯螽或作通作阜)蝜
(&KR2114;蝜蟲名又作&KR2241;)酒(即有切儀狄作酒一曰杜康作周禮酒正辨三酒之物一曰事酒二曰昔酒三)
(曰清酒又酒人女酒三十八人注女奴燒酒者又甘露為天酒又祭酒尊稱漢書號為劉氏祭酒後世遂為官)
(名又酒泉地名又姓)湫(集酉切洩水瀆也下也又著也左傳壅閉湫底又尤韻篠韻與虞韻義異)愀
(變色貌又蕭韻尤韻篠韻與宥韻義異)滫(息有切淅米汁也禮記滫&KR1329;以滑之又溲麪曰滫又臭汁)
(也淮南子申菽杜茝漸之滫中則不能保其芳或作㮻)醙(白酒也儀禮醙黍清皆兩壺又尤韻)(絆前)
(兩足也或作䋶蜀都賦䋶麋麖又作綇只虞韻腫韻)掫(菑有切擊柝守夜守夜者也左傳陪臣干棷又)
(地名續漢志新豐有掫城又虞韻尤韻)搊(手搊也五指摳㩜也唐書禮樂志北國所出樂器如琵琶而小)
(以手彈之後人習為搊琵琶又西涼伎髙麗伎俱有搊筝又扇别名或作又尤韻與虞韻義異)帚
(止有切篲也所以埽除糞穢者也禮記凡為長者糞之禮必加帚于箕上又草名爾雅馬帚注似蓍可為埽篲)
(又王篲注王帚也似藜江東呼曰落帚或作箒)鯞(小魚也爾雅鱊鮬鱖鯞注俗呼魚婢江東呼妾魚)
(猛獸也神異經西方獸大如驢狀如猴善縁木)醜(齒有切可惡也又羞也又貌惡也又類也孟子地醜)
(徳齊又衆也詩執訊獲醜又鱉竅曰醜禮記鱉去醜或作魗又姓)&KR1566;(史有切浸&KR2769;也一曰&KR1566;麪與豪)
(韻尤韻義異)獀(春獵也國語獀于農隟又作廋通作蒐又尤韻)䬒(䬒䬒風貌趙壹迅風賦啾啾䬒䬒又)
(尤韻)首(始有切頭也始也易説卦乾為首又元首君也又魁帥也禮記毋為戎首又七首短劒也長尺)
(八寸又貍首樂章名又秦謂民為黔首又雷首山名又馬首牛首刳首並地名見左傳又馬四蹄白者名首又)
(豕首草名並見爾雅又菰根曰菰首又姓與宥韻義異)手(所以持物者也統指與掌名之易艮為手以手)
(執器亦曰手禮記子手弓而可又擊也上林賦手熊羆)守(官守也又收也視也又䕶也易設險以守其國)
(又操守也又處守孟子季任為任處守又守臣左傳有天子之二守國髙在又秦置郡守漢更名太守又姓與)
(宥韻義異)狩(冬獵也又爾雅火田為狩注放火燒草獵亦為狩又宥韻)受(市酉切容納也承也得也)
(繼也周禮五比為閭使之相受注宅舍有故相受寄託也)綬(韍維也又佩王之組禮記天子以下佩玉皆有)
(組綬注綬者所以貫佩玉相承受者也又佩印之組曰綬又虉綬草名見爾雅又吐綬鳥名見述異記天晴則)
(吐綬長尺須㬰還吞之又宥韻)壽(久也酬也上夀百二十歲中壽百歲下壽八十歲又地名史記衛候在平)
(壽又靈壽古中山邑又靈壽木名可為杖見山海經又姓又宥韻)授(予也禮記男女不親授又集諸生大)
(講授曰都授見漢書又姓又宥韻)&KR1514;(水名在蜀亦地名又尤韻)璹(玉名又號韻屋韻)栁(里有)
(切小楊也爾雅五音别名羽曰栁又星名咮謂之栁又車也東郡謂廣轍車為栁又瘍也莊子栁生其左肘)
(又姓或作桺)罶(魚笱也爾雅凡曲者為罶詩魚麗於罶或作)茆(水草鳬葵也案茆字從卯得)
(音已入肴韻巧韻此處似當從丣得音而説文玉篇並以為一字訓亦相同故依佩文韻仍兩收作茆)懰
(好也詩佼人懰兮或作㚹劉與尤韻義異)綹(緯十縷為綹亦曰絲十為綸綸倍為綹)瀏(流清貌又䬀瀏)
(風聲吴都賦䬀瀏颼飀又劉瀏風聲潘岳寡婦賦風瀏瀏而夙興又水名又尤韻)&KR1338;(竹䑕也亦名竹䶉又)
(作又尤韻)&KR2825;(載柩車也或作亦作栁)(䬀風貌或作䬟)嬼(妖美又嫠婦也)熮(火貌一曰)
(灼爛逸周書味幸而不熮又蕭韻嘯韻)蓼(糾蓼相引貌大人賦糾蓼叫奡與篠韻晧韻屋韻義並異)蔞
(禮記設蔞霎注棺之牆飾或作僂通作栁與虞韻尤韻麌韻義並異)珋(石之有光璧珋也出西胡中方書有)
(菩薩石就明能出五色光俗稱放光石最貴者曰金剛寶石又郭璞江賦珕璿瑰通作)䉧(竹名又竹)
(聲)鉚(美金也)留(昴星别名史記律書北到於留留者言陽氣之稽留也與尤韻宥韻義並異)
蹂(日有切踐也漢書李陵傳深輮戎馬之地通作輮又尤韻)&KR1717;(獸足蹂地也爾雅貍狐貒貈醜其足蹯其)
(跡&KR1717;注指頭著地處名&KR1717;)楺(屈申木也易楺木為耒又作煣揉又宥韻)輮(車輞也關西曰輮言曲輮也考)
(工記行澤者反輮行山者灰輮通作揉易坎為矯揉又尤韻宥韻)葇(香䖆菜名一名石香䖆方言蘇之小)
(者謂之䖆葇又菜不切也通作又尤韻)糅(雜也離騷芳與澤其雜糅通作猱儀禮白羽與赤羽猱又宥韻)
厚(荷藕切薄之對也又重也廣也又大也戰國策非能厚勝之也又釀也又作又姓又宥韻)後
(遲也又先後前後又後嗣也禮記子也者親之後也通作迻與宥韻義異)后(君也書作元后又天子妃曰后)
(又與後通又姓又宥韻)郈(魯邑名在東平無鹽縣東南又姓又宥韻)詬(謑詬恥也又怒也詈也左傳曹)
(人詬之又巧言曰詬又奊詬無志節也漢書奊詬亡節又姓或作訽又宥韻)㖃(欲吐也又厚怒聲又恥也)
(詈也大戴禮機之銘曰皇皇惟敬口生㖃)姤(偶也又卦名易彖傳姤遇也柔遇剛也一曰好也管子其人彜)
(姤又宥韻)吼(呵毆切牛鳴也後漢童恢傳虎視恢鳴吼又梵書稱獅子吼又鯨吼鼉吼皆大聲也又唐)
(書鼓吹部有掆鼔十曲五曰靈䕫吼八曰熊羆吼又作呴吽又宥韻)㸸(䕫牛子也郭璞江賦䕫㸸翹踛於夕)
(陽又牛頭短也通作青州呼犢為)蚼(蟲名蚍蜉也梁益之間謂之元蚼又北方有蚼犬食人或作)
(又虞韻)犼(北方獸名似犬食人)毆(阿苟切擊也又虞韻遇韻與宥韻義異)歐(吐也韓愈文笑)
(喜噎歐又形柔曰歐大戴禮其貌固歐其言工巧注嘔以耽色下人謂形柔也又山海經海外女子據樹歐絲)
(言噉葉而吐絲葢蠶類也或作嘔與尤韻義異)䙔(小兒涎衣也方言繄袼謂之䙔亦曰編枲頭衣也又虞韻)
(尤韻)塸(聚沙曰塸)苟(歌毆切誠也又苟且逸周書毋為權苟韓愈文蠅營狗苟又草名又姓)耈
(老也壽也詩遐不黄耈或作耈)茩(薢茩草名)玽(石之次玉者)垢(塵滓也莊子仿偟乎塵垢之外或作)
(坸)笱(曲竹捕魚也詩毋發我笱又作)狗(犬也易艮為狗又天狗星名又天狗小鳥也一名水狗又)
(螻姑楚南謂之杜狗又吠狗燕邑見國語又姓或作㺃)枸(枸𣏌也又詩南山有枸注枳枸也宋玉賦枳枸)
(來巢或作與虞韻尤韻義並異)鮈(鯷鮈魚名與虞韻義異)豿(熊虎子也通作狗爾雅熊虎醜其子)
(狗又作)口(可毆切人所以言食也書其發有逸口注逸口過言也左傳以餬予口又民數曰户口見)
(漢書地理志又姓)扣(擊也史記扣關而攻秦又何遜七召響如鐘而待扣又牽馬曰扣或作敂叩又宥韻)
釦(金飾器也又鏤也西都賦元墀釦砌注以玉飾砌也又譁釦讙呼也國語三軍皆譁釦以振旅)叩(叩頭)
(稽顙也又問也發也論語我叩其兩端而竭焉一作噭通作扣又宥韻)竘(治也一曰巧也方言吴越飾貌)
(為竘又健也)劶(勏劶用力貌)藕(我苟切芙蕖根上林賦咀嚼菱藕又藕原地名見水經注又作)
(蕅)偶(並也對也禮記鼎俎竒而籩豆偶又合也家語因時以合偶男女又儕輩為偶漢書率其曹偶又適)
(然也列子鄭國之治偶耳通作耦又射耦也周禮王射六耦諸侯四耦孤卿大夫士三耦又姓)耦(考工記耜)
(廣五寸二耜為耦注謂兩人耕為耦也又里宰以歲時合耦于鋤以治稼穡又姓)髃(肩前也詩大庖不盈)
(注自左膘射之達于右腢為上殺或作腢又東韻虞韻灰韻)㼴(盎也方言缶謂之瓿㼴)斗(朶毆)
(切十升也史記平斗斛度量又星名北斗七星南斗六星又酒器詩酌以大斗又刁斗行夜所擊以銅為之見)
(漢書通作陡蚪)枓(栱枓柱上方木也與麌韻義異)陡(峻立也崖壁峭絶也又頓也通作斗又地名又作阧)
蚪(蝌蚪蟲名亦作科斗爾雅科斗活東注蝦蟇子也又科斗書孔壁所藏古文以其形似得名見尚書序)
黈(妥毆切黈黄色也穀梁傳天子諸侯之楹黝堊大夫倉士黈又冕前纊色也漢書黈纊充耳注以黄)
(綿為之垂兩耳旁也通作斢)妵(好貌)䕆(惰藕切圓草褥也即編草坐具一曰草名)鋀(酒器也或)
(作)揄(引也西都賦揄文竿出比目與虞韻蕭韻義異)襡(短衣也又䄂也)㝅(儺藕切乳也楚人謂)
(乳㝅故名子文曰㝅於菟通作榖又宥韻)檽(構檽木皮可染紫又麌韻宥韻與支韻義異)掊(補毆)
(切擊也荘子掊擊于世俗又掊斗折衡與灰韻肴韻尤韻遇韻義並異)剖(普毆切判也中分為剖漢)
(書剖符封功臣又麌韻)䯽(髮短貌與虞韻義異)棓(連枷也打榖具又天棓星名天官書紫宫左三星曰)
(天槍右五星曰天棓又髙下有絶加躡板曰棓公羊傳踊于棓而闚客又支韻尤韻講韻與灰韻義異)
(䈠也滿而易援即今俗呼竹莊之類葢細篾簏也又作篰)醅(醉飽也又灰韻)培(泊藕切小阜也)
(國語必墜其壘培又培塿也或作㟝垺與灰韻義異)瓿(小罌也爾雅甌瓿謂之瓵漢書恐後人用覆醬瓿也)
(又虞韻尤韻)蔀(覆曖障光明之物也易豐其蔀又小席又&KR2783;蔀魚薺也又漢志七十二歲為一蔀二十蔀)
(為一紀又麌韻)䏽(豕肉醬也與灰韻宥韻義並異)䍌(小缶也一曰瓶也又尤韻)箁(竹葉也又支韻)
(與虞韻義異)母(模藕切父母又乳己者為乳母又老子有名萬物之母又日稱日母見枚乘七發元)
(氣之本曰氣母見荘子又凡物有大小者皆曰子母易坤為子母牛又貸錢出息曰子母錢又甯母地名又胡)
(母複姓與虞韻義異)拇(將指也又足大指莊子駢拇枝指或作胟)畝(田畝也司馬法六尺為步步百為畝)
(秦制二百四十步為畝又邱名爾雅如畝畝邱謂邱有隴界如田畝也又千畝地名或作畮畞)某(不知名者)
(曰某又臣諱君之稱又泛言事物亦曰某)䳇(鸚䳇能言鳥又紅鸚鵡花名即刺桐也或作鵡又麌韻)牡
(北牡又門牡所以下閉者也以鐵為之又地名春秋盟于牡邱)(猦狀如猿逢人則叩頭小打即死得風)
(還活)姆(女師也婦人五十無子出不復嫁以女道教人者又弟妻謂夫之嫂曰姆與宥韻義異)(豕名)
(今人呼牝豕為)走(子毆切趨也又儀禮士相見禮將走注走猶去也又猶僕也史記太史公牛馬)
(走與宥韻義異)趣(此毆切趣馬掌馬之官與遇韻義異)取(索也又虞韻麌韻)娵(美女也與虞韻)
(尤韻義異)鯫(字藕切白魚也一曰小魚又小人貌史記鯫生説我一曰鯫姓也又虞韻)叟(思毆)
(切長老之稱或作叜傁與尤韻義異)瞍(有目無眸子曰瞍詩矇瞍奏公又尤韻)擻(抖擻舉也)藪
(大澤也爾雅十藪又轂空壺中曰藪謂衆輻之所趨也考工記以其圍之阞捎其藪或作棷蓃)籔(十六斗曰)
(籔儀禮車秉有五籔又窶籔竹器漢書鼠不容穴銜窶籔也又炊䉛也一曰漉米竹器又麌韻)嗾(使犬曰嗾)
(左傳公嗾夫獒焉又作㖩又箇韻宥韻屋韻)廋(隠也國語客有廋辭于朝謂以隠伏詭譎之言問于朝也)
(又尤韻宥韻)謏(小也誘也禮記足以謏聞注言小致聲譽也或作謏訹又篠韻)塿(羅藕切培塿小)
(小阜也左傳部塿無松柏)&KR1979;(&KR2193;&KR1979;餅也即今寒具)嶁(岣嶁峯名在南嶽上有神禹碑又山巔也又麌)
(韻宥韻)甊(瓿甊小罌也)漊(通水溝也與虞韻尤韻義並異)簍(疏目之籠言其孔樓樓然也又尤韻)
(與麌韻義異)謱(謰謱小兒語又尤韻與麌韻義異)䅹(耕畦謂之䅹)黝(乙九切微青黒色爾)
(雅地謂之黝謂黒飾地也又尤韻嘯韻與支韻義異)眑(視貌又眑眑深逺也安世房中歌清思眑眑又篠韻)
(與肴韻義異)怮(怮怮憂也又肅韻尤韻與效韻義異)泑(水黒色也水經河水東注于泑澤即蒲昌海也)
(又山名神蓐收居之又窑器色光滑者俗曰泑與肴韻義異)岰(山曲貌又肴韻)䱂(魚名鯉也一曰黄䱂)
(鮒屬又蕭韻)糾(紀酉切合繩曰糾又舉也察也又收也合也後漢書收離糾散又窈糾舒之姿也詩)
(舒窈糾兮又黝糾恃立貌魯靈光殿賦互黝糾而博負或作糺又篠韻)赳(武也詩赳赳武夫)朻(木下)
(曲爾雅下勾曰朻上勾曰喬通作樛又尤韻與篠韻義異)觓(角貌穀梁傳郊牛日展觓角而知傷又尤韻)
蟉(極有切蚴蟉龍行動貌漢書青龍蚴蟉于東廂又尤韻與嘯韻義異)
(按佩文韻二十五有一百二十一字今據音韻闡微增佑栯輶䬀懮灸䊆麔鯦扭沑䲽芣䋔秠偩蛗蝜湫)
(愀鯞獀狩授嬼熮蓼蔞輮葇詬䙔塸鮈豿叩竘髃㼴䕆鋀揄襡䯽䏽䍌姆娵廋謏謱怮泑岰)
(䱂朻六十一字據廣韻増䀁蜏䳎搊&KR1514;璹珋䉧㖃蚼䅹十二字據集韻增囿蕕&KR2047;䏔柩懤鉚留姤)
(劶檽棓醅箁觓二十字合二百十四字自有字至腬字舊為四十四有自厚字至䅹字舊為四十)
(五厚自黝字至蟉字舊為四十六黝)
二十六寢(佩文韻作二十六寢廣韻集韻四十七寢獨用今仍作二十六寢)
寢(七飲切卧也又室也爾雅無東西廂有室曰寢周制王公六寢路寢一小寢五又廟後曰寢又陵寢園寢)
(又息也前漢書兵寢刑措亦作寑)鋟(刻也鏤版也又鹽韻沁韻)㾛(痛也又貌醜也或作侵史記武安者)
(貌侵通作寢)蕈(集飲切菌生木上又沁韻)罧(思飲切積柴水中以取魚也同槮又侵韻沁韻)
錦(紀飲切織文也又水名蜀有錦江又貝錦水中介蟲又姓)噤(技飲切口閉也史記噤口不敢)
(復言或作齽又沁韻)凚(寒貌又沁韻)唫(口急也又閉也揚雄太元萬物各唫又沁韻與侵韻義異)䫴
(切齒怒也廣雅䫖䫴懦劣又沁韻)僸(擬廩切仰頭貌司馬相如大人賦僸侵尋而髙縱潘岳思遊賦)
(前湛湛而攝進兮後僸僸而方馳與沁韻義異)廞(興也又陳也周禮廞其樂器又怒貌揚雄太元虎虓振廞)
(又淤塞也唐書薛大鼎傳滄州無棣渠乆廞塞又侵韻)踸(恥飲切踸踔行無常貌)朕(直飲)
(切我也古者貴賤之通稱秦始定為天子自稱又革制也考工記眡其朕欲其直也又軫韻)眹(目精也又)
(兆也見莊子又軫韻)稟(彼飲切受也受命曰稟書臣下罔攸稟令今俗以白事為稟本此又水名出長)
(社北界見水經注又里飲切賜榖也興也供給也禮記既稟稱事俗作稟非)品(丕飲切衆庶也類也)
(易品物流形又書五品不遜疏品秩也一家之内尊卑之差也又官秩亦曰品周語外官不過九品注九卿也)
(後世以為爵秩差等之名又物件曰品書厥貢惟金三品又周禮品嘗食又品格也如今稱品行品貌之類又)
(漢書百里為品註同也言百里内度數同也又式也法也又評品也如詩品書品畫品等書又今俗以什物小)
(者為小品本此又地名漢書西域傳有卑品城又姓)枕(章荏切卧薦首者又車後横木也小爾雅軫謂)
(之枕又魚腦骨也爾雅魚枕謂之丁又木名釋名烏梓一名枕又姓與沁韻義異)䪴(頭後骨)葚
(食飲切桑實也或作黮椹又沁韻)㾕(史飲切寒病或作瘮)瀋(齒飲切汁也左傳猶拾瀋又水)
(名一統志小瀋水泉源發承徳縣南入渾河又瀋陽地名又沁韻)審(始飲切詳也悉也又察也又凡)
(鞫事曰審書其審克之又束也周禮羽人十羽為審又官名宋有審官院又姓)沈(古國名見左傳臺駘之後)
(又姓又沈邱地名又沁韻與侵韻義異)淰(淰㴸水動也一曰魚駭貌禮記龍以為畜故魚鮪不淰注閃也)
(又豏韻與琰韻義異)諗(深諫也告也謀也又念也詩將母來諗又日飲切)瞫(深視也一曰下視又竊見)
(也)嬸(俗呼叔母曰嬸)㰂(木名山海經煮其汁味甘可為酒)甚(市飲切太過也尤也深也又沁)
(韻)訦(信也方言燕代東齊謂信曰訦又侵韻)抌(深擊也方言㧙抌推也列子攩㧙挨抌亡所不為)
飲(倚錦切凡酒與水皆曰飲又歠也又潄也儀禮飲奠于豐上又隠也後漢書趣以飲章注今匿名文)
(書也又受箭曰飲郭璞蛟贊漢武飲羽與沁韻義異)喑(荘子知北遊自本觀之坐者喑醷物也注喑醷聚氣)
(貌與侵韻覃韻沁韻義並異)凜(里飲切寒也嚴肅也)廩(倉廩荀子注榖藏曰倉米藏曰廩又給也)
(後漢書恐人稍受廩往來煩劇又米廩有虞氏學又天廩星名又廩人官名通作稟禮記既稟稱事)懍(敬也)
(畏也通作廩漢書循吏傳直為此廩廩賈誼傳作稟稟)檁(屋上橫木)衽(日飲切衣襟也方言褸謂)
(之衽禮記祍當旁注謂裳幅所交裂也又卧席也又沁韻通作袵)荏(荏菽大豆也詩荏菽斾斾又爾雅釋)
(草蘇桂荏方言關之東西或謂之荏又柔也詩荏染柔木亦作荏苒又展轉也魏書荏冉至今又柔弱也論語)
(色厲而内荏)餁(熟食也亦作飪又沁韻)稔(穀熟也又年也凡積久者曰稔任昉奏彈惡積釁稔)腍
(味好又熟也飫也)恁(思也念也班固典引勤恁旅力又沁韻)
(按佩文韻二十六寢三十五字今據音韻闡微増蕈罧僸廞眹抌喑檁八字據廣韻増㰂字合四十四字)
二十七感(佩文韻作二十七感廣韻集韻四十八感四十九敢同用今仍作二十七感)
感(歌坎切動也格也觸也又係思也如感恩感知之類)䃭(石篋封禪所用唐書禮樂志石䃭以方石再累)
(刻方其中以容玉匱)贑(水名又州名以章貢二水合流故名通作贛灨又送韻勘韻)坎(可感切陷)
(也險也又卦名又擊物聲詩坎其擊鼓又坎坎用力聲詩坎坎伐檀兮又爾雅坎坎喜也又小罍謂之坎又九)
(坎星名主溝渠水泉又地名又姓)輡(輡車行不平也又不得志也亦作埳)轗(轗軻亦作㙳坷與輡)
(同)欿(欿然不自滿足意又愁貌楚辭欿愁悴而委惰又覃韻)錎(車鐶也一曰連環鎖也又陷韻)
顉(我坎切低頭也亦作頷又侵韻)㜝(含怒也一曰難知也又豐艷貌韓詩外傳碩大且㜝今毛詩作儼)
黕(朶感切滓垢也黑也潘岳籍田賦翠幕黕以雲布)眈(虎下視也又覃韻)衴(被縁也)䃫
(石䃫藥名出蜀中亦作石膽)紞(冕冠塞耳者左傳衡紞紘綖疏懸瑱之繩也又擊鼓聲晉書鄧攸傳紞如)
(打五鼓)(他感切醢肉醬或作)嗿(衆聲詩有嗿其饁)襑(衣博大也又侵韻)禫
(惰感切除服祭名禮記中月而禫王肅謂禫在大祥月中禮所謂三年之喪二十五月而畢也鄭康成謂大祥)
(後更間一月為禫今禮二十七月服除也)贉(買物先入直也米芾書史隋唐藏書皆金題錦贉謂卷首帖綾)
(又謂之玉池有毬路錦贉樓臺錦贉摴蒲錦贉亦作&KR1714;又勘韻)醰(味長也醇也王褒洞簫賦良醰醰而有味)
(一曰酒苦也又覃韻勘韻)䊤(糝䊤滓也)窞(坎中小坎也一曰旁入也)黮(黭黮黒也劉向九歎望舊邦之)
(黯黮兮又雲重貌又方言黮黕私也)髧(髪垂貌詩髧彼兩髦)萏(菡萏芙蓉也爾雅荷芙蕖其華菡萏詩疏)
(華未開曰菡萏又葩華貌杜甫朝享大廟賦雲菡萏以張葢)(曲内也揚雄太元雷推欿)霮(霮䨴)
(繁雲又露垂貌左思呉都賦宵露霮䨴或作&KR1949;)嘾(含深也荘子大甘而嘾)㽎(㽎㽎盛也)寁(子感)
(切速也詩無我惡兮不寁故也)昝(姓也出蜀都)慘(此坎切痛也毒也詩憂心慘慘)憯(痛也詩胡)
(憯莫懲)黲(淺青黒色又敗也又暗色也如黲緑黲紫之類通作慘)䫩(顉䫩摇頭也)歜(徂感)
(切昌蒲葅也左傳享有昌歜又叔歜海外國名見山海經惟國名義與沃韻同餘異)槮(思感切魚箔也)
(爾雅槮謂之涔注聚柴木於水中魚入藏隠以簿圍捕取之又飯糝飯箔也又侵韻)糂(以米和羮也一曰粒)
(也荀子藜羮不糂又糂䊤滓也古作糝)䫲(呵感切動首也又瘦也一曰食不飽通作顑又陷韻)
頷(荷坎切頷頤也後漢書虎頭燕頷又低頭也左傳衛侯入迎於門者頷之而已又顑頷面黄也離騷長顑)
(頷亦何傷注食不飽貌又合韻)顄(頤也同頷前漢書侈口蹙顄)菡(菡萏芙蓉也)莟(花開也一曰蘂)
(也通作菡又勘韻)撼(搖也動也)蜭(蟲名爾雅蜭毛蠧)&KR3977;(&KR3977;崿山貌)(髪短貌)晻(阿感)
(切不明也與暗同又豏韻)闇(隠晦也又勘韻)黤(青黒色通作黯又豏韻)(魯感切輡車行不)
(平也又不得志也)壈(不得志也楚辭坎壈兮貧士失職而志不平一作廩通作懍)敢(歌膽切進)
(取也勇也犯也又遇事直任曰敢)橄(橄欖果名出南方)澉(澉䭕無味)膽(朶感切肝之府素問)
(膽者中正之宫決斷出焉又拭也禮記桃曰膽之疏去毛拭治令色青滑如膽也又龍膽草名又姓)黵(大汚)
(也梁律有黵面之刑)菼(妥喊切雚初生也爾雅菼薍注似葦而小實中江東呼為烏蓲或作&KR2784;)毯
(織毛為坐卧具也通作緂)&KR2270;(帛騅色也通作菼説文引詩作毳衣如&KR2270;)噉(惰覽切噉食也通作啖啗)
(又姓又勘韻)澹(水貌司馬相如上林賦隨風澹淡又恬静也又味薄也又動也通作淡與勘韻義異)憺
(安緩也謝靈運詩游子憺忘歸又動也漢書威稜憺乎鄰國又勘韻)賧(蠻夷贖罪貨又勘韻)鏨(字覽)
(切鐫謂之鏨或作鏩又咸韻勘韻)嵌(山空洞貌揚雄甘泉賦嵌巖巖其龍鱗又咸韻)槧(削版牘也又豔)
(韻)喊(呵敢切聲也與嚂同又法言易牙能喊不能齊不齊之口注喊者嘗其味也又豏韻)覽
(羅敢切視也又州名唐書地理志劒南道有覽州又姓)擥(手擥取物也通作攬)欖(橄欖果名)罱(網屬)
(夾魚具也)揜(衣敢切取也又覆也禮記豚肩不揜豆又揜然疾歸貌司馬相如子虛賦揜乎反鄉又方)
(言滅也吴揚曰揜通作掩又琰韻)
(按佩文韻二十七感六十字今據音韻闡微増㜝襑霮嘾蜭黤壈黵賧十字據廣韻増錎&KR3977;二字據集)
(韻増㽎二字合七十四字自感字至壈字舊為四十八感自敢字至揜字舊為四十九敢)
二十八琰(佩文韻作二十八琰廣韻集韻五十琰五十一忝五十二儼同用今仍作二十)
(八琰)
琰(矣斂切玉名璧上起美色也又圭之鋭上者周禮琰圭以易行以除慝又琬琰美玉名)燄(火光也又)
(燄燄火初著也書無若大始燄燄又豔韻)剡(鋭利也周易剡木為矢漢書賈誼傳剡手以衝仇人之胸又斬)
(也荀子安欲剡其脛又剡剡光貌離騷皇剡剡其揚靈又身起貌禮記弁行剡剡起屨又削也周禮注稍剡其)
(上使有鋒曰琰圭又水名在㑹稽古有剡縣又市染切)錟(利刀也史記錟戈在後又覃韻)(氏國名)
(見山海經)掩(倚檢切斂也遮也又乘其不傋而覆之也禮記大夫不掩羣一曰撫也爾雅矜憐撫掩之)
(也又閉也止也通作揜又感韻)奄(覆也大有餘也詩奄有四方又忽也遽也取也藏也又國名書王來自奄)
(左傳因商奄之民注魯地與豔韻義異)[山弇]([山弇]嵫山名日入處通作崦又鹽韻)罨(鳥網左思蜀都賦罨)
(翡翠一曰魚網)晻(晻晻日無光又感韻)埯(土覆物也一曰小阬)(雲氣盛也)閹(閹𥪡寺人通作奄又)
(鹽韻)䤶(椎也一曰治甲器)檢(紀掩切書檢印窠封題也漢書武帝紀金泥玉檢又凡書帙之籖曰)
(檢後漢書卑囊施檢又制也式也校也察也又檢㸃巡檢皆官名又姓)臉(面頰也又豏韻)嵰(起掩)
(切山髙貌)儉(技掩切約也少也又歳歉也又姓)芡(果名揚雄方言䓈芡青徐淮泗之間謂之芡或)
(謂之雞頭或謂之雁頭或謂之烏頭周禮籩人加籩之實菱芡栗脯)諂(恥掩切諛也媚也卑屈也一曰)
(面從則為諛侫言曰諂莊子希意道言謂之諂通作讇)貶(彼掩切損也抑也又謫官曰貶或作甹)
窆(下棺豐碑之屬周禮共喪之窆器又豔韻)漸(集掩切漸次進也稍也事之端先睹之始也又卦名)
(又漸江水名今之浙江與鹽韻義異)(麥秀貌一作漸)颭(止掩切風動物也)陜(史掩)
(切州名在弘農周為二伯分陜之地即虢國之上陽也秦屬三川郡漢為陜縣後魏改為州今有陜西省)閃
(出門貌又躱避也又動貌一曰魚鱉畏人貌又豔韻)㴸(水動貌一曰漂疾貌)睒(暫視貌郭璞江賦獱獺睒)
(瞲乎厱空又窺也揚雄太元瞢復睒天又電光也又睒睒晶瑩貌又地名唐書南蠻傳越睒之西産善馬世稱)
(越睒駿元史地理志廣南西路北勝府順州俗名牛睒又伽龍睒西域部落名或作䀹又勘韻豔韻)㨛(疾動)
(貌潘岳射雉賦㨛降邱以馳敵)覢(蒼頡篇顃顃視貌)險(喜掩切阻也危也邪也惡也難也周禮典)
(同險聲斂注險謂偏弇也又考工記弓人疢疾險中注險傷也又司險周官名)黶(乙檢切面有黒子又)
(日中黒子也)魘(夢驚也又葉韻)檿(山桑也書厥貢檿絲又周語檿弧箕服注材可為弓通作酓)
(禳也又豔韻)擪(持也又葉韻)斂(里冉切收也聚也藏也又姓又豔韻)瀲(水溢貌又波際也潘)
(岳西征賦青蕃蔚乎翠瀲又豔韻)獫(犬長喙又喜掩切又豔韻)羷(羊名爾雅角三觠羷疏羊角捲三匝)
(者名羷)䌞(懸蠶薄也方言㯂關東謂之䌞一曰索也)蘞(蔓萆又白蘞烏蘞藥名通作薟又鹽韻豔韻)
冉(日掩切冉冉行貌又奄冉漸也又姓)苒(草盛貌又荏苒猶展轉也)染(帛受采曰染又荏染柔木)
(又姓又豔韻)忝(體掩切辱也詩無忝爾所生又豔韻)餂(以舌取物也)㸃(底忝切小黒也)
(汚也又爾雅滅謂之㸃注以筆滅字為㸃又㸃又㸃畫又更㸃又檢㸃官名今俗謂閲視物件曰檢㸃又標識)
(也如㸃夘㸃名㸃用之類)玷(玉病又缺也又豔韻)簟(弟掩切竹席也詩下莞上簟又竹名南越志博)
(羅縣有簟竹又豔韻)扂(户牡也所以閉户韓愈進學解椳闑扂楔又豔韻)淰(泥忝切濁也一曰水)
(流貌又寢韻豏韻)㚩(纖細也)嗛(起忝切猿藏食處爾雅寓䑕曰嗛注頰裏貯食所也又與歉同)
(穀梁傳穀不升謂嗛又嗛嗛猶小小也晉語嗛嗛之徳又不嗛不快也戰國策齊桓公夜半不嗛與鹽韻義異)
歉(食不飽饑饉也一曰不足貌又豏韻勘韻豔韻陷韻)慊(恨也意不滿也)溓(里忝切漬也一曰薄)
(氷潘岳賦氷溓溓以微凝又恬静貌一曰小水與鹽韻義異)稴(稻不黏也又豔韻)(廣雅瓜其子謂)
(之)儼(擬檢切昂頭也一曰好貌又恭也爾雅儼敬也又儼然色之莊也論語望之儼然又淮南子盤)
(紆刻儼注刻儼浮首虎頭之屬)隒(爾雅重甗隒注山形如累兩甑又詩在水之傳水隒也)广(因巖)
(為屋也)曮(日躔謂之曮見淮南子)
(按佩文韻二十八琰四十字今據音韻闡微増錟罨晻埯嵰窆晱㨛擪羷䌞蘞餂淰姌稴曮十八字據)
(廣韻増閹覢五字據集韻増䤶字合六十四字自琰字至染字舊為五十琰自忝字至字舊為)
(五十一忝自儼字至曮字舊為五十二儼)
二十九豏(佩文韻作二十九豏廣韻集韻五十三豏五十四檻五十五范同用今仍作二)
(十九豏)
豏(荷減切豆半生也一曰餅中豆也)㺌(犬吠不止一曰兩犬爭也)甉(瓦屋也又咸韻)減(古斬)
(切損也少也又輕也左傳不為末減又水名山海經番條之山減水出焉又姓俗作減非)喊(呵斬切大)
(聲也又嘗味也揚雄法言易牙能喊不能齊不齊之口又感韻)鹻(皆喊切鹹也鹵也亦作鹼又鹽韻)
(竹名出玉篇)(草名寒蔣也通作葴)歉(楷減切食不飽也又饑饉也又不足貌又琰韻艷韻)
(勘韻陷韻)&KR2223;(&KR2223;㥓意不安也亦作又鹽韻)槏(户也一曰牖邊柱謂之槏一曰盂也)湛(直喊切水)
(深貌又澄也澹也又沒也又水名周禮荆州其浸潁湛又湛湛露盛貌詩湛湛露斯又重厚貌楚辭九章忠湛)
(湛而願進兮又侵韻與覃韻義異)啿(啿啿豐厚貌漢郊祀歌羣生啿啿)偡(偡然齊整貌)黮(黭黮)
(果實黒貌又感韻)淰(你喊切水無波也又農具取水底淤泥曰淰又動也閃也又淰淰雲貌又琰韻)
(寢韻)&KR1933;(魚網也陸龜䝉漁具詩序圓而縱舍曰罩挾而升降曰&KR1933;或作)斬(阻喊切殺也截也)
䑎(差喊切臉䑎羮也又鹽韻)瀺(乍喊切水聲司馬相如上林賦瀺灂霣墜又魚浮沈貌又手足)
(液也史記倉公傳出及瀺水又咸韻)巉(髙峻貌通作嶃又咸韻)劖(鑿也斷也又咸韻)摻(所喊)
(切擥也執也詩摻執子之袪兮與咸韻義異)㺑(㺝㺑犬聲又神異經西方深山有獸曰山㺑一曰賊疾也)
摲(芟除也禮記君子之于禮也有摲而播也一曰投版偃水曰摲又陷韻)黯(乙減切深黒貌家語)
(黯然而黒又黯然神傷貌)黭(黒也又率至貌荀子黭然而雷擊之又感韻)臉(羅減切面頰也又琰)
(韻)檻(荷臉切房櫳也縱曰檻横曰楯楚辭髙堂邃宇檻層軒兮又檻車囚車也又圈也淮南子養虎)
(豹犀象者為之圈檻又檻檻車聲詩大車檻檻又泉正出者曰檻泉詩觱沸檻泉爾雅作濫泉)艦(版屋舟也)
(釋名上下重牀曰艦四方施版以禦矢石吴志周瑜傳劉表治水軍䝉衝鬭艦又梁書裴邃傳邃曽作沒突艦)
轞(車聲也又轞車皆與檻通亦作左思吴都賦出車)濫(爾雅濫泉正出通作㩜與勘韻義異)
闞(呵減切虎聲詩闞如虓虎與勘韻義異)豃(開貌)黤(倚檻切青黒也又感韻)范(附鋄)
(切草也又地名又姓晉隨㑹食采于范因以為氏)範(法也模也書有洪範唐太宗撰帝範又車式也通作)
(范禮祭軌范乃飲)笵(竹簡書也又法也楷式也以土曰型以金曰鎔以竹曰笵通作範)犯(干也侵也)
(僭也勝也書茲用不犯于有司今以得罪人謂之犯又詞曲有言犯者謂以宫犯商商犯宫之類宋人有花犯)
(吉了犯諸名)軓(車軾前也周禮立當前軓通作&KR1270;)&KR2222;(蜂也本作范禮記范則冠而蟬有緌又禮爵鷃)
(蜩范注燕食庶羞也)鋄(武范切馬首飾張衡東京賦金鋄鏤錫注在馬髦前通作)拑(技掩)
(切脅持也又鹽韻)
(按佩文韻二十九豏三十字今據音韻闡微増槏偡黮䑎劖摲黭臉豃拑十字據廣韻増甉二字據集)
(韻増字合四十三字自豏字至臉字舊為五十三豏自檻字至黤字舊為五十四檻自范字至拑字舊)
(為五十五范)
欽定音韻述微卷十六
