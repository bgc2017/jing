九經古義卷十一長洲惠棟撰
禮記古義
曲禮云若不得謝注云謝猶聽也棟案謝猶去位也說
文謝辭去也楚辭大招云青春受&KR1180;王逸云&KR1180;去也
&KR1180;一作謝史記蔡澤謂范睢云夫四時之序成功者
去今時有代謝之語盖本於楚辭顧炎武訓謝為序
案招魂云若必筮予之恐後之謝不能復用巫陽焉
注亦云謝去也謝去也若訓為序不合事理(戰國策云靖郭君七日謝病強)
(辭不得三日而聽)
拾級聚足注云拾當為涉聲之誤也案周書嘗麥云王
涉階故讀从之(涉階猶歴階也)
毋剿說注云剿由擥也(今本由作猶)曹憲曰剿說之剿當从
刀左傳焉用築城以勦民乃从力訓為勞
跪而遷屨注云遷或為還公羊春秋云宋人遷宿傳云
遷者何以地還之也遷與還義得通故或為還
離坐離立毋往參焉注云離兩也離與麗(俗作儷)同故訓
為兩(說見儀禮)周書武順曰人有中曰參無中曰兩(戰國策犀)
(首與張儀參坐於衛君之側)
笑不至矧注云齒本曰矧大笑則見倉頡篇云齗齒根
也與鄭異釋文云矧本又作哂說文云笑不壊顔曰
弞从欠引省聲張有復古編曰弞古哂字
禮不諱嫌名注云嫌名謂聲相近若禹與雨丘與區也
釋文云丘與區並去求反非也古丘字皆讀為區故
鄭云聲相近毛詩丘與詩協左傳丘與旗協戰國策
齊嬰兒謠曰大冠若箕脩劍拄頤攻狄不能下壘枯
丘荀卿子曰言之信者在乎區盖之間漢儒林傳作
丘盖顔籀匡謬正俗曰今江淮田野之人猶謂區為
丘亦古之遺音也
左右攘辟注云攘郤也或者攘古讓字漢書禮樂志云
隆雅頌之聲盛揖攘之容師古曰攘古讓字(廣韻云攘文字)
(指歸云揖攘)
入里必式注云不誣十室正義云論語云十室之邑必
有忠信如丘者焉是不誣十室棟案荀子大略篇云
禹見耕者耦立而式過十室之邑必下大戴禮亦云
禹過十室之邑則下為秉德之士存焉故云不誣十
室
畛於鬼神注云畛致也畛或為祇張揖埤倉曰視告也
禮記曰視於鬼神(玉篇引)是祇當作視爾疋云畛告也
天子之五官云云注云此亦殷時制也史記周本紀云
古公乃貶戎狄之俗作五官有司故鄭據以為說
問大夫之富曰有宰食力力當為加壊字也晉語曰庶
人食力官宰食加加加田也周禮司勲加田無國征
劉敞以為無國征者不征於國
四足曰漬注云漬謂相瀸汗而死也公羊春秋云莊十
七年齊人瀸于遂傳云瀸者何瀸漬也鄭注本此
納女於天子曰備百姓注云姓之言生也天子皇后以
下百二十人廣子姓也吳語曰越行成於吳曰一介
入里必式注云不誣十室正義云論語云十室之邑必
有忠信如丘者焉是不誣十室棟案荀子大略篇云
禹見耕者耦立而式過十室之邑必下大戴禮亦云
禹過十室之邑則下為秉德之士存焉故云不誣十
室
畛於鬼神注云畛致也畛或為祇張揖埤倉曰視告也
禮記曰視於鬼神(玉篇引)是祇當作視爾疋云畛告也
天子之五官云云注云此亦殷時制也史記周本紀云
古公乃貶戎狄之俗作五官有司故鄭據以為說
問大夫之富曰有宰食力力當為加壊字也晉語曰庶
人食力官宰食加加加田也周禮司勲加田無國征
劉敞以為無國征者不征於國
四足曰漬注云漬謂相瀸汗而死也公羊春秋云莊十
七年齊人瀸于遂傳云瀸者何瀸漬也鄭注本此
納女於天子曰備百姓注云姓之言生也天子皇后以
下百二十人廣子姓也吳語曰越行成於吳曰一介
吕覽先識篇云周武王告諸侯曰商王大亂沈于酒
德辟遠箕子爰近姑與息
子夏喪其子而喪其明注云明目精冀州從事郭君碑
云卜商號咷喪子失名或疑借名為明愚案爾疋釋
訓云猗嗟名兮目上為名名在眉睫之間失名者失
其珠子也
池視重霤注云如屋之有承霤也承霤以木為之用行
水亦宫之飾也今宫中有承霤云以銅為之漢書宣
紀神爵元年詔曰金芝九莖産於函德殿銅池中如
淳曰銅池承霤也
我喪也斯沾注云斯盡也沾讀曰覘覘視也國昭子自
謂齊之大家有事人盡視之此解非是斯此也沾薄
也國子盖言我母之喪而使婦人從賓位斯為薄矣
沾訓薄見張揖廣雅俗作添非是曹憲云沾他縑反
世人水旁著忝失之又以此占字為霑亦失之鄭氏
改沾為覘恐未安
吕覽先識篇云周武王告諸侯曰商王大亂沈于酒
德辟遠箕子爰近姑與息
子夏喪其子而喪其明注云明目精冀州從事郭君碑
云卜商號咷喪子失名或疑借名為明愚案爾疋釋
訓云猗嗟名兮目上為名名在眉睫之間失名者失
其珠子也
池視重霤注云如屋之有承霤也承霤以木為之用行
水亦宫之飾也今宫中有承霤云以銅為之漢書宣
紀神爵元年詔曰金芝九莖産於函德殿銅池中如
淳曰銅池承霤也
我喪也斯沾注云斯盡也沾讀曰覘覘視也國昭子自
謂齊之大家有事人盡視之此解非是斯此也沾薄
也國子盖言我母之喪而使婦人從賓位斯為薄矣
沾訓薄見張揖廣雅俗作添非是曹憲云沾他縑反
世人水旁著忝失之又以此占字為霑亦失之鄭氏
改沾為覘恐未安
古今字耳
設蔞翣注云蔞翣棺之牆飾周禮蔞作柳縫人職云衣
翣柳之材注云柳之言聚諸飾之所聚故書翣柳作
接橮鄭司農云接讀為歰橮讀為柳皆棺飾蔞與樓
通爾疋云樓聚也又與僂通莊子達生云死得於腞
楯之上聚僂之中釋文云謂殯於菆塗蔞翣之中(荀子)
(禮論云無帾絲歶縷翣其䫉以象菲帷幬尉注云縷讀為柳)
衛有大史曰柳莊案古今人表作柳壯師古曰壯讀曰
莊棟案晉語曰趙簡子問於壯馳兹義作莊嚴訢碑
云兆自楚壯即楚莊王也漢諱莊改曰嚴(漢時莊作壯盈作盁)
(疑皆為避諱而作非正字)
洿其宫而豬焉注云豬都也南方謂都為豬尚書大傳
曰遂踐奄踐之者籍之也籍之謂殺其身執其家豬
其宫豬本與都通禹貢大野既豬史記作既都又孟
豬亦為明都
趙文子與叔譽觀乎九原注云叔譽叔向也知叔譽是
叔向者晉語云趙文子與叔向游於九京故知叔譽
是叔向周書大子晉云晉平公使叔譽于周見大子
晉而與之言五稱而五窮孔晁云叔譽者大夫叔向
也春秋時大夫有兩字者如子産一字子美是也
文子其中追(一作退)然如不勝衣注云中身也鄕射記曰
弓二寸以為侯中楚語左執鬼中韋昭曰中身也禮
曰其中退然
王制西方曰棘注云棘當為僰僰之言偪高誘吕覽注
云僰讀如匍匐之匐
王三又注云又當作宥古侑字作宥見儀禮注古宥字
作有見今文尚書(論衡引)古有字作又宥字作㝊見周
伯映彝(嘯堂集古錄)又當為宥壊字也
執左道以亂政殺盧植曰左道謂邪道案古左與邪通
子虚賦云邪與肅慎為鄰師古曰邪讀為左漢書引
周書云以左道事君者誅
有圭璧金璋不粥於市皇侃以為用金為印璋案此則
璋字古本作章今從玉旁者非也
月令其器疏以達注云器疏者刻鏤之象物當貫土而
出也玉篇引云其器以達說文云通也从爻从
疋疋亦聲大玄經有首
還反賞公卿諸侯大夫於朝吕覽反作乃下同或云反
當依吕氏作乃案穆天子傳云天子還返還返連文
月令是也
命相布德和令後漢禮儀志云立春之日下寬大書曰
制詔三公方春東作敬始慎微動作從之罪非殊死
且勿案驗皆須麥秋退貪殘進柔良下當用者如故
事劉昭曰月令命相布德和令蔡邕曰即此詔之謂
也
孟春天子乃以元日祈榖于上帝乃擇元辰躬耕帝籍
注云元辰盖郊後吉亥也(俗本作吉辰)正義曰知用亥者
以隂陽式法正月亥為天倉以其耕事故用天倉也
盧植蔡邕並云郊天是陽故用日耕籍是隂故用辰
元者善也皇氏云正月建寅日月會辰在亥故耕用
亥也南齊志大學博士劉蔓議禮孟春之日立春
迎春又於是月以元日祈榖又擇元辰躬耕帝籍盧
植說禮通辰日日甲至癸也辰子至亥也郊天陽也
故以日籍田隂也故以辰隂禮卑後必居其末亥者
辰之末故記稱元辰注曰吉亥又據五行之說木生
於亥以亥日祭先農又其義也大常丞何諲之議鄭
注云元辰蓋郊後吉亥也亥水辰也凡在懇稼咸存
灑潤五行說十二辰為六合寅與亥合建寅月東耕
取月建與日辰合也國子助教桑惠度議尋鄭玄以
亥為吉辰者陽生於子元起於亥取陽之元以為生
物亥又為水十月所建百榖賴兹沾潤畢熟也
天子乃鮮羔注云鮮當為獻聲之誤也今吕覽鮮作獻
故鄭讀从之獻有軒音故云聲之誤
是月也祀不用犧牲用圭璧更皮幣蔡氏章句云此祀
不用犧牲者祈不用犧牲案春秋傳云祈以幣更故
蔡據為說月令問答曰問者曰仲春令不用犧牲以
圭璧更皮幣不用犧牲何也曰是月獻羔以大牢祀
高禖宗廟之祭以中月安得用犧牲祈者求之祭也
著令者豫設水旱疫癘當禱祈用犧牲者是用之助
生養傳祈以幣代牲章因於高禖之事乃造說曰更
者刻木代牲如廟有祧更此說自欺極矣經典傳記
無刻木代牲之說盖書有轉誤三豕渡河之類也
是月也乃合纍牛騰馬遊牝於牧高誘曰纍牛父牛也
騰馬父馬也皆將羣遊從牝於牧之野風合之服虔
左氏解誼云牝牡相誘謂之風
淫雨蚤降注云今月令曰衆雨案吕覽亦作淫雨說文
雨部云&KR3434;小雨也从雨衆聲明堂月令曰&KR3434;雨職戎
切鄭所云今月令皆明堂月令也
腐草為螢明堂月令曰腐草為蠲說文云馬蠲也時則
訓作腐草化為蚈高誘注曰蚈馬蚿一曰螢火
無或差貸案貸依字當作貣古忒字吕覽正作忒易豫
彖云四時不忒京房本作貣尚書洪範衍忒史記作
衍貣又管子書皆以貣為忒今皆讀為二者非(張參五經)
(文字云貸相承或借為貣字是貸與貣通又漢張表碑苛忒字作荷此其証也)
季夏行春令則穀實鮮落案吕覽淮南鮮皆作解
順彼遠方吕覽云巡彼遠方案巡當作循聲之誤也儀
禮注云古文循作順故月令作順高誘淮南注云順
循也鄭氏云順猶服也是讀為馴
養衰老授几杖行糜粥飲食高誘曰隂氣發老年衰故共養
之授其几杖賦行飲食糜粥之惺今之八月比戸賜高年
鳩杖粉粢是也周禮大羅氏掌獻鳩杖以養老又伊耆氏
掌共老人之杖王制云凡三王養老皆引年注云引戶校年
當行復除也續漢書禮儀志云仲秋之月縣道皆案戸比
民年始七十者授之以王杖餔之糜粥八十九十禮有加賜
後漢書江革傳云每至歲時縣當案比革以母老不欲摇
動自在轅中輓車此鄭氏所云引戸校年當行復除是也
無不務内吕覽内作入内古文入
固封疆注云今月令疆或謂璽案吕覽亦作璽高誘讀
為移徙之徙
天子乃命將帥講武習射御角力盧植曰角力如漢家
乘之引閾蹋踘之屬也
水泉咸竭吕覽咸作減春秋傳云咸黜不端正義云諸
本咸或作減是咸與減通
水澤腹堅釋文云腹本又作複又方服反案吕覽作復
高誘曰復亦盛也復或作複凍重累也
文王世子問内豎之御者注云御如今小史直日矣外
傳史黯謂趙簡子曰臣敢煩當日韋昭曰當日直日
也戰國策云郢之登徒直使高誘曰直當日直使也
夢帝與我九齡釋文作聆云本或作齡案說文無齡字
樊毅脩華嶽碑云垂曜萬軨婁夀曰漢碑齡皆作軨
軨亦借用字下文云古者謂年齡齒亦齡也故字以
齒未詳當攷(廣雅曰齡年也九經攷異云九齡石經作秢案漢石經禮記無攷未詳何據)
况于其身以善其君乎注云于讀為迂迂猶廣也大也
案鄭氏論語云子之于也何晏本于作迂盖古字通
纖剸注云纖讀為殲釋文云纖依注音鍼之林反徐子
廉反注本或作纖讀為殲者是依徐音而改也案此
則當云纖讀為鍼故下注訓為刺今文皆从徐音誤
為殲
告于甸人注云告讀為鞠讀書用法曰鞠(依字當作鞠)正義
云讀書讀囚人之所犯罪狀之書用法謂以法律平
斷其罪案秋官小司寇讀書用法先鄭云如今讀鞫
已乃論之賈公彦曰鞫謂劾囚之要辭讀已乃行刑
漢書功臣表云新畤侯趙弟坐鞠獄不實如淳曰鞠
者以其辭決罪也張湯傳云訊鞫論報張晏曰鞫一
吏為讀狀論其報行也刑法志云遣廷史與郡鞠獄
如淳曰以囚辭決獄事為鞠謂疑獄也
三老五更注云三老五更各一人皆年老更事致仕者
也名以三五者取象三辰五星天所因以照明天下
者又樂記注云三老五更互言之耳皆老人更知三
德五事者也案三老五更諸儒之說各異宋均援神
契注云三老老人知天地人事者五更老人知五行
更代之事者應劭漢官儀曰三老五更三代所尊也
三者道成於天地人老者久也舊也五者訓於五品
更者五世長子更更相代言其能以善道改更已也
盧植禮記注云選三公老者為三老卿大夫中之老
者為五更蔡邕以更字為叟云三老國老也五叟庶
老也叟長老之稱又以三老為三人五叟為五人案
蔡集問答云三老五更子獨曰五叟何也曰字誤也
叟長老之稱其字與更相似書者轉誤遂以為更嫂
字女旁瘦字从叟今皆以為更矣立字法者不以形
聲何得以為字以嫂瘦推之知是更為叟也棟案列
子黃帝篇云禾生子伯宿於田更商丘開之舍注云
更當作叟然則蔡說不為無據
禮運孔子曰大道之行也與三代之英丘未之逮也而
有志焉注云志謂識古文
諸侯非問疾弔喪而入諸臣之家是謂君臣相謔荀子
大略曰君于大夫三問其疾三臨其喪於士一問一
臨諸侯非問疾弔喪不之臣之家
故聖人耐以天下為一家注云耐古能字傳書世異古
字時有存者則亦有今誤矣樂記注云耐古書能字
也後世變之此獨存焉古以能為三台字(王莽傳云三能文馬)
(是也)棟案古三台字作能古能字作耐又作而古耐字
作耏說文云耏罪不至髠也从而从彡或作耐从寸
諸法度字从寸應劭漢書注云輕罪不至於髠完其
耏鬢(說文曰而頬毛也象毛形周禮曰作其鱗之而)故曰耏古耐字从彡髮
膚之意也杜林以為法度之字皆從寸後改如耐音
若能(孔穎達曰不虧形體猶堪其事故謂之耐)鄭云則亦有今誤者正義
云今書雖存古字為耐亦有誤不安寸直作而字則
易屯彖云利建侯而不寧及劉向說苑能字皆為而
也吕覽正月紀云晉平公問於祁黃羊曰南陽無令
其誰可而為之高誘注云而能為治又士容論云柔
而堅虛而實注而能也淮南子曰轉化推移得之道
而以少勝多高誘曰而能也能以寡統衆是秦漢之
書皆以而為能
九經古義卷十一
