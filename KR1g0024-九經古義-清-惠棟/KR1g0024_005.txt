九經古義卷五長洲惠棟撰
毛詩古義
王伯厚云近世說詩者以關雎為畢公作謂得之張超
或謂得之蔡邕未詳所出棟案藝文類聚三十五
卷載張超誚青衣賦云周漸將衰康王晏起畢公喟
然深思古道感彼關雎性不䨇侣願得周公妃以窈
窕防微消漸諷諭君父孔氏大之列冠篇首案其文
云康王晏起與魯詩同深思古道又同韓詩超漢末
人范書有傳古文苑云蔡伯喈作青衣賦志蕩詞淫
故張子並作此以規之邕賦亦載集中無畢公作關
雎語
采采卷耳不盈頃筐傳云頃筐易盈之器也荀卿子引
此詩亦云頃筐易滿也卷耳易得也然而不以貳周
行大雅行葦云敦弓既堅傳云天子敦弓敦與彫古
今字荀卿子云天子彫弓諸侯彤弓正義以天子彫
弓為事不經見非也經典序錄云孟仲子傳根牟子
根牟子傳趙人孫卿子孫卿子傳魯人大毛公此傳
及行葦傳蓋用其師說王伯厚云毛傳以平平為辨
治又以五十矢為束皆與荀子同(鄭氏詩譜云魯人大毛公為詁訓傳)
(於其家河間獻王得而獻之以小毛公為博士徐堅曰荀卿授魯國毛亨作詁訓傳以授趙國毛萇時人)
(因謂亨為大毛公萇為小毛公後儒以為毛萇作詩傳非也)
肅肅兔罝施于中逵韓詩作中馗薛君曰馗中九交之
道也案說文馗正字也逵或字也當从韓詩(玉篇馗古文作旭)
釋草云中馗菌釋文云郭音仇舍人本作中鳩是馗
有鳩聲與仇恊
南有喬木不可休息釋文云休息並如字古本皆爾本
或作休思此以意改爾案韓詩外傳息作思樂記云
使其文足論而不息荀卿子息作諰說文云諰思之
意从言从思禮記多古文或思息通也
江之永矣不可方思說文于羕字下引詩云江之羕矣韓
詩同爾雅云羕長也郭璞云羕所未詳是未攷韓詩
(齊侯鎛鐘云士女考夀萬年羕保其身又子子孫孫羕保用昌是羕乃古永字韓詩从古文故作羕說文)
(永部别載羕字未之攷也)
采蘩詩云夙夜在公尉氏令鄭君碑云夜在公即夙
字說文曰早敬也从持事雖夕不休早敬者也
義雲章及古鐘鼎文皆作徐鉉曰今俗作夙譌(春秋)
(有季孫夙左傳作宿从古文)
采蘋云于以湘之維錡及釡傳云湘亨也正義云爾雅
無文傳以當時騐之案漢書郊祀志云皆嘗鬺亨上
帝鬼神小顔云鬺亨煮而祀也韓詩采蘋曰于以鬺
之唯錡及釡湘訓亨無攷當从韓詩作鬺廣雅云鬺
飪也音傷
白茅純束箋云純讀如屯戰國策曰錦繡千純高誘曰
純音屯束也左氏傳云執孫蒯于純留漢書作屯留
是古文皆以純為屯(古文純作屯見虢姜敦)
威儀棣棣不可選也傳云物有其容不可數也案朱穆
集載絶交論云威儀棣棣不可筭也鄭注論語云筭
數也與毛訓同(漢書車丞相贊云斗筲之徒何足選也古選與撰通周禮大司馬云撰車)
(徒鄭注云撰讀曰算筭車徒謂數擇也)
谷風云不遠伊邇薄送我畿傳云畿門内也案吕覽正
月紀曰出則以車入則以輦務以自佚命之曰招蹷
之機高誘曰招至也蹷機門内之位也(士冠禮注云闑門橜也閾)
(閫也古文闑為𣙗閾為蹙春秋傳曰婦人送迎不出門見兄弟不踰闕禮記云内言不出于閫蹷即橜也)
(或蹙字之誤是蹷閾字通蹷即閫也)乘輦于宫中遊翔至于蹷機故曰
務以自佚也詩曰不遠伊邇薄送我畿此不過蹷之
謂畿與機古字通
旄丘詩云狐裘蒙戎蒙徐邈音武邦反春秋傳作尨茸
故讀从之棟案蒙本與尨通管子五輔篇云敦懞純
固義作敦尨荀子引詩曰受小共大共為下國駿蒙
今詩蒙作尨小戎詩云蒙伐有苑箋云蒙尨也
有力如虎執轡如組傳云組織組也武力比於虎可以
御亂御衆有文章言能治衆動於近成於遠也吕氏
春秋曰詩曰執轡如組孔子曰審此言也可以為天
數也與毛訓同(漢書車丞相贊云斗筲之徒何足選也古選與撰通周禮大司馬云撰車)
(徒鄭注云撰讀曰算筭車徒謂數擇也)
谷風云不遠伊邇薄送我畿傳云畿門内也案吕覽正
月紀曰出則以車入則以輦務以自佚命之曰招蹷
之機高誘曰招至也蹷機門内之位也(士冠禮注云闑門橜也閾)
(閫也古文闑為𣙗閾為蹙春秋傳曰婦人送迎不出門見兄弟不踰闕禮記云内言不出于閫蹷即橜也)
(或蹙字之誤是蹷閾字通蹷即閫也)乘輦于宫中遊翔至于蹷機故曰
務以自佚也詩曰不遠伊邇薄送我畿此不過蹷之
謂畿與機古字通
旄丘詩云狐裘蒙戎蒙徐邈音武邦反春秋傳作尨茸
故讀从之棟案蒙本與尨通管子五輔篇云敦懞純
固義作敦尨荀子引詩曰受小共大共為下國駿蒙
今詩蒙作尨小戎詩云蒙伐有苑箋云蒙尨也
有力如虎執轡如組傳云組織組也武力比於虎可以
御亂御衆有文章言能治衆動於近成於遠也吕氏
春秋曰詩曰執轡如組孔子曰審此言也可以為天
為直士相見禮曰喪俟事不犆弔定本作特(義雲切韻特作)
(犆)
中冓之言不可道也玉篇引作㝤云中夜之言也韓魯
詩同廣雅曰㝤夜也大玄玄攡曰畫以好之夜以醜
之故下云言之醜也
不可讀也傳云讀抽也匡謬正俗曰抽當為籀籀讀也
从竹㨨聲㨨即古抽字(皆依說文為說)棟案說文云籀讀書
也又手部㨨或从抽太史公曰紬史記石室金匱之
書紬亦讀抽也王莽傳云或紬其兩脅師古曰紬與
抽同(吕覽十月紀云涉血盩肝高誘曰盩古抽字)
象服是宜傳云象服尊者所以為飾說文曰襐飾也史
游急就篇云襐飾刻畫無等雙漢書外戚傳襐飾將
醫往問疾師古曰襐盛飾也象本襐字古文省疏以
為象骨飾服失之
鶉之奔奔高誘注吕覽引作賁云色不純也左傳禮記
皆作賁案漢有虎賁舊作奔古字通白駒詩云賁然
来思傳云賁飾也鄭箋引周易賁卦以釋之徐邈音
賁為奔真得古音矣今人以賁卦之賁及詩賁然来
思皆音彼義反失之詳易攷(朱育集字奔作)
升彼虚矣以望楚矣傳云虚漕虚管子大匡曰狄人伐
衛衛君出致于虚注云虚地名
干旄詩云素絲祝之箋云祝當作屬屬著也鄭氏攷
工函人注云屬讀如灌注之注戰國策曰一舉而注地
於楚高誘曰注屬又周禮痬醫職云祝藥劀殺之齊
注云祝當為注讀如注病之注聲之誤也注謂附著
藥淮南子曰冶工之鑄器高誘曰鑄讀作祝禮記樂
記云封帝堯之後于祝注云祝或為鑄蓋古字祝屬
注鑄皆同音陸氏釋文音祝為之蜀反未詳
考槃在澗韓詩澗作干棟案澗當作間與寬諼恊韻間
與干古今字聘禮記凡庭實隨入左先皮馬相間可
也注云古文閒作干文選注五卷引韓詩云考槃在
干地下而黃曰干
庶姜孽孽釋文云孽魚竭反徐五謁反韓詩作䡾牛遏
反長貌吕覽云宋王築為蘖臺高誘曰蘖當作䡾蘖
與䡾其音同詩云庶姜䡾䡾高長䫉也
芄蘭詩云能不我甲傳云甲狎也徐邈音胡甲反匡謬
正俗曰甲雖訓狎自有本音不當便讀作狎其說非
也漢儒訓詁音義相無毛傳如汝墳惄如調飢調朝
也小星維參與昴(集韻作)昴留也騶虞彼茁者葭茁出
也谷風亦以御冬御禦也葛屨摻摻女手摻摻猶纖
纖(說文作攕攕)宛丘子之湯兮湯蕩也東山烝在桑野烝
寘也破斧四國是皇皇匡也(齊詩作匡)常棣烝也無戎烝
填也蓼蕭為龍為光龍寵也(左傳作寵)六月如輊如軒輊
摯也正月裦姒烕之烕滅也(左傳作滅)小旻是用不集集
就也(韓詩作就)小弁譬彼壞木壞瘣也(說文作瘣)鴛鴦摧之秣
之摧莝也文王陳錫哉周哉載也(左傳國語作載)大明俔天
之妺俔磬也(韓詩作磬)棫樸追琢其章追彫也文王有聲
遹求厥寧遹述也(孫炎爾疋注云遹古述字)王后維翰翰幹也(同音)
(寒)卷阿似先公酋矣似嗣也蕩侯作侯祝作詛也崧
高往近王舅近記也蒸民古訓是式古故也我儀圖
之儀宜也江漢矢其文德矢施也(禮記作弛與施同)閔予小
子繼序思不㤀序緒也良耜畟畟良耜畟畟猶測測
烈祖鬷假無言鬷總也長發率履不越履禮也(韓詩作禮)
如此類不可悉舉皆音義相兼者芄蘭詩甲字韓詩
本作狎尚書多方甲于内亂鄭王皆以甲為狎古文
省少以甲為狎遂有狎音非假借也經傳中惟徐氏
釋音獨得古人之義小顔輒斥以為非何也
弼風日月云報我不述傳云述循也箋云不循禮也釋
文云述本亦作術文選注引韓詩曰報我不術薛君
曰術法也棟案術古文述薛夫子訓為法非也士喪
禮云筮人許諾不述命注云述循也既受命而申言
之曰述古文述皆作術(祭義術省鄭氏云術當為述聲之誤也)
鄭風清人詩云河上乎逍遥釋文曰逍遥本又作消摇
說文新附曰逍遥猶翺翔也徐公文曰詩只用消摇
字此二字字林所加棟案後漢崔駰撰張平子碑已
用逍遙字不始于吕忱也但經典中祗合用消搖耳
(近有傖父作字書名正字通謂莊子消搖游篆文已从辵其妄如此)
羔裘(字亦作求)云舍命不渝箋云舍猶處也王肅云舍受也
棟案舍猶釋也管子小問曰語曰澤命不渝信也徐
廣史記注云古釋字作澤周頌載芟曰其耕澤澤爾
雅作郝郝今亦讀為釋康成周禮注曰舍即釋也又
士冠禮注云古文釋作舍是澤命即舍命也蓋古有
是語詩引之以美君子之信(列子云其人舍然大喜曉之者亦舍然大喜舍)
(皆讀為釋)
子之昌兮俟我乎堂兮箋云堂當為棖棟案古文論語
有申棖史記作申堂漢王政碑云有羔羊之絜無申
棠之欲(堂與棠同見魯峻碑)是堂本與棖通故讀為棖非鄭之
改字也
子衿傳云青衿青領也正義曰釋器云衣皆謂之襟李
廵曰衣皆衣領之襟孫炎曰襟交領也衿與襟音義
同棟案張有復古編云衿衣系也从糸今古作䋮别
作衿非又云䘳衽也从衣金别作襟非䘳與襟通與
衿異正義混衿襟為一非也王伯厚云漢石經作子
䘳得之
縞衣綦巾聊樂我員釋文曰員本亦作云商頌箋曰員
古文作云言古文以員為云也韓詩作魂案魂亦與
云通中山經曰其光熊熊其氣魂魂魂魂猶云云也
吕覽圜道篇曰雲氣西行云云然(云亦文雲)古字薛夫子訓
魂為神失之(春秋正義引孝經說云魄白也魂云也是魂與云通云動也易繫辭云動静云)
(為)
敝笱在梁其魚魴鰥箋云鰥魚子也(古魂反)正義曰鰥魚
子釋魚文(今爾作鯤)疋李廵曰凡魚之子總名鯤也鯤鰥
字異蓋古字通用或鄭本作鯤棟案說文鰥从魚
省聲本昆弟字(古魂切)周人謂兄曰(爾疋作晜)从弟為
从魚為鰥與鯤同物同音非通用字也汗簡云古
論語昆作又云石經鰥作&KR5366;
齊子發夕傳云發夕自夕發至旦小宛詩云明發不寐
薛夫子王叔師皆訓發為旦故焦氏易林云襄送季
女至於蕩道齊子旦夕留連久處旦夕猶發夕也說
文云禮昏鼔四通為大鼔夜半三通為戒晨旦明五
通為發明發明猶旦明也(下經云齊子愷悌爾雅云愷悌發也郭璞云發發行)
(也)
河水清且漣猗釋文云漣力瀍反案說文漣即瀾或字
也音洛干切爾雅釋水正作瀾(漸漸之石箋云與衆豕涉入水之波漣漣)
(即瀾字故一本作瀾陸氏音連亦誤)
胡取禾三百億兮傳云萬萬曰億箋云十萬曰億賈逵
唐固注國語皆以萬萬為億棟案徐岳數術記遺曰
黃帝為法數有十等及其用也乃有三焉十等者億
兆京垓秭壤溝澗正載三等者謂上中下也其下數
者十十變之若言十萬曰億十億曰兆十兆曰京也
中數者萬萬變之若言萬萬曰億萬億曰兆萬兆
曰京也上數者數窮則變若言萬萬曰億億億曰兆
兆兆曰京也甄鸞曰毛注曰萬萬曰億此即中數也
鄭注云十萬曰億此即下數也鄭注以數為多故合
而言之上數宏廓世不可用(韋昭楚語注云十萬日億古數也今人乃以萬)
(萬為億是中數之說始于秦漢也)
三歲貫女魯詩貫作宦外傳國語云入宦於吳韋昭曰
宦為臣隷也(嘯堂集古錄有臣敷印其字作臣敷)貫當讀為宦徐邈音
官此宦字之誤傳云貫事也蓋本爾疋而與宦義亦
通婁夀以為宦即貫字恐未然也
素衣朱襮傳云襮領也諸侯繡黼丹朱中衣箋云繡當
為綃綃黼丹朱中衣中衣以綃黼為領丹朱為純棟
案鄭氏此說蓋从魯詩(見士昏禮注)焦贛曰素衣朱襮衣
素表朱也
見此粲者傳云三女為粲案說文云三女為美也从
女省聲字林从女不省廣韻引此傳亦作㛑(周伯)
(琦六書正譌云許云見此者俗用粲非)
有杕之杜云噬肻適我傳云噬逮也韓詩噬作逝云及
也案爾疋釋言云遾逮也與毛傳合从辵不从口方
言云噬逮也北燕曰噬逮通語也
載獫歇驕箋云載始也始田犬者謂達其搏噬始成之
也朱子謂以車載犬休其足力恐非重人賤畜之義
張衡西京賦云屬車之簉載獫獢寧得謂以副車
載犬耶蓋文似相連而意不屬耳
小戎箋云此羣臣之兵車故曰小戎案齊語及管子云
十執為里故五十人為小戎里有司帥之韋昭曰此
有司之所乘故曰小戎古者戎車一乘步卒七十二
人今齊五十人棟謂韋氏所據乃司馬灋文六月詩
所謂元戎也七十二人為大戎五十人為小戎其周
之制與
無衣云與子同澤傳云澤潤澤也箋云襗䙝衣近汚垢
案說文襗絝也絝為脛衣非䙝衣也釋名曰汗衣近
身受汗垢之衣也詩謂之澤作之用六尺裁足覆胷背汗
衣滋液故謂之澤毛說是也釋文不云鄭異字正義
謂易傳為襗非也
宛丘詩云子之湯兮傳云湯蕩也陸氏曰舊音他浪反
棟案湯本古蕩字王逸引此詩正作蕩猶蕩蕩無思
慮兒也古文論語云君子坦蕩蕩鄭康成注云魯論
作坦湯是古皆以湯為蕩(古又以蕩為湯地理志河内蕩隂縣小顔音湯)或
音他郎反者非
穀旦于差王肅音嗟韓詩作嗟古嗟字或省文作差然
此詩差字仍當从鄭音初佳反
可以棲遲嚴發碑云西遲衡門說文云西鳥在巢上象
形日在西方而鳥棲故因以為東西之西或作棲从
木妻是西為古文棲也
防有鵲巢卬有旨苕後漢志注博物記云卬地在陳國
陳縣北防亭在焉詩云卬有旨苕防有鵲巢
胡為乎株林毛氏傳云株林夏氏邑劉昭曰陳有株邑
蓋朱襄之地
有蒲與荷正義曰如爾雅則夫渠之莖曰茄(見釋草)此
言荷者意欲取莖為喻亦以荷為大名故言荷耳樊
光注爾雅引詩有蒲與茄然則詩本有作茄者案揚
雄反離騷曰衿芰茄之綠衣兮被夫容之朱裳師古
曰茄亦荷字見張揖古今字譜
檜王符潛夫論云會在河伊之間其君驕貪嗇儉滅爵
損禄羣臣卑讓上下不臨詩人憂之故作羔裘閔其
痛悼也匪風冀君先教也會仲不悟重氏伐之上下
不能相使禁罰不行遂以見亡余案節信此言蓋本
周書史記此高莘時有鄶之君非外傳檜仲也是以
汲郡古文云帝高辛十六年帝使重帥師滅有鄶左
史戎夫所云重氏伐之鄶君以亡是也世本云陸終
娶鬼方氏妺曰女嬇生子六人四曰求言是為鄶人
鄶人者鄭是(宋衷曰求言名妘姓所出鄶國)也也陸終在高辛之後或
因有鄶之墟而封之後為鄭武公所滅耳王符之說
失之
素冠詩云棘人欒欒兮傳云棘急也棟案棘古瘠字義
雲章作義雲切韻又作脨(見簡)汗字相似因誤為棘
吕覽任地曰肥者欲棘高誘曰棘羸瘠也詩云棘人
之欒欒
東山詩云零雨其濛(王逸引作蒙云盛兒)說文引作霝从雨&KR2958;象
鮥形石鼓庚文云霝雨奔流又鐘鼎文皆以霝為令
周公東征四國是皇傳云皇匡也董氏曰齊詩作匡賈
公彥引以為据則是皇讀為匡爾疋皇匡皆訓為正
白虎通云言東征述職周公黜陟而天下皆正也(法言又作王)
伐木許許傳云許許柹兒說文引作所所云伐木聲也
从斤戶聲(許所古字通)尋詩意毛說為長朱子詩傳引淮
南子云舉大木者呼邪許案邪許者舉木之聲非伐木
也(漢書疏廣傳數問其家金餘尚有幾所師古曰幾所猶言幾許也禮說曰所者削柹猶斯者析薪故斯)
(所皆从斤說文依毛傳而云所所伐木聲遠聞其聲近見其貌傳言貌者以伐木之柹與縮酒之茅)
天保云俾爾單厚傳云單信也或曰單厚也箋云單盡也棟案
王符潛夫論引此詩本作亶故傳訓為信鄭本作單
故為盡亶與單古今字(周頌云於緝熙單厥心單國語引作亶)
采薇云歲亦陽止又杕杜云日月陽止案董仲舒雨雹
對云十月隂雖用事而隂不孤立此月純隂疑于無
陽故謂之陽月詩人所謂日月陽止者也鄭采薇箋
用董說
由儀萬物之生各得其宜也宜束晢補亡詩引作儀李
善注云毛萇詩傳儀宜也倉頡篇曰宜得所也此與
角弓如食宜饇文王宜鑒于殷皆當从韓詩禮記作
儀訓為宜尚書盤庚曰若顛木之有由蘖說文由作
云古文作由木生條也是由訓為生故序稱萬物
之生徐鍇云由本古文後人通用為因由等字
為龍為光傳云龍寵也案龍讀為寵昭十二年傳云公
賦蓼蕭叔孫昭子曰宴語之不懷寵光之不宣令德
之不知同福之不受焦氏易林曰蓼蕭露瀼君子寵
光鳴鸞噰噰福禄来同是書傳皆讀龍為寵王肅周
易師之九二象曰在師中吉承天龍也訓為寵今易
作寵知龍為古文寵故傳云龍寵也商頌長發曰何
天之龍箋云龍當作寵寵榮名之謂
天保云吉蠲為饎釋文云蠲舊音圭案吕覽曰臨飲食
必蠲絜高誘曰蠲讀為圭蓋三家詩本作吉圭惟饎
故高讀从之(孟子曰卿以下必有圭田趙岐曰圭潔也)
六月云如輊如軒傳云輊摯也攷工云大車之轅摯其
登又難注云摯輖也輈人云軒摯之任淮南人間云
道者置之前而不錯之後而不軒高誘曰音
志从車不从手(既夕禮云志矢一乘軒輖中鄭氏云輖墊也是又作墊)
搏獸于敖水經注引云薄狩于敖東京賦同徐堅初學
記引作搏狩棟案狩本古獸字故鄭箋云田獵搏獸
也何休公羊注云狩猶獸也淮南覽冥云狡蟲死高
誘曰蟲狩也漢石門頌云虫狩婁夀曰義作斃
獸若經文作搏獸鄭氏之箋不已贅乎(唐石經仍作搏獸)
既伯既禱說文引云既禡既禂云禱牲馬祭也周禮大司
馬云有司表貉先鄭云貉讀為禡禡謂師祭也又甸
祝表貉杜子春讀貉為百爾所思之百書亦或為禡
後鄭肆師注云貉讀為十百之百蓋貉讀為禡又讀
為百百即伯也字異而音義皆同甸祝又云禂牲禂
馬杜子春云禂禱也詩云既伯既禱後鄭云禂如伏
誅之誅今侏大字棟案尚書無逸曰譸張為幻馬融
本作輈爾疋及詩又作侜(毛傳云侜侜張也)揚雄國三老箴
曰負乘覆餗姦寇侏張李善曰輈與侏古字通然則
禂侜譸侏四字皆同音也
吉日庚午翼奉曰南方惡行廉貞寅午主之西方喜行
寬大己酉主之二陽並行是㠯王者吉午酉也詩曰
吉日庚午棟案穆天子傳云天子命吉日戊午又云
吉日辛酉天子升于昆侖之丘此王者吉午酉之證
也穆天子書出于晉代而奉說與之合當亦傳之先
達者
鶴鳴于九臯韓詩章句曰九臯九折之澤楚辭章句澤
曲曰臯王充亦言鶴鳴九折之澤孫叔敖碑云收九
之利婁夀曰本澤字云水省非也即臯字馬文
淵所謂四下羊也(案文當云四下音工刀反从四丰聲漢時已誤為羊故馬文)
(淵辨之)
正月云赫赫宗周裦姒烕之傳云烕滅也案靈臺碑云
興烕繼絶騶氏竟銘云&KR2600;虜殄烕詛楚文伐烕我百
姓皆以烕為滅
十月之交云蕃維司徒古今人表蕃作皮案魯國有蕃
縣應劭曰蕃音皮是蕃有皮音故亦作皮也儀禮既
夕云設披鄭注云今文披皆為藩案披从手皮聲(見說)
(文)藩與蕃同故以披為蕃聲之誤也鄉射禮云君國
中射則皮樹中注云今文皮樹為繁䜿是古皮繁同
音故韓詩作繁白裒魯國記云陳逸子游為魯相蕃
子也國人為諱改曰皮白裒晉人未識古音故有是
說(古蕃繁皆音婆春秋傳有薳罷音皮公羊作頗是皮亦有婆音)
家伯維宰案古今人表有大宰冡伯是家伯作冡伯故
鄭箋以冡宰釋之
豔妻煽方處(說文作傓)煽傳云豔妻裦姒美色曰豔案魯詩
十月之交云此日而食于何不臧又曰閻妻扇方處
言厲王無道内寵熾盛政化失理故致災異日為之
食為不善也中候擿雒戒曰剡者配姬以放賢山崩
水潰納小人家伯㒺主異載震孔穎達云剡豔古今
字以剡對姬為其姓以此知非裦姒也鄭从魯詩為
厲王時事是也(下經云皇父孔聖作都于向汲郡古文幽王元年王錫大師尹氏皇父命)
(六年皇父作都于向鄭氏詩序箋云作詁訓傳時移其篇第毛公秦人必有所據未可盡非)
抑此皇父箋云抑之言噫噫是皇父疾而呼之徐邈音
噫韓詩云抑意也案意即噫也周頌噫嘻成王定
本作意淮南繆稱曰意而不戴高誘曰意恚聲抑本
與意通蔡邕石經論語云意與之與古文意作抑(大雅)
(有抑篇外傳作懿韋昭云懿讀曰抑)
雨無正云若此無罪淪胥以鋪韓詩云熏胥以痡熏帥
也胥相也痡病也言此無罪之人而使有罪者相帥
而病之是其大甚(後漢書注)漢書叙傳云烏乎史遷薰胥㠯
刑晉灼曰齊韓魯詩作薰薰帥也从人得罪相坐之
刑也顔籀曰韓詩淪作薰薰者謂相薰蒸棟謂薰閽也
春秋傳云㠯韓起為閽薰與閽通易艮之九三曰厲
薰心荀爽本薰作勲虞翻本又作閽胡廣漢官解詁
曰光禄勲勲猶閽也易曰為閽寺是薰與閽通之證
胥胥靡也漢書楚元王交傳曰申公白生諫不聽胥
靡之應劭引此詩云淪胥以鋪胥靡刑名也吕氏春秋
曰傅說殷之胥靡高誘曰胥靡刑罪之名詩言王赦
有罪之辜而反坐無罪者以薰胥之刑也三家詩得
之毛公誤也(荀爽本云厲動心注云互體有震震為動古動勲字每相亂樂記讙以立動注)
(云動或為勲淳于長夏承碑云策薰著于王室劉向說苑曰大王有聖人之恩故事勲育)
小旻云謀夫孔多是用不集發言盈庭誰敢執其咎傳
云集就也韓詩作就(見傳)外尚書顧命曰克達殷集大
命蔡邕石經達作通集作就是集讀為就與咎恊韻
也
如匪行邁謀是用不得於道案左傳襄八年子駟引此
詩杜元凱注云匪彼也行邁謀謀於路人不得於道
衆無適從顧炎武云案詩云謀夫孔多是用不集發
言盈庭誰敢執其咎則杜解為長棟案此必三家詩
有作彼者故杜據彼為說雨無正云如彼行邁其意
略同顧又云古有以匪字作彼者襄廿七年引詩彼
交匪敖作匪交匪敖案漢書引桑扈詩亦作匪又荀
子勸學云詩云匪交匪紓天子所予今采菽詩上匪
字作彼或古匪彼通用如顧說也
九經古義卷五
