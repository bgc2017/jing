春秋識小錄卷四
上元程廷祚撰
春秋地名辨異上
一地二名
鄭祝融之虚
隱元年見經
昭十七年鄭祝融之虚也
蔑姑蔑
隱元年公及邾儀父盟于蔑(魯地杜曰蔑姑蔑也)
定十二年國人追之敗諸姑蔑
鄢鄢陵
隱元年鄭伯克段于鄢(鄭地杜曰潁川鄢陵縣)
成十六年晉楚戰于鄢陵(襄十三年楚子疾告大夫曰不榖不德而亡師于鄢)
廪延酸棗
隱元年叔段又收貳以為已邑至于廪延
襄三十年游吉奔晉駟帶追之盟于酸棗(志云開封府延津縣)
(北十五里有酸棗城本鄭廪延邑)
唐棠
隱二年公及戎盟于唐(魯地杜曰高平方與縣北有武唐亭下同)
隱五年公矢魚于棠(國語管子勸齊桓公反魯侵地堂潛堂盖即此棠也)
齊蒲姑
隱三年見經
昭二十年蒲姑氏因之(昭九年疏曰蒲姑齊也)
陳大皥之虚
隱四年見經
昭十七年陳大皥之虚也
長葛繻葛
隱五年宋人伐鄭圍長葛
桓五年鄭與王師戰于繻葛(顧景范云即長葛也)
乖犬邱
隱八年宋公衛侯遇于乖(衛地)
傳作犬丘(杜曰犬丘垂也)
薛舒州
隱十一年見經
哀十四年齊陳恒執其君于舒州(薛地在春秋之季亦曰舒州郡國志)
(六國時曰徐州顧亭林曰徐音舒是也)
時來郲
隱十一年公會鄭伯于時來(鄭地杜曰時來郲也)
傳作郲
許舊許
隱十一年見經
襄十一年諸侯伐鄭晉荀罃東侵舊許(杜曰許之舊國鄭新邑)
樊陽樊
隱十一年王與鄭人蘇忿生之田樊(杜曰一名陽樊)
僖二十五年王與晉侯陽樊(國語一作陽)
隰郕隰城
隱十一年王與鄭人蘇忿生之田隰郕
僖二十五年取太叔于温殺之于隰城
盟河陽
隱十一年王與鄭人蘇忿生之田盟(盟音孟)
僖二十八年天王狩于河陽(志云孟縣西南二十里有河陽城即此按服虔)
(賈逵皆以河陽為温邑酈道元辨其非一云向邑)
陘庭熒庭
桓二年哀侯侵陘庭之田(晉地)
襄二十三年齊侯伐晉張武軍于熒庭(顧景范云即陘庭也)
州淳于
桓五年州公如曹(州國名)
傳作淳于公(杜曰淳于州國所都)
梁少梁
桓九年梁伯與虢仲同伐曲沃(梁國名後為秦邑杜曰在馮翊夏陽縣下)
(同)
文十年晉伐秦取少梁
荀郇瑕
桓九年荀侯與虢仲同伐曲沃(荀國名亦作郇僖二十四年畢原鄷郇後)
(為晉地)
成六年晉人謀去故絳諸大夫皆欲居郇瑕氏之地
(服虔云郇國在解縣東郇瑕氏之墟也)
榖邱句瀆之邱
桓十二年公會宋公燕人盟于榖邱(宋地)
傳作句瀆之丘(杜云即榖丘也)
盧戎廬
桓十三年羅與盧戎兩軍之
文十六年自廬以往(地理志南郡有中廬縣郡國志注古盧戎地也)
郳小邾
莊五年郳犂來來朝(郳附庸國名)
僖七年小邾子來朝(其後或仍稱郳襄六年齊侯滅萊遷萊于郳)
榖小榖
莊七年夫人姜氏會齊侯于榖(齊地其後屢見經傳杜曰濟北榖城縣下)
(同)
莊三十二年城小榖(按范寗以小榖為魯地今仍從杜說)
乾時耏
莊九年及齊師戰于乾時(齊地)
襄三年齊侯與晉士匄盟于耏外哀十四年及耏(水經)
(瓠河東為時水注即耏水也)
荆楚
莊十年荆敗蔡師于莘(按商頌已曰荆楚楚之稱荆久矣)
僖元年楚人伐鄭
濟魯濟
莊十八年公追戎于濟西
莊三十年公及齊侯遇于魯濟(杜曰濟水歴齊魯界在魯界為魯濟也)
蘇温
莊十九年周五大夫作亂因蘇氏(蘇國名孔穎達曰都于温)
僖十年狄滅温蘇子無信也(後為晉地)
二屈屈
莊二十八年蒲與二屈君之疆也(二屈晉地杜曰二當為北)
又云夷吾居屈
霍霍人
閔元年晉滅霍(國名後為晉邑)
襄十年晉滅偪陽使周内史選其族嗣納諸霍人
滎澤滎
閔二年及狄人戰于滎澤
成十六年衛懿公唯不去其旗是以敗于滎
檉犖
僖元年公會齊宋鄭曹及邾人于檉(宋地)
傳作犖(杜曰即檉也)
方城城
僖四年楚國方城以為城
昭十三年君陳蔡城外屬焉(杜曰城方城也)
漢夏
僖四年楚國漢水以為池
昭十三年王㳂夏將欲入鄢(杜曰夏漢别名)
新城新密
僖六年諸侯伐鄭圍新城(杜曰新城鄭新密)
傳作新密
泉皋前城
僖十一年揚拒泉皋伊洛之戎同伐京師(泉皋戎邑)
昭二十二年子朝之亂司徒醜以王師敗績于前城
(服虔云前讀為泉即泉戎之地也)
伊洛之戎雒戎
僖十一年見前
文八年公子遂會雒戎盟于暴
鄫鄫衍
僖十四年季姬及鄫子遇于防(鄫小國名後莒滅為邑昭四年魯乘莒亂)
(取鄫)
哀七年公會吳于鄫傳一作鄫衍(杜曰鄫衍即鄫也)
韓韓原
僖十五年晉侯及秦伯戰于韓(晉地)
傳作韓原
英氏蓼
僖十七年齊人徐人伐英氏
文五年楚子燮滅蓼(通考云英即蓼也按史記禹封臯陶之後于英六而傳以六與)
(蓼為臯陶之後則英之即蓼可知矣)
陸渾之戎隂戎
僖二十二年秦晉遷陸渾之戎于伊川
昭九年晉人帥隂戎伐潁(杜曰隂戎陸渾之戎)
夷城父
僖二十三年楚人伐陳取焦夷(陳二邑)
昭九年楚遷許于夷實城父(杜曰此時改城父為夷故傳實之)
臼衰臼
僖二十四年取臼衰(晉邑杜曰河東解縣東南有臼城)
僖三十三年有臼季
蔣期思
僖二十四年凡蔣邢茅(蔣國名後為楚邑)
文十年期思公復遂(水經淮水又東過期思縣北注縣故蔣國也)
商密三戶
僖二十五年楚鬭克屈禦寇以申息之師戍商密
哀四年以畀楚師于三戸(水經注丹水縣西南有密陽鄉古商密之地春秋之三戶)
(矣)
析白羽
僖二十五年秦晉伐鄀過析
昭十八年楚遷許于析實白羽(杜曰時白羽改為析)
翟泉澤邑
僖二十九年會王人諸侯之大夫盟于翟泉昭二十
三年天王居于翟泉(周地)
昭二十三年王師在澤邑(史記敬王居澤賈逵曰澤邑名即狄泉也)
清原清
僖三十一年晉蒐于清原成十八年晉大夫逆周子
于清原(晉地)
宣十三年赤狄伐晉及清(杜曰清一名清原)
原圃圃田
僖三十三年鄭有原圃
定四年圃田之北竟(爾雅十藪鄭有圃田郡縣志圃田澤一名原圃)
董董澤
文六年晉蒐于董(晉地)
宣十二年厨武子曰董澤之蒲可勝既乎(郡國志河東聞喜縣有董)
(池陂古董澤注引改蒐于董)
郫郫邵
文六年晉賈季召公子樂于陳趙孟使殺諸郫(晉地)
襄二十三年齊侯伐晉戍郫邵(郡國志河東長垣縣有邵亭亦曰郫邵)
鄋瞞長狄
文十一年鄋瞞侵齊(鄋瞞狄國名)
又云獲長狄僑如
黃父黑壤
文十七年晉侯蒐于黃父(晉地杜曰一名黑壤)
宣七年公會晉侯宋公衛侯鄭伯曹伯于黑壤(傳與黃父)
(互稱)
萊郲
宣七年魯會齊伐萊(國名後齊滅為邑)
襄十四年衛侯出奔齊齊人以郲寄衛侯
沈寢
宣十二年沈尹將中軍(杜曰沈或作寢)
哀十八年有寢尹
留吁純留
宣十六年晉人滅赤狄甲氏及留吁
襄十八年晉人執衛行人孫蒯于純留(水經注絳水東逕屯留縣)
(故城南故留吁國也又晉執孫蒯于此)
斷道卷楚
宣十七年諸侯同盟于斷道(晉地)
傳作卷楚(杜曰即斷道)
蠻氏戎蠻
成六年蠻氏與諸侯之大夫侵宋(蠻氏戎别種杜曰河南新城縣東南)
(有蠻城下同)
昭十六年楚子誘戎蠻子殺之
新田絳
成六年晉遷于新田
其後仍稱絳
葉許
成十五年楚公子申遷許于葉(楚地)
昭九年許自葉遷夷楚遷方城外人于許(杜曰前許遷于葉因)
(謂之許許即葉也)
狐駘駘上
襄四年臧紇侵邾敗于狐駘(邾地)
哀二十七年越使后庸來言邾田封于駘上
魚陵魚齒
襄十八年楚師伐鄭次于魚陵(鄭地杜曰魚陵魚齒山也)
又云涉于魚齒之下
祝柯督揚
襄十九年諸侯盟于祝柯(齊地)
傳作督揚(杜曰即祝柯也)
揚揚氏
襄二十九年霍揚韓魏(揚國名晉滅為邑)
昭二十八年魏獻子以僚安為揚氏大夫
陽唐
昭十二年齊高偃帥師納北燕伯于陽(杜曰陽即唐燕别邑)
傳作唐
鮮虞中山
昭十二年晉伐鮮虞(白狄别種)
定四年晉荀寅曰中山不服哀三年齊衛圍戚求援
于中山(杜曰中山鮮虞)
鄅啟陽
昭十八年邾人入鄅(小國名杜曰今琅邪開陽縣下同)
哀三年城啟陽
郥陽郥
昭十九年楚子在蔡郥陽封人之女奔之
昭二十三年楚太子建之母在郥
紀鄣紀
昭十九年莒子奔紀鄣
又云齊師入紀(釋例以為一地二名)
京京楚
昭二十二年子朝奔京(周地)
又云王師軍于京楚(杜曰子朝所在)
隂平隂
昭二十二年晉師軍于隂
昭二十三年晉師在平隂(志云平隂即隂也)
訾東訾
昭二十三年單子取訾(杜曰訾在河南鞏縣西南下同)
昭二十四年與之東訾二十五年尹文公涉于鞏焚
東訾
拔郯
定三年仲孫何忌及邾子盟于拔
傳作郯(杜曰郯即拔也)
房堂谿
昭十三年胡沈道房(房國名)
定五年吳王弟夫槩王奔楚為堂谿氏(堂谿即故房國漢置吳房)
(縣)
沙瑣
定七年齊侯衛侯盟于沙
傳作瑣(晉地道記曰元城縣南有瑣陽城即沙也)
五氏寒氏
定九年齊侯衛侯次于五氏(晉地)
定十年初衛侯伐邯鄲午于寒氏(杜曰寒氏即五氏也)
夾谷祝其
定十年公會齊侯于夾谷(齊地)
傳云公會齊侯于祝其實夾谷(杜曰夾谷即祝其也)
垂葭郥氏
定十三年齊侯衛侯次于垂葭(衛地)
傳云實郥(杜曰垂葭改名郥氏)
牽脾上梁之間
定十四年公會齊侯衛侯于牽
傳作脾上梁之間(杜曰即牽也)
渠蒢蘧挐
定十五年齊侯衛侯次于渠蒢(宋地)
傳作蘧挐(杜曰即渠蒢)
一地三名
制虎牢虢
隱元年武姜為叔段請制隱五年鄭二公子以制人
敗燕師于制北(杜曰制鄭邑一名虎牢)
莊二十一年王與鄭伯武公之略自虎牢以東襄二
年城虎牢
昭元年晉趙武會諸侯之大夫于虢(即東虢之故國也)
衛朝歌殷虛
隱二年見經(此文公以前之衛)
襄二十三年齊伐晉取朝歌(朝歌故衛都後為晉邑竹書紀年謂之舊衞)
定四年命以康誥而封于殷虚(杜曰殷虚朝歌也)
翼絳故絳
隱五年曲沃莊伯以鄭人邢人伐翼
莊二十六年士蒍城絳以深其宫(詩譜晉孝侯改絳為翼獻公復命為)
(絳又成十八年晉人弑厲公葬之于翼東門之外時以新田為絳故復稱故絳為翼也)
成六年晉人謀去故絳(杜曰著復命新田為絳故謂此故絳)
曲沃新城下國
隠五年見前(曲沃晉别封成師之邑)
僖四年太子奔新城(杜曰新城曲沃)
僖十年狐突適下國(杜曰下國曲沃新城)
北戎山戎無終
桓六年北戎伐齊
莊三十年齊人伐山戎
襄四年無終子嘉父使孟樂如晉(釋例以三名為一)
滑費滑侯氏
莊十六年滑伯與諸侯同盟于幽(杜曰國都費河南緱氏縣按滑滅後)
(互為周晉鄭邑)
成十三年殄滅我費滑襄十八年楚師伐鄭侵費滑
昭二十二年晉師軍于侯氏
亳城景亳尸氏
襄十一年諸侯同盟于亳城北(亳城鄭地于古為湯之都所謂偃師西亳)
(也)
昭四年商湯有景亳之命(杜曰或言亳即偃師)
昭二十六年劉人敗王城之師于尸氏(郡國志即偃師之尸鄉也)
闕塞闕外伊闕
昭二十六年晉師納王使女寬守闕塞(杜曰洛陽西南伊闕口也)
定六年鄭伐周闕外
定八年晉士鞅會成桓公侵鄭報伊闕也
犂犂丘隰
哀十年晉趙鞅伐齊取犂(杜曰犂一名隰)
哀二十三年晉荀瑶伐齊戰于犂丘(杜曰犂丘隰也)
哀二十七年陳成子曰隰之役(按此地後漢曰濕隂以縣在濕水之南也)
(顧景范謂左傳之隰漢書之漯或皆傳寫之譌當以濕為正)
一地四名
魯窮桑商奄少皥之虚
隱元年入春秋
昭二十九年世不失職遂濟窮桑(杜曰窮桑少皥之號郡國志注窮桑)
(地在魯北)
定四年因商奄之民命以伯禽(昭九年疏曰商奄魯也說文亦謂䣍國在)
(魯)
又云封于少皥之虚
宋商丘商大辰之虚
隱元年見經
襄九年陶唐氏之火正閼伯居商丘(杜曰商丘宋地又見昭元年)
昭八年自根牟至于商衛哀二十四年孝惠娶于商
(國語夫差閼溝于商魯之間)
昭十七年宋大辰之虚也
衛帝邱顓頊之虚昆吾之虚
僖三十一年見經(此成公以後之衛)
僖三十一年衛遷于帝丘
昭十七年衛顓頊之虚也故為帝丘
哀十七年登此昆吾之虚(釋例曰顓頊之虚昆吾氏因之故曰昆吾之虚)
一地七名
成周雒邑郟京師王城郟鄏王室
隱三年鄭人取成周之禾宣十六年成周宣榭火昭
二十六年天王入于成周三十二年晉及諸侯城
成周
桓二年武王克商遷九鼎于雒邑
桓七年王遷盟向之民于郟襄二十四年齊人城郟
桓九年紀季姜歸于京師
莊二十一年虢鄭以子頽之亂同伐王城昭二十二
年劉子單子以王猛入于王城(按班孟堅鄭康成皆以漢之河南為)
(王城雒陽為成周盖本公羊氏王城為西周成周為東周之誤詩地理考引吕氏云成周乃東都總)
(名河南成周之王城也雒陽成周之下都也此以成周王城為一地其說甚是余别有辨)
宣三年成王定鼎于郟鄏昭二十六年周建王嗣遷
于郟鄏(京相璠曰郟山名鄏地名也)
昭二十二年王室亂
晉大鹵大夏大原參虚夏虚晉陽
隱六年見傳
昭元年晉荀吳帥師敗狄于大鹵(杜曰大鹵大原晉陽縣)
昭元年后帝遷實沈于大夏唐人是因
又云臺駘能業其官以處大原
昭十五年唐叔受之以處參虚(杜曰參虛實沈之次晉之分野)
定四年命以唐誥而封于夏虚(杜曰夏虛大夏今太原晉陽也)
定十三年晉趙鞅入于晉陽以叛(按顧亭林謂唐叔之封及所謂大夏)
(者俱不在晉陽而在平陽以霍山以北自悼公後始開縣邑而前此不見于傳也其說最為有據)
補遺(一地二名)
陘陘隰
僖四年諸侯伐楚次于陘
文十六年先君蚡冒所以服陘隰也(釋例以陘隰為即召陵之陘亭)
沙鹿五鹿
僖十四年沙鹿崩
僖二十三年晉公子重耳過衛出于五鹿(杜曰元城縣東有五)
(鹿後漢志元城有沙鹿墟孔穎達謂元城郭東有五鹿之虚即沙鹿也)
春秋識小錄卷四
