李氏學樂録樂類
提要
(臣)等謹案李氏學樂録二卷
國朝李&KR3530;撰&KR3530;字恕谷蠡縣人&KR3530;嘗學五音七
聲十二律以器色相配之說於毛竒齡作宫
調圖七調全圖及十二律旋相為宫隔八相
生合圖器色七聲還相為宫隔八相生圖籥
色下生上生圖五音七聲十二律器色七字
為七調還相為宫隔八相生全圖六律正音
圖而皆為之論其論主於四上尺工六五字
除一領調字餘字自領調一聲遞髙又自領
調一聲遞低圓轉為用雖於黄鍾之宫所以
為律本者無所發明然亦可備一家之說是
書本&KR3530;所編以皆述其聞於竒齡者竒齡又
手定之故後人編入西河集中而題竒齡之
名於首然實非竒齡所自著趙汸春秋師說
未嘗題黄澤之名古之例也故今改題&KR3530;名
以不沒其真焉乾隆四十六年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
