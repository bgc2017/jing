經典釋文卷第五
毛詩音義上(起第一盡第六)
唐國子博士兼太子中允贈齊州刺史吳縣開國男陸德明撰
周南(周者代名其地在禹貢雍州之域岐山之陽於漢屬扶風美陽縣南者言周之德化自岐陽而先被南方故序云化)
(自北而南也漢廣序又云文王之道被於南國是也)關雎(七胥反依字且邊隹且音子餘反旁或作鳥)故訓
傳第一(舊本多作故今或作詁音古又音故傳音直戀反案詁故皆是古義所以兩行然前儒多作詁解而)
(章句有故言郭景純注爾雅則作釋詁樊孫等爾雅本皆爲釋故今宜隨本不煩改字)毛詩(詩是此書之名)
(毛者傳詩人姓旣有齊魯韓三家故題姓以別之或云小毛公加毛詩二字又云河間獻王所加故大題在下案馬融盧植)
(鄭玄注三禮並大題在下班固漢書陳壽三國志題亦然)國風(國者緫謂十五國風者諸侯之詩從關雎至騶虞二十)
(五篇謂之正風)鄭氏箋(本亦作牋同薦年反字林云箋表也識也案鄭六藝論云注詩宗毛爲主毛義)
(若隱略則更表明如有不同即下己意使可識別也然此題非毛公馬鄭王肅等題相傳云是雷次宗題承用旣久未敢)
(爲異又案周續之與雷次宗同受慧遠法師詩義而續之釋題巳如此又恐非雷之題也疑未敢明之)
關雎(舊解云三百一十一篇詩並是作者自爲名)后妃(芳非反爾雅云妃媲也對也左傳云嘉耦)
(曰妃禮記云天子之妃曰后)之德也(舊說云起此至用之邦國焉名關雎序謂之小序自風風也訖)
(末名爲大序沈重云案鄭詩譜意大序是子夏作小序是子夏毛公合作卜商意有不盡毛更足成之或云小序是)
(東海衛敬仲所作今謂此序止是關雎之序緫論詩之綱領無大小之異解見詩義序並是鄭注所以無箋云者以無所)
(疑亂故也)風之始也(此風謂十五國風風是諸侯政教也下云所以風天下論語云君子之德風並是此)
(義)所以風(如字徐福鳳反今不用)風風也(並如字徐上如字下福鳳反崔靈恩集注本下即作)
(諷字劉氏云動物曰風託音曰諷崔云用風感物則謂之諷沈云上風是國風即詩之六義也下風即是風伯鼓動之風)
(君上風教能鼔動萬物如風之偃草也今從沈說)風以動之(如字沈福鳳反云謂自下刺上感動之名變風)
(也今不用)故嗟(迹斜反咨嗟也)歎之(本亦作嘆傷贊反歎息也)蹈之(徒到反動足履地也)猶見
(賢遍反)角徵(陟里反)上下(時掌反)相應(應對之應下注同)治世(直吏反)之音(絶句)安
以樂(音洛絶句)其政和(一讀安字上屬以樂其政和爲一句下放此)以思(息吏反)正
得失(周云正齊人之得失也本又作政謂政教也兩通)莫近(如字沈音附近之近)厚人倫
(音后本或作序非)曰比(必履反)曰興(虚應反沈許甑反)曰頌(音訟)下以風(福鳳)
(反注風刺同)刺上(本又作㓨七賜反)而譎(古穴反詐也)故曰風(福鳳反又如字)之苛
(本亦作荷音同苛虐也)吟(疑今反動聲曰吟)風其上(福鳳反)告於(古毒反)麟(吕辛)
(反)趾(音止)騶(本亦作側留反)召公(本亦作邵同上照反後召南召公皆同)從岐(其宜反山)
(名也或音祇)被江(皮寄反)大王(音泰)淑女(常六反善也)哀(前儒並如字論語云哀而)
(不傷是也鄭氏改作衷竹隆反)窈(烏了反)窕(徒了反毛云窈窕幽閒也王肅云善心曰窈善容曰窕)
恕(音庶本又作念)好(呼報反)逑(音求)雎(七胥反)鳩(九尤反雎鳩王雎也鳥之有至別者)
之洲(音州水中可居者曰洲)興也(虛應反沈許甑反案興是譬喻之名意有不盡故題曰興他皆放此)
摯(本亦作鷙音至)有別(彼竭反下同)說(音悅)樂(音洛)和諧(戸皆反)則朝
(直遥反)廷(徒佞反)好(毛如字鄭呼報反兔罝詩放此)逑(音求毛云匹也本亦作仇音同鄭云怨耦)
(曰仇)幽閒(音閑下同)怨耦(五口反)能爲(于僞反)不嫉(音疾徐音自後皆同)妬
(丁路反以色曰妬)參(初金反)差(初宜反又初隹反)荇(衡猛反本亦作莕接余也沈有並反)左右
(王申毛如字鄭上音佐下音佑助也)接余(音餘本或作菨荼非)共荇菜(音恭本或作供下共荇菜)
(並同)之菹(阻魚反字又作葅)九嬪(鼻申反内官名)皆樂(音洛又音岳)寤(五路反覺)
(也)寐(莫利反寢也)覺也(音教)悠哉(音由思也)輾(本亦作展哲善反吕忱從車展鄭云)
(不周曰輾注本或作卧而不周者剰二字也)芼之(毛報反擇也)樂之(音洛又音岳或云協韻宜五教反)
關雎五章章四句故言三章其一章章四句二
章章八句(五章是鄭所分故言以下是毛公本意後放此)
葛覃(本亦作蕈徒南反覃延也)澣(本又作浣戸管反)濯(直角反)師傅(夫附反)
欲見(賢遍反)施于(毛以豉反移也鄭如字下同)萋萋(切奚反茂盛貌)延蔓(音萬)
浸浸(子鴆反)日長(丁丈反)灌木(古亂反叢木也)喈喈(音皆和聲之遠聞也)
摶黍(徒端反鳥名也)叢木(才公反俗作藂一本作最作外反)遠聞(音問又如字下同)之
稱(尺證反)莫莫(美博反成就貌)是艾(本亦作刈魚廢反韓詩云刈取也)是濩
(胡郭反煮也韓詩云濩瀹也音羊灼反)爲絺(恥知反葛之精者曰絺)爲綌(去逆反麤曰綌)無
斁(本又作音亦猒也)猒也(於豔反本亦作厭)玄紞(都覽反紞織五采如縚狀用縣瑱也)紘
(獲耕反纓之無緌者從下仰屬於冠)綖(音延冕上覆也)朝服(直遥反下同)庶士(謂庶人在官者本或)
(作庶人)各衣(於旣反)謂嫁曰歸(本亦無曰字此依公羊傳文)重言(直用反)薄
汙(音烏煩也)副(如字婦人首飾之上)褘(音煇王后六服一曰褘衣)接見(賢遍反下見於君子同)
煩撋(諸詮之音而專反何胤沈重皆而純反阮孝緒字略云煩撋猶捼莏也捼音奴禾反莏音素禾反)褖
衣(吐亂反六服之最下者)害澣(戸葛反曷何也下同)害否(方九反)絜淸(如字)
(沈音淨)卷耳(眷勉反苓耳也廣雅云枲耳也郭云亦曰胡枲江南呼常枲草木䟽云幽州人謂之爵耳)
險詖(彼寄反妄加人以罪也崔云險詖不正也)頃(音傾)筐(起狂反毛云頃筐畚屬韓詩云頃筐欹筐)
(也)苓耳(音零)畚(音本何休云草器也說文同)易盈(以豉反下同)憂思(息吏)
(反下憂思同)寘(之豉反置也)周行(戸康反行列位也下注同)謂朝(直遥反)崔(徂回)
(反)嵬(五回反毛公崔嵬土山之戴石也毛此注及下釋砠與爾雅同)虺(呼回反徐呼懷反說文作㾯)隤(徒回)
(反徐徒瓌反虺隤病也爾雅同孫炎云馬退不能升之病也說文作頽)使臣(色吏反下同)離其
(力智反)我姑(如字姑且也說文作夃音同云秦以市買多得爲夃)罍(盧回反酒罇也韓詩云夭子以玉飾諸侯)
(大夫皆以黃金飾士以梓禮記云夏曰山罍其形似壺容一斛刻而畫之爲雲雷之形)以勞(力到反)不復
(扶富反)岡(古康反山脊也字又作兕徐履反爾雅云似牛)觵(古橫反罰爵也以角爲之字又作)
(觥韓詩云容五升禮圖云容七升)爲意(于僞反)殷勤(並如字俗本下並加心非也)爲樂(音洛)
矣(本亦作砠同七餘反毛云石山之戴上也)瘏矣(音塗病也本又作屠非)痡矣(音敷又普烏反病也)
(本又作鋪同)吁矣(香于反憂也)痡病也(一本作痡亦病也者非)樛木
(居虯反木下句曰樛字林九稠反馬融韓詩本並作朻音同字林巳周反說文以朻爲木高)逮下(徒戴反又徒帝)
(反)之心焉(崔集注本此序有鄭注檢衆本並無)藟(本亦作櫐力軌反似葛之草也草木䟽云一名巨苽)
(似燕薁亦連蔓葉似艾白色其子赤可食)纍之(力追反纏繞也本又作虆)上附(時掌反)樂只
(之氏反猶是也)綏之(音雖安也)樂樂(上音岳下音洛)之(本又作縈烏營反旋也說文作)
螽斯(音終斯爾雅作蜤音同螽斯蚣蝑也)諱惡(烏路反)詵詵(所巾反衆多也說文作&KR2226;)
(音同)蚣(粟容反字林作蜙先凶反郭璞先工反許愼思弓反)蝑(粟居反許愼吕忱並先吕反郭璞才與反案一名斯)
(螽七月詩云斯螽動股是也揚雄許愼皆云舂黍草木䟽云幽州謂之舂箕蝗類也長而青長股股鳴者也郭璞注)
(方言云江東呼爲虴蜢音竹白反蜢音猛)情慾(音欲諸詮之音諭)不耳(本或作不然)振振
(音眞仁厚也)宜女(音汝)薨薨(呼弘反衆多也)揖揖(子入側立二反會聚也)蟄蟄
(尺十反徐又直立反和集也)桃夭(於驕反桃木名夭天少壯也說文作枖云木少盛貌)鱞(本亦)
(作鰥古頑反老無妻曰鰥)少壯(詩照反)俱當(丁浪反)有蕡(浮雲反實貌)蓁蓁(側巾反至)
(盛也)盡以(津忍反或如字他皆放此)菟罝(菟又作兔他故反罝音子斜反莬罟也說文子余反)好
德(呼報反)椓之(陟角反)丁丁(陟耕反椓杙聲)菟罟(音古罔也)杙(本又作弋羊職反郭)
(羊北反爾雅云樴謂之杙李巡云橛也樴音特橛音其月反)赳赳(居&KR0627;反武貌爾雅云勇也)干城(如字爾雅云干)
(扞也孫炎注云干楯所以自蔽扞也鄭云干也城也皆以禦難也舊戸旦反沈音幹)扞也(戸旦反)以禦(魚吕反)
難也(乃旦反下同)任爲(音壬)將(子匠反)帥(色類反沈所愧反)可任(而鴆反後不音者放)
(此)國守(手又反)折(之設反)衝(昌容反)施于(如字)中逵(求龜反九達道也杜預注)
(春秋云塗方九軌)施于中林(如字沈以豉反)制斷(丁亂反)芣苢(音浮)
(苢本亦作苡音以芣苡馬舄也又名車前韓詩云直曰車前瞿曰芣苡郭璞云江東呼爲蝦蟇衣草木䟽云幽州人謂之牛舌)
(又名當道其子治婦人生難本草云一名牛遺一名勝舄山海經及周書王會皆云芣苡木也實似李食之宜子出於西戎衛氏傳)
(及許愼並同此王肅亦同王基巳有駮難也)馬舄(音昔)掇(都奪反拾也一音知劣反)拾(音十)捋
(力活反)袺(音結執衽也)執衽(入錦反又而鴆反衣際也)擷(戸結反扱衽也一本作襭同)扱衽
(初洽反)漢廣(漢水名也尚書云嶓冢導漾水東流爲漢)被于(皮義反)紂時(直久)
(反殷王也)徧於(邊見反)喬木(本亦作橋渠驕反徐又紀橋反木枝上竦也)休息(並如字古本皆爾本)
(或作休思此以意改耳)上竦(粟勇反)流水(本或作漢水)泳(音詠潛行爲泳)泭(芳于反本亦作)
(&KR1397;又作桴或作柎並同沈旋音附方言云泭謂之[竺-二+稗][竺-二+稗]謂之筏筏秦晉通語也孫炎注爾雅云方木置水爲柎栰也郭璞云水)
(中[竺-二+稗]筏也又云木曰[竺-二+稗]竹曰筏小筏曰泭[竺-二+稗]音皮佳反栰筏同音伐樊光爾雅本作柎)翹翹(祁遥反沈其堯反薪貌)
尤高絜者(一本無絜字)言秣(莫葛反養也說文云食馬榖也)以上(時掌反下文同)
禮餼(虛氣反牲腥曰餼)其蔞(力俱反馬云蔞蒿也郭云似艾音力侯反)汝墳
(符云反汝水名墳大防也常武傳云墳涯也)能閔其君子(密謹反傷念也一本有婦人二字)被
文(皮義反)條枚(妹迴反榦也)如(本又作惄乃歷反毛飢意鄭思也韓詩作愵音同)調(張留)
(反朝也又作輖音同)條肄(以自反餘也斬而復生者沈云徐音以世反非)復生(扶富反)於思(如字)
(又息嗣反)魴魚(符方反魚名)頳尾(勑貞反赤也說文作䞓又作赬並同)如燬(音毁齊人謂火曰燬)
(郭璞又音貨字書作&KR1754;音毀說文同一音火尾反或云楚人名火曰燥齊人曰燬吳人曰&KR1754;此方俗訛語也)瘦病(色救)
(反)之酷(苦毒反)辟此(一本作辭此)之處(昌慮反)爲疎(于僞反疎亦作䟽)
麟之止(吕辛反瑞獸也草木䟽云麕身牛尾馬足黃色員蹄一角角端有肉音中鍾吕行中規矩王者至仁則出)
(毛云信而應禮鄭云角端有肉示有武而不用也服虔注左傳云視明禮脩則麒麟至麕音俱倫反序本或直云麟止無之字止)
(本亦作趾兩通)之應(應對之應序注及下傳應禮同)振振(音眞信厚也)相應(音鷹當也)之定
(都佞反題也字書作顁音同)題也(徒兮反郭璞注爾雅顁也本作顚誤)示有武(一本示作象)
召南鵲巢第二(召亦地名也在岐山之陽扶風雍縣南有召亭案周召皆周之舊土文王受命後以)
(賜二公爲菜地二南之風皆文王未受命之詩也周南十一篇是先王之所以教聖人之深迹故繫之公旦召南十四篇是先王之教化)
(文王所行之淺迹故繫之君奭)鵲巢(七略反字林作䧿)積行(下孟反下注同)尸
鳩(本又作鳲音司爾雅云鳲鳩鴶鵴也郭璞云今布榖也江東呼穫榖草木䟽云一名擊榖案尸鳩有均一之德)
(飤其子旦從上而下暮從下而上平均如一揚雄云戴勝也)秸(古八反又音吉爾雅作鴶)鞠(音菊爾雅作鵴)
架之(音嫁俗本或作加功)御之(五嫁反本亦作訝又作迓同迎也王肅魚據反云侍也)百乘(繩乘反下)
(同)送御(五嫁反一本作迎)方有之也(一本無之字)將之(如字送也沈七羊反)衆
媵(音孕又繩證反國君夫人有左右媵)姪(待結反字林丈一反兄女曰姪謂吾姑者吾謂之姪)娣(徒帝反女)
(弟也)采蘩(音煩本亦作繁皤蒿也孫炎云白蒿)于沼(之紹反池也)于沚(音止渚也)
皤(薄波反白也)蒿(好羔反)谿(苦兮反杜預云澗也)于澗(古晏反山夾水曰澗)山夾
(古洽反一音古協反)被之(皮寄反注及下同首飾也)僮僮(音同竦敬也)蚤也(音早本多作早)
(下同)視濯(直角反)漑(古愛反)饎(昌志反酒食也)爨(七亂反)髲(皮寄反鄭音髮)
鬄(本亦作髢徒帝反劉昌宗吐歷反沈湯帝反鄭注少牢禮云古者或剔賤者刑人之髮以被婦人之紒因以名)
(焉春秋以爲吕姜髢是也紒音計)祁祁(巨私反舒遲也)無罷(音皮本或作疲)
草蟲(直忠反本或作虫非也虫音許鬼反草蟲常羊也草木䟽云一名負蠜大小長短如蝗而青也)喓
喓(於遥反聲也)趯趯(託歷反躍也)阜(音婦)螽(音終阜螽蠜也李巡云蝗子也草木)
(䟽云今人謂蝗子爲螽)躍(音藥)蠜(音煩)異種(章舅反)忡忡(敕中反猶衝衝)當
(丁浪反下同)覯(古豆反遇也)則降(戸江反下也)其蕨(居月反虌也草木䟽云周秦曰蕨齊)
(魯曰虌)鼈(卑滅反本又作鱉俗云其初生似鼈脚故名焉)惙惙(張劣反憂也)則說(音悅服也注同)
其薇(音微草也亦可食)相離(力智反)采蘋(符申反大萍也韓詩云沈者曰蘋浮)
(者曰藻)共祭(音恭本或作供注同)姆(莫豆反字林亡甫反云女師也鄭云姆者婦人五十無子出不復嫁)
(以婦道教人若今時乳母也)婉(怨遠反)娩(音晚)麻枲(絲似反)絲繭(古顯反本亦作蠒)
紝(女金反何如鴆反繒帛之屬)組(音祖綫也)紃(音旬絛也)酒漿(子詳反)菹醢(音海)
禮相(息亮反)而笄(吉兮反)之濱(音賓涯也)采藻(音早水菜也)行潦
(音老)大蓱(本又作萍薄經反一本作苹音平)涯也(本亦作厓五佳反)先嫁(蘇遍反)芼
(莫報反沈音毛)言澡(音早)之行(下孟反)絜清(如字又音淨)以盛(音成)維筐
(音匡方曰筐)及筥(居吕反員曰筥)湘之(息良反烹也)維錡(其綺反三足釜也玉篇宜綺反)
及釜(符甫反)亨也(本又作烹同普更反煮也)魚湆(去急反汁也)是鈃(本或作鉶)
(音形鄭云三足兩耳有蓋和羹之器)羹之(音庚劉昌宗音儀禮音衡)牖(音酉)下(如字協韻則音戶後皆放)
(此)也與(音餘)有齊(本亦作齋同側皆反敬也)季少(詩照反下同)迎者(宜敬反)俎
(側所反)其齍(音資本或作粢)甘棠(杜也草木䟽云今棠梨)召(時照反)名奭(音釋)
(召康公名也燕世家云與周同姓孔安國及鄭皆云爾皇甫謐云文王之庶子案左傳富辰言文之昭十六國無燕也未知士)
(安之言何所憑據)封燕(烏賢反國名在周禮幽州之域今涿郡薊縣是也)蔽(必袂反徐方四反又方計)
(反沈又音必)芾(非貴反徐方蓋反蔽芾小貌)勿翦(子踐反去也韓詩作剗初簡反)所茇
(蒲曷反徐又扶蓋反說文作云草舍也)去也(羌吕反)聽斷(丁亂反)人被(皮寄反)說
其(音悅)勿敗(必邁反又如字)所憩(本又作揭起例反徐許罽反息也)所說(本或作稅又作)
(脫同始銳反舍也)拔(蒲八反)行露厭(於葉反徐於十反又於立反沈又於占反)浥(本又)
(作挹同於及反又於脅反厭浥濕意也)衣莫(本又作暮同忙故反又亡博反小星詩同)禮與(音餘)大
多(音泰舊吐賀反)而強來(其丈反下強委同沈其常反)不度(待洛反)可否(方九反)
令會(力政反後不音者放此)昏昕(許斤反五禮用昕親迎用昏)穿我(本亦作䆤音川)謂
女(音汝下皆同)我獄(音玉)埆也(音角又戸角反盧植云相質觳爭訟者也崔云埆者埆正之義一云)
(獄名)以咮(本亦作噣郭張救反何都豆反鳥口也)䊷帛(側基反依字系旁才後人遂以才爲屯因作純)
(字)五兩(音諒)媒(音梅謀也)妁(時酌反又音酌廣雅云妁酌也)我墉(音容牆也)我訟(如字)
(徐取韻音才容反)
羔羊(小曰羔大曰羊)積行(下孟反)五它(本又作他同徒何反它數也本或作紽)數也(所具)
(反後不音者同)以英(沈音映又如字)委(於危反)蛇(本又作蛇同音移毛云委蛇行可從迹也鄭云委曲)
(自得之貌讀此句當云委蛇委蛇沈讀作委委蛇蛇韓詩作逶迤云公正貌)行可(下孟反崔如字)從迹
(足容反字亦作蹤迹又作跡)緎(徐音域又于域反縫也孫炎云緎縫之界域)緎縫也(爾雅云緎羔裘)
(之縫也音符用反一本作緎猶縫也則當音符龍反)之縫(符龍反注同注縫殺之字又音符用反)五緫
(子公反)殺之(所界反徐所例反)
殷其靁(殷音隱下同殷靁聲也靁亦作雷力回反)勸以義也(本或無以字下句始有)不
遑(本或作徨音黃暇也)謂使(所吏反)復去(符福反)閒暇(音閑)振振(音眞)
爲君(于僞反或如字)使(所吏反或如字)處(尺煮反)
摽有梅(婢小反徐符表反落也梅木名也韓詩作楳說文楳亦梅字)男女及時也
(本或作得以及時者從下而誤)被文(皮寄反)則隋(迨果反又徒火反)迨其(音待及也韓詩)
(云願也)鄕晚(本亦作嚮又作向同許亮反)差多(初賣反)頃筐(音傾)墍之(許器)
(反取也)以蕃(音煩)不禁(居鴆反一音金)
小星之行(下孟反注同)能盡(津忍反後放此)嘒彼(呼惠反微貌)五噣(張救反又)
(都豆反爾雅云噣謂之柳)四時更(音庚下同)見(賢遍反下同)列宿(音秀)寔命(時職)
(反是也韓詩作實云有也)維參(所林反星名也一名伐)與昴(音卯徐又音茅一名留二星皆西方)
(宿也)留也(如字又音柳下同)抱衾(起金反被也)與裯(直留反毛云襌被也鄭云牀帳)
(也徐云鄭音直俱反)帳(張仗反)
江有汜(音祀江水名毛云決復入爲汜鄭云汜小水也)美媵(音孕又繩證反古者諸侯娶夫人則同姓)
(二國媵之)有嫡(都狄反正夫人也下同)江沱(徒何反江水之別也篇内同)決(古穴反又音穴)復
入(扶富反)並流(白猛反又步頂反)有渚(諸吕反小洲也水枝成渚韓詩云一溢二否曰渚)渚
小洲也(本或無此注)水枝(如字何音其宜反又音祇)岷山(本又作㟭武巾反山名在蜀)道
江(徒報反本亦作導下篇注同)我過(音戈下文同)其嘯(蕭叫反沈蕭妙反)蹙口
(子六反本亦作蹴)解(革買反又閑買反)說(始拙反又音悅)
野有死麏(本亦作麕又作麇俱倫反爾雅云郊外曰野麏獸名也草木䟽云麏麞也靑州人謂之麏)
惡無(烏路反下同)被文(皮寄反)劫脅(上居業反下許業反)苞(逋茆反裹也)裹
也(音果)殺禮(所戒反徐所例反)絜淸(如字沈音淨)欲令(力呈反)誘之(音酉)
(導也)樸(蒲木反又音僕)樕(音速樸樕小樹也)純束(徒本反沈云鄭徒尊反)如屯(舊徒本反)
(沈徒尊反云屯聚也)脫脫(勅外反舒貌注同)無感(如字又胡坎反動也)我帨(始銳反沈始悅)
(反佩巾也)使尨(美邦反狗也)也吠(符廢反)付彼襛矣(如容反猶戎戎)
(也韓詩作莪茙音戎說文云衣厚貌)王姬(音基王姬武王女姬周姓也杜預云王姬以上爲尊)雖王姬(一本)
(作雖則王姬)車服(音居他皆放此釋名云古者曰車聲如居所以居人也今曰車音尺奢反云舍也韋昭曰古皆音尺)
(奢反後漢以來始有居音)不繫(本或作繼)下王后(遐嫁反注同)厭(於葉反)翟(庭歷)
(反厭翟王后五路之第二者也翟雉也次其羽相迫故曰厭也)繪(本又作繢戸妹反畫文也)緫(作孔反)䄖
翟(音遥翟或作狄王后六服之第二也)唐棣(徒帝反栘也字林大内反)之華(如字)栘
也(音移一音是兮反郭璞云今白栘也似白楊江東呼夫栘)之車(協韻尺奢反又音居或云古讀華爲敷與)
(居爲韻後放此)其釣(音弔)伊緡(亡貧反綸也)綸也(音倫繩也)
騶虞(側留反騶虞義獸也白虎黑文不食生物有至信之德則至周書王會草木䟽並同又云尾長於身不履生草)
(尚書大傳云尾倍於身)之應(應對之應注皆同)朝廷(直遥反)旣治(直吏反)純
被(皮寄反)蕃殖(音煩多也)蒐田(所留反春獵爲蒐田獵也杜預云蒐索擇取不孕者也榖)
(梁傳云四時之田春曰田夏曰苗秋曰蒐冬曰狩)彼茁(側劣側刷二反出也)者葭(音加蘆也)蘆也
(音盧草也)著春(張慮反後不音者放此)壹發(如字徐音廢)五豝(百加反豕牝也)豕
牝(頻忍反徐扶死反)君射(食亦反)者蓬(蒲東反草也)五豵(子公反徐又在容反)
(字又作&KR1703;同毛云一歲曰豵鄭云豕生三曰豵)
邶(蒲對反本又作鄁字林方代反)柏(音百字又作栢)舟第三(鄭云邶鄘衛者殷紂畿内地名屬古冀州)
(自紂城而北曰邶南曰鄘東曰衛衛在汲郡朝歌縣時康叔正封於衛其末子孫稍并兼彼二國混其地而名之作者各有所)
(傷從其本國而異之故有邶鄘衞之詩王肅同從此訖豳七月十三國並變風也)柏舟(柏木名以)
(爲舟也)頃公(音傾)君近(附近之近)汎彼(敷劒反流貌)汎流貌(本或作汎汎流)
(貌者此從王肅注加)耿耿(古幸反儆儆也)儆儆(音景)以敖(本亦作遨五羔反)匪監
(本又作鑒甲暫反鏡也)以茹(如預反徐音如庶反)度也(待洛反下同)往愬(蘇路反)之怒
(協韻乃路反)卷也(眷勉反注同)棣棣(本或作逮同徒帝反又音代富而閒習也)可選(雪兖)
(反數也)儼然(魚檢反本或作嚴音同)可數(色主反)悄悄(七小反憂貌)愠于
(憂運反怒也)遘閔(古豆反本或作覯)受侮(音武徐又音茂)寤辟(本又作擘避亦反拊)
(心也)有摽(符小反拊心貌)拊心(音撫)迭而(待結反韓詩作臷音同云臷常也)澣衣
(戸管反)憒辱(古對反)綠衣(毛如字綠東方之閒色也鄭改作褖吐亂反篇内各同)
妾上(時掌反注上僭皆同)僭(牋念反)州吁(況于反)母嬖(補計反諡法云賤而得愛曰嬖)
(嬖卑也媟也)黃裏(音里)閒色(閒厠之閒)鞠衣(居六反言如菊花之色也又去六反言如鞠塵)
(之色王后之服四曰鞠衣色黃也)展衣(知彦反字亦作襢音同王后之服五曰襢衣毛氏馬融皆云色赤鄭曰色)
(白)素紗(音沙)嫡妾(本亦作適同丁歷反)女所(崔云毛如字鄭音汝)之行(下孟反下)
(同)以上(時掌反)衣織(於旣反下音志)俾無(卑爾反沈必履反使也)訧兮(音尤本或)
(作尤過也)過差(初賣反又初隹反)淒其(七西反寒風也)燕燕(於見反鳦也)戴嬀
(居危反戴諡也嬀陳姓也)名完(字又作兒俗音丸即衛桓公也)殺之(如字又申志反)見已(賢遍)
(反)差(楚佳反又楚宜反)池(如字)鳦(音乙本又作乙郭烏拔反)于野(如字協韻羊汝反沈云協句宜)
(音時預反後放此)巳憤(符粉反)泣涕(他禮反徐又音弟)頡之(戸結反飛而上曰頡)頏
之(戸郎反飛而下曰頏)而上(時掌反篇内皆同)竚立(直吕反久也)感激(經歷反)于
南(如字沈云協句宜乃林反今謂古人韻緩不煩改字)實勞(實是也本亦作寔)任只(入林反毛云大)
(也沈云鄭而鴆反)塞瘞(於例反崔集注本作實)六行(下孟反下篇同)以勗(凶玉反徐又況)
(目反勉也)日月之難(乃旦反)以至困窮之詩也(舊本皆爾俗本)
(或作以至困窮而作是詩也誤)古處(昌慮反又昌吕反)我顧(本又作頋如字徐音古此亦協韻也後放)
(此)相好(呼報反注同王崔申毛如字)語於(魚據反)不述(本亦作術)
終風(終日風也韓詩云西風也)謔(許約反)浪(力葬反韓詩云起也)笑(本又作㗛俗字也悉妙反)
凱風(開在反南風也)棘心(居力反俗作㯤)樂夏(音洛或一音岳)之長(丁丈反下皆同)夭
夭(於驕反盛貌)劬勞(其俱反)少長(詩照反)叡(悅歲反下同)叡知(音智本亦)
(作智)在浚(音峻衛邑也)浸潤(子鴆反)逸樂(音洛)睍(胡顯反)睆(華板反睍)
(睆好貌)色說(音悅下篇注同)雄雉(爾雅云飛曰雌雄)刺衞(俗作㓨同)
(七賜反詩内多此音更不重出)不恤(本亦作卹)數起(色角反)烝於(之升反)泄泄
(移世反)奮訊(音信又音峻字又作迅同)自貽(本亦作詒以之反遺也)遺也(維季反沈羊類)
(反)阻難(乃旦反下同)作繄(烏兮反是也)君之行(下孟反下君之行同)其朝
(直遥反)下上(時掌反)女怨(如字下女怨同)德行(下孟反下注皆同)不忮(之跋反害)
(也字書云恨也韋昭音洎)不臧(子郎反善也)
匏有苦葉(匏音薄交反瓠也)之瓠(戸故反)以上(時掌反下皆同)渡處(昌慮)
(反)則厲(力滯反以衣涉水也韓詩云至心曰厲說文作砅云履石渡水也音力智反又音例)則揭
(苦例反褰衣渡水也)揭揭衣(並苦例反下同一云下揭字音起例反一本作揭褰衣)長幼(張丈反)爲
之(于僞反)求妃(音配本亦作配下同)瀰(弥爾反深水也)鷕(以小反沈耀皎反雌雉聲或一音戸)
(了反說文以水反字林于水反)所難(乃旦反下同)淫泆(音逸)之行(下孟反)不濡(而朱)
(反漬也)軓(舊龜美反謂車轊頭也依傳意宜音犯案說文云軌車轍也從車九聲龜美反軓車軾前也從車凡)
(聲音犯車轊頭所謂軓也相亂故具論之)其牡(茂后反)由輈(竹留反車轅也)旭(許玉反徐又許袁反)
(日始出大昕之時也說文讀若好字林呼老反)大昕(許巾反)請期(音情又七井反下同)親迎
(魚敬反)迨冰(音待及也)未泮(普半反散也)招招(照遥反號召之貌王逸云以手曰招以言)
(曰召韓詩云招招聲也)卬否(五郎反我也本或作仰音同)號召(戸羔反)谷風
(古木反東風也)黽勉(本亦作僶莫尹反黽勉猶勉勉也)見譴(遣戰反)采葑(孚容反徐)
(音豐須也字書作蘴孚容反草木䟽云蕪菁也郭璞云今菘菜也案江南有菘江北有蔓菁相似而異菘音嵩)
采菲(妃鬼反芴也)芴也(音勿爾雅云菲芴又云菲蒠菜郭以菲芴爲土瓜解息菜云似蕪菁華紫)
(赤色可食)莖(河耕反)蔓(音万本又作蕪音無)菁(音精又子零反)與葍(音福本又作䔰音富)
(爾雅葍䔰郭云大葉白華根如指色白可食)并棄(俾政反又如字)有違(如字毛離也鄭徘徊也韓)
(詩云違張也)我畿(音祈門内也)巳訣(音決本或作決)裁於門内(一本作裁至於門又)
(一本作裁至於門内)荼苦(音徒苦菜也)如薺(齊禮反菜也)宴爾(本又作燕徐於顯反)
(又烟見反安也)涇(音經濁水也)渭(音渭淸水也)湜湜(音殖持正貌說文云水淸見底)其沚
(音止)故見渭濁(舊本如此一本渭作謂後人改耳)動搖(餘招反又餘照反)屑以(素節)
(反絜也)不復(扶富反)無發我笱(古口反捕魚器韓詩云發亂也)以捕(音步)不
閱(音悅容也)泳之(音詠)泭也(音孚)難易(夷豉反下同)爲求(于僞反)匍
(音蒲又音符)匐(蒲北反一音服鄭云匍匐盡力)能慉(許六反毛與也鄭驕也王肅養也說文起也)驕
樂(音洛)憎惡(烏路反下皆同)賈用(音古市也)不售(市救反)阻難(乃旦反下)
(難卻同一音如字)覬其(音冀)育鞫(本亦作諊居六反窮也)顚覆(芳服反注同)育
長(張丈反下皆同)稚(本亦作穉直吏反)窮匱(求位反乏也)無辟(音避本亦作避)毒
螫(失石反何呼洛反)旨蓄(本亦作畜勅六反)御冬(魚據反下同禦也徐魚舉反一本下句即)
(作禦字)洸(音光武也)潰(戸對反怒也韓詩云潰潰不善之貌)旣詒(音怡)肄(以世反勞也徐)
(以自反爾雅作勚以世反)遺也(唯季反下同)來墍(許器反息也)
式微黎(力兮反國名杜預云在上黨壺關縣)寓于(音遇寄也于又作乎)
旄丘(音毛丘或作古北字前高後下曰旄丘字林作堥云堥丘也亡周反又音毛山部又有嵍字亦云嵍丘亡)
(付反又音旄)連率(所類反禮記云十國以爲連連有率)佐牧(州牧之牧)蔓莚(以戰)
(反又音延)蒙(如字徐武邦反)戎(如字徐而容反蒙戎亂貌案徐此音是依左傳讀作尨茸字)之
行(下孟反下同)璅兮(依字作瑣素果反瑣尾少好之貌)流(音留本又作鶹)離(如字流離)
(鳥名少好而長醜爾雅云鳥少美而長醜爲鶹鷅草木䟽云梟也關西謂之流離大則食其母)少好(詩照)
(反下同)長醜(張丈反)愉(以朱反)樂(音洛)褎如(本亦作裒申救反又在秀反毛盛服)
(也鄭笑貌)能稱(尺證反)耳聾(魯工反)簡兮(居限反字從竹或作蕳是草名非也)泠
官(音零字從水樂官也字亦作伶)爲且(于僞反)大胥(思徐反)之版(音板)舍(音釋)
(下篇舍軷同)采(音菜)俁俁(疑矩反容貌大也韓詩作扈扈云美貌)執轡(悲位反)如
組(音祖)可任(音壬)執籥(餘若反以竹爲之長三尺執之以舞毛云六孔鄭注禮云三孔郭璞同云形似)
(笛而小廣雅云七孔)翟(亭歷反翟翟羽也)赫如(虚格反)渥(於角反厚也)赭(音者丹也)有
卑(如寐反與也)煇(字亦作韗暄願反劉昌宗音運甲吏之賤者)胞(步交反肉吏之賤者)翟(樂吏之賤)
(者)&KR1377;(音昏守門之賤者)一散(素但反酒爵也容五升)厚傅(音付)有榛(本亦作蓁同側)
(巾反木名子可食)有苓(音零大苦也本草云甘草)與在(音預或如字)泉水
自見(賢遍反注同)思之至也(一本思作恩)毖彼(悲位反流貌韓詩作祕說文作䀣云)
(直視也)于淇(音其水名)孌彼(力轉反好貌下篇同)于泲(子禮反地名)飲餞(音踐)
(徐又才箭反送行飲酒也)于禰(乃禮反地名韓詩作坭音同)舍軷(蒲末反道祭也)遠父(于萬)
(反注同)載牽(胡瞎反車軸頭金也)還車(音旋此字例同音更不重出)遄臻(市專反速)
(也)不瑕(音遐毛遠也鄭過也)有害(毛如字鄭音曷何也)於行(下孟反)過差(初懈)
(反又初佳反卷末注同)肥泉(字或作淝音同)與漕(音曹)
北門殷殷(本又作慇同於巾反沈於文反又音隱爾雅云憂也)背明(蒲對反)鄕隂(本又)
(作嚮同許亮反)爲之(于僞反)窶(其矩反無禮也爾雅云貧也案謂貧無可爲禮)一埤(避支反厚也)
政偏(音篇)交徧(古遍字注及下同凡徧字從彳偏字從人後皆放此)讁(直革反責也玉篇知革反)
更(音庚)迭(待結反)敦我(毛如字厚也韓詩云敦追鄭都回反投擿也)遺我(唯季反加)
(也)投擿(呈釋反與擲同本或作摘非)摧我(徂回反沮也或作催音同韓詩作䜅音于隹子隹二)
(反就也)沮也(在吕反何音阻)北風相攜(穴圭反)其涼(音良)雨
雪(于付反又如字下同)雱(普康反盛貌)酷暴(苦毒反)而好(呼報反下及注同)
同行(音衡道也)其邪(音餘又音徐爾雅作徐下同)旣亟(紀力反急也下同)只(音紙)
且(子餘反)虚虚也(一本作虛徐也)之行(下孟反)其喈(音皆疾貌)霏(芳非反甚)
(貌)能別(彼竭反)
靜女遺我(唯季反下同)姝(赤朱反美色也說文作&KR2673;云好也)可說(音悅篇末注同)
搔首(蘇刀反)踟(眞知反)躕(直誅反)貽我(本又作詒音怡遺也下同下句協韻亦音)
(以志反)彤管(徒冬反彤赤也管筆管)著于(知略反又直略反下同)煒(于鬼反赤貌)說
懌(說本又作悅毛王上音悅下音亦鄭說音始悅反懌作釋始亦反)自牧(州牧之牧徐音目田官也)荑
(徒兮反茅始生也)洵(本亦作詢音荀信也)以共(音恭)窈(烏了反)窕(徒了反)之處
(昌慮反)之爲(于僞反注同或如字)新臺(馬云脩舊曰新爾雅曰四方而高曰臺孔)
(安國云土高曰臺)伋(音急宣公世子名)而要(於遥反)人惡(烏路反)泚(音此徐又七禮)
(反鮮明貌說文作玼云新色鮮也)瀰瀰(莫爾反徐又莫啓反水盛也說文云水滿也)汙穢(音烏)之
行(下孟反篇注同)燕(於典反又於見反安也)婉(迂阮反順也徐於管反)籧(音渠)篨(音儲籧篨)
(口柔不能俯也)不鮮(斯踐反鄭善也王少也依鄭又音仙)有洒(七罪反高峻也韓詩作漼音同云鮮貌)
浼浼(每罪反平地也韓詩作浘浘音尾云盛貌)不殄(毛徒典反絶也鄭改作腆吐典反善也)戚
施(千歷反戚施面柔不能仰也)下人(遐嫁反)
二子乘舟相爲(于僞反)汎汎(芳劒反)其景(如字或音影)愬伋
(蘇路反)令伋(力征反)於隘(於賣反)駛疾(所吏反本或無駛字一本作迅疾)有
害(毛如字鄭音曷何也)不遠(于万反)
鄘(音容)柏舟第四(鄭云紂都以南曰鄘王云王城以西曰鄘也)
柏舟共(音恭下同)姜(居羊反共姜共伯之妻也婦人從夫諡姜姓也)蚤死(音早)僖
侯(許其反史記作釐曹大家音僖)汎彼(芳劒反)常處(昌慮反)髧(本又作徒坎)
(反兩髦貌)兩髦(音毛說文作髳音同禮子生三月翦髮爲鬌長大作髦以象之鬌音丁果反)昧爽
(莫背反)而朝(直遥反)櫛(側乙反)纚(色蟹反又色綺反)笄緫(子孔反)冠緌
(汝誰反)靡它(音他)天只(音紙)不亮(本亦作諒力尚反信也)我特(如字匹也韓詩)
(作直云相當值也)靡慝(他得反邪也)邪也(似嗟反)牆有茨(在良反茨音徐資反)
(茨蒺藜也)頑(五鰥反宣公庶子昭伯名也)烝(之升反載馳序注同)蒺(音疾)蔾(音梨)埽
去(丘吕反下同)之行(下孟反)中冓(本又作遘古候反韓詩云中冓中夜謂淫僻之言也)不
可詳(如字韓詩作揚揚猶道也)君子偕老(音皆)人君(小君也注云或者小字誤作人耳)
副(芳富反首飾也)六珈(音加笄飾也)編(蒲典反或必先反)以別(彼列反)步搖
(餘昭反)委委(於危反行可委曲蹤迹也注同)佗佗(待何反德平易也注同韓詩云德之美貌)行可
(下孟反舊如字)委曲(如字)平易(以豉反)揄(音遥字又作褕)狄(本亦作翟王后第一服曰)
(褕狄)欲觀(古亂反又音官)之行(下孟反下同)玼(音此又且禮反鮮盛貌說文云新色鮮也字林云鮮)
(也音同玉篇且禮反云鮮明貌沈云毛及吕忱並作玼解王肅云顔色衣服鮮明貌本或作瑳此是後文瑳兮王肅注好)
(美衣服潔白之貌若與此同不容重出今撿王肅本後不釋不如沈所言也然舊本皆前作玼後作瑳字)鮮盛
(音仙)鬒(眞忍反黑髮也說文云髮稠也服虔注左傳云髮美爲鬒)不屑(蘇節反絜也)髢(徒帝反髲)
(也)髲也(皮寄反)瑱(吐殿反充耳)揥也(勑帝反摘也)以摘(他狄反本亦作&KR3481;音同本)
(又作擿又作謫並非謫音丁革反擿音直戟反)揚且(七也反徐子餘反下同)晳也(星歷反)審諦
(音帝)之莊(如字本又作壯側亮反)與(音餘)瑳兮(七我反說文云玉色鮮白)展也(陟戰反注)
(展衣皆同沈張輦反)縐(側救反靡也)絺(勑之反)是紲(息列反)袢也(符袁反)丹
縠(戸木反)袢延(以戰反又如字)之蹙(子六反)冬衣(於旣反著也下裏衣同)則裏
(如字舊音吏)禮見(賢遍反)於君子(一本無子字)作襢(陟戰反)媛也
(于眷反美女爲媛韓詩作援援取也)依倚(於綺反)
桑中相竊(千節反)弋氏(羊職反)沬之(音妹衛邑也)惡衛(烏路)
(反)行也(下孟反箋同)列國之女(一本作列國之長女長音丁丈反)要我(於遥反注)
(下同)淇(音其衛水)葑(孚容反)蔓菁(音精又子形反)
鶉之奔奔(音純䳺鶉鳥䳺音烏南反)行不(下孟反下同)彊彊(音姜韓詩云奔奔彊)
(彊乘匹之貌)定之方中(丁佞反下同定星名爾雅云營室謂之定孫炎云定正也)
衛爲狄所滅(一本作狄人本或作衛懿公爲狄所滅非也)漕(音曹)攘(如羊反)說
之(音悅)熒澤(廻丁反)以廬(力居反)東辟(音璧)揆之(葵癸反)度
也(待洛反下同)南視(字又作視音同)廄(居又反)榛(側巾反)椅(於宜反梓屬草木䟽)
(云梓實桐皮曰椅也)梓(音子)漆(音七)長大(丁丈反)彼虚(起居反本或作墟)夾
於(居洽反)濟水(節禮反)依倚(於綺反)使能(所吏反)能說(如字鄭志)
(問曰山川能說何謂也荅曰兩讀或言說說者說其形勢也或曰述述者述其故事也述讀如遂事不諫之遂)儡
(本又作讄又作誄皆力水反說文云讄禱也累功德以求福也誄諡也)爲卿大夫(一本無卿字)倌
人(音官徐古患反主駕人也說文云小臣也)星言(韓詩云星晴也)說于(毛始銳反舍也鄭如字辭)
(說)星見(賢遍反)爲我(于僞反)操也(七刀反)騋牝(上音來馬六尺巳上也下)
(頻忍反徐扶允反)以上(時掌反)六種(章勇反下同)過禮(一本作過禮制)而復
(符富反)蝃蝀(上丁計反下都動反蝃蝀虹也爾雅作螮蝀音同)相長(張丈反)
虹(音洪一音絳)遠父(于万反下同)惡之(烏路反下惡之皆同)朝隮(子西反升也徐又子)
(細反鄭注周禮云隮虹)氣應(應對之對)大無(音泰注同)
相鼠(息亮反篇内同)之行(下孟反)高顯之處(昌慮反)無止(毛止所止)
(息也鄭止容止也韓詩止節無禮節也)不遄(市專反速也)
干旄(音毛)美好(呼報反篇内同)孑孑(居熱反又居列反)在浚(蘇俊反衛)
(邑也)之旃(之然反通帛爲旃)紕之(毛符至反鄭毗移反)組也(音祖)之旒(音留)縿
(所銜反何沈相沾反)彼姝(赤朱反)卑之(必寐反與也注予同)說此(音悅)干旟
(音餘鳥隼曰旟)隼(荀尹反)州長(張丈反)緫以(子孔反)驂馬(七南反)析
(星歷反)祝之(毛之六反織也鄭作屬之蜀反著也)著也(直略反沈知略反)
載馳閔其(一本作愍密謹反)唁其(音彦弔失國曰唁)載駈(字亦作驅如字)
(協韻亦音丘)跋涉(蒲末反草行爲跋水行爲涉韓詩云不由蹊遂而涉曰跋涉)告難(乃旦)
(反)不臧(子郎反)不遠(于万反注同協句如字)不閟(悲位反徐又方冀反閉也)蝱
(音盲貝母也藥名也)以療(力照反)尤之(本亦作訧音同過也)穉(本又作稚直吏反)一槩
(古愛反)芃芃(薄紅反徐又符雄反盛長)長也(張丈反)控于(苦貢反引也)引
也(夷忍反又夷刃反)求援(于眷反又音袁沈于万反)
衛淇奥第五(鄭王俱云紂都之東也)淇奥(上音其下音於六反)
(一音烏報反淇水名奥隈也草木䟽云奥亦水名)入相(息亮反)綠竹(並如字綠王芻也爾雅作菉音)
(同竹篇竹也韓詩竹作&KR1512;音徒沃反云&KR1512;篇筑也石經同)猗猗(於宜反美盛也)隈也(烏廻反孫炎云水曲)
(中也)王芻(初俱反郭璞云今呼白脚莎莎音蘇禾反一云即菉蓐草也蓐音辱)篇竹(本亦作扁匹善)
(反又音篇郭匹殄反一音布典反竹音如字又勑六反韓詩作筑音同郭云似小藜赤莖節好生道旁可食又殺蟲草木)
(䟽云有草似竹高五六尺淇水側人謂之菉竹也)之烈(一本作之餘烈)有匪(本又作斐同芳尾反文貌)
(下同韓詩作邲美貌也)如磋(七何反治象名)如琢(陟角反治玉名)如磨(本又作摩莫何反治)
(石名)僴兮(遐板反寬大貌韓詩云美貌說文云武貌)赫兮(呼白反德赫赫然也)咺兮(況晚)
(反威儀容止宣著也韓詩作宣宣顯也)諼兮(況元反又況遠反忘也)靑靑(子丁反茂盛也本或)
(作菁音同)琇(音秀沈又音誘說文作琇云石之次玉者弋久反)瑩(音榮徐又音營又音瑩磨之瑩琇瑩)
(美石也)會(古外反注同鄭注周禮則如字說文作䯤)弁(皮變反皮弁也)之瑱(天見反)之縫
(符用反)皪皪(本又作礫音歷又音洛)之朝(直遥反下及下篇同)如簀(音責積也)綽
兮(昌若反緩也)猗(於綺反依也)重(直恭反注同)較兮(古岳反車兩傍上出軾者)施舍
(如字又詩豉反又式氏反)謔兮(香略反)有弛(本亦作施同式氏反)
考槃(薄寒反考成也槃樂也)在㵎(古晏反山夾水也韓詩作干云墝埇之處也)樂也
(音洛下同)山夾(古洽反)覺而(交孝反又如字)薖(苦禾反毛寬大貌鄭飢意韓詩作&KR2551;&KR2551;美)
(貌)弗過(古禾反注同崔古卧反)不復(符又反下同)之軸(毛音廸進也鄭直六反病也)
告語(魚據反)碩人嬖妾(補意反)上(時掌反)僭(作念)
(反)其頎(其機反長貌)衣錦(於旣反注夫人衣翟今衣錦同)褧(苦迥反徐又孔穎反襌也)
(說文作檾枲屬也)褧襜(昌占反)佼好(本又作姣古卯反下同)襌也(音丹)爲
其(于僞反)之大(音泰下大子同舊音勑賀反)邢侯(音形姬姓國)譚公(徒南反國名)
柔荑(徒奚反)蝤(似脩反徐音曹本亦作蠐又作齊同音齊沈又音茨爾雅云蟦蠐螬蝤蠐)
(蝎郭云蠐螬在糞土中蝎在木中蝎桑蠧是也蟦音肥分反蠧音妬)蝎也(音曷或音葛)瓠(戸故反)犀
(音西)瓠瓣(補遍反又蒲莧反沈又蒲閑反)螓首(音秦)蛾眉(我波反)顙廣(蘇黨)
(反)蜻蜻(郭徐子盈反沈又慈性反方頭有文王肅云如蟬而小)倩兮(本亦作蒨七薦反好口輔)
(也韓詩云蒼白色)盻兮(敷莧反白黑分也徐又敷諫反韓詩云黑色也字林云美目也匹問反又匹莧反)
敖敖(五刀反)說于(本或作稅毛始稅反舍也鄭作襚音遂衣服曰襚)有驕(起橋反壯貌)
朱幩(孚云反又符云反飾也說文云馬纏鑣扇汗也)鑣鑣(表驕反馬銜外鐵也一名扇汗又曰排沫爾雅)
(云鑣謂之钀钀音魚列反沬音末)茀(音弗車蔽也)以朝(直遥反注皆同)用適(丁歷反本亦作)
(嫡)夙退(韓詩退罷也案禮記云朝廷曰退)爲妃(音配)洋洋(音羊徐又音祥盛大也)
活活(古闊反又如字流也)罛(音孤魚罟)濊濊(呼活反毛云施之水中也馬云大魚罔目大豁豁也)
(韓詩云流貌說文云凝流也)鱣(陟連反大魚口在頷下長二三丈江南呼黃魚與鯉全異)鮪(于軌反鮥也似)
(鱣大者名王鮪小者曰叔鮪沈云江淮間曰叔伊洛曰鮪海濱曰鮥)發發(補末反盛貌馬云魚著罔尾發發然)
(韓詩作鱍)葭(音加蘆也)菼(他覽反玉篇通敢反)揭揭(其謁反徐居謁反長也)孽孽(魚竭反徐)
(五謁反盛飾也韓詩作䡾牛遏反長貌)朅(欺列反徐起謁反武壯貌韓詩作桀云健也)罟(音古)鮥(音洛)
蘆也(音盧)薍(五患反江東呼之烏蓲蓲音丘)氓(莫耕反民也韓詩云)
(美貌)無別(彼列反)華落(戸花反或音花)復相(扶又反)弃背(音佩)喪其
(息浪反)妃耦(音配)以風(福鳳反)佚也(音逸)蚩蚩(尺之反敦厚貌)貿(莫豆反買)
(也)頓丘(都寸反)通稱(尺證反)愆期(起虔反過也字又作諐)將子(七羊反毛)
(願也鄭請也)故語(魚據反)垝(俱毁反毁也)垣(音袁)所近(附近之近)鄕其
(許亮反本又作嚮)漣漣(音連泣貌)爾筮(市制反蓍曰筮)體無(如字卦兆之體也韓詩作)
(履履幸也)咎言(其九反)蓍曰(音尸)之繇(直又反卦兆之辭也)我賄(呼罪反財也)
徑以(經定反)沃若(如字徐於縛反)桑葚(本又作椹音甚桑實也)士耽(都南反樂)
(也)鶻鳩(音骨)樂也(音洛下同)百行(下孟反)而隕(韻謹反)湯湯(音傷)
(水盛貌)漸車(子廉反注同漬也濕也)帷裳(位悲反)隋也(字又作墮唐果反)猶
冒(音墨)此難(乃旦反)其行(下孟反注同)不解(音懈)浸薄(子鴆反)
咥(許意反又音熙笑也又一音許四反說文云大笑也虛記反又大結反)有泮(音判毛云坡也鄭音畔畔)
(涯也)坡(本亦作陂北皮反澤陂詩傳云障也吕忱北髲反云陂阪也亦所以爲隰之限域也本或作破字未詳觀)
(王述意似作破)自拱(俱勇反本又作共音同)之宴(如字本或作丱者非)旦旦(說文作&KR1556;&KR1556;)懇
(起很反)惻(本亦作楚力反)竹竿籊籊(他歷反長而殺)以釣(音弔)
而殺(色界反)遠莫(如字又于万反注同)遠兄(于万反)之瑳(七可反沈又七何反笑貌)
之儺(乃可反說文云行有節也)不惡(烏路反)浟浟(本亦作滺音由流貌)檜(古活反又)
(古會反木名)楫(本又作檝子葉反徐音集方言云楫謂之橈或謂之櫂釋名云楫捷也撥水舟行捷疾也橈音)
(饒)櫂舟(直教反)思鄕(本又作嚮同許亮反)芄蘭(芄音丸本亦作丸芄蘭草名)恒
蔓於地(蔓音万本或作蔓莚於地者後人輙加耳)佩(蒲對反依字從人或玉傍作者非)觿
(許規反解結之器)觿與(音餘下佩韘與同)悸兮(其季反韓詩作萃垂貌)紳帶(音身)
不稱(尺證反)韘(失涉反毛玦也鄭沓也)玦也(本又作決音同)沓也(徒荅反)彄
沓(苦侯反)我甲(如字狎也爾雅同徐胡甲反韓詩作狎)狎也(戸甲反)
河廣一葦(韋鬼反)杭之(戸郎反渡也)廣與(音餘下遠與同)喻狹(音洽)
非爲(于僞反)跂予(丘豉反)容刀(如字刀小船也字書作舠說文作並音刀)
伯兮爲王(于僞反又如字注下爲王並同)從王伐鄭(讀者或連下伯也爲句者非)朅兮
(丘列反武貌)桀兮(其列反毛云特立也鄭云英傑也)執殳(市朱反長丈二無刃)長丈(如字又直)
(亮反)軫(木亦作&KR0942;之忍反)酋(在由反發聲)矛(音謀)誰適(都歷反主也注同)爲
容(于僞反或如字)杲杲(古老反)出日(如字沈推類反)日復(扶又反下同)厭也
(於豔反下同)心嗜(市志反)憂思(息嗣反)焉得(於虔反)諼草(本又作萱)
(況袁反說文作藼云令人忘憂也或作蘐)之背(音佩沈又如字北堂也)令人(力呈反)善忘(亡向)
(反又如字)心痗(音每又音悔病也)有狐(音胡)喪其(息浪反下注同)妃耦(音配下注)
(同)殺禮(所戒反又所例反)所以育人民也(本或作蕃育者非)生長(張丈反)
綏綏(音雖匹行貌)無爲(于僞反)淇厲(力滯反)
木瓜(古花反楙木也)遺之(唯季反下注同)瓊(求營反美玉也說文云赤玉也)琚(音居徐又音渠)
(佩玉名)楙(音茂字亦作茂爾雅云楙木瓜也)爲好(呼報反篇内同)結己國以爲
恩也(一本作結已國之恩也)瑶(音遥美玉也說文云美石)玖(音久玉名字書云玉黑色)苞苴(子餘)
(反)橘(均栗反)柚(餘救反)
王黍離第六(王國者周室東都王城畿内之地在豫州今之洛陽是也幽王滅平王東遷政遂微)
(弱詩不能復雅下列稱風以王當國猶春秋稱王人)黍離(如字說文作䅻)過故(古卧)
(反又古禾反)顚覆(芳服反)彷(蒲皇反)徨(音皇)鎬京(胡老反)能復(扶又反)
而同於國風焉(崔集注本此下更有猶尊之故稱王也今詩本皆無)搖搖(音遥)所
愬(蘇路反)蒼天(本亦作倉采郎反爾雅云春爲蒼天莊子云天之蒼蒼其正色邪)昊天(胡老)
(反夏爲昊天字書從日夰聲夰音工老反)旻天(密巾反閔也秋爲旻天)之穗(音遂秀也)所更(音庚)
如噎(於結反)君子于役危難(乃旦反下注同)以風(福鳳反)曷
至(寒末反何也)雞棲(音西)于時(如字本亦作塒音同爾雅同玉篇持理反鑿牆以棲雞)鑿
(在各反)言畜(許又反)其有佸(戸括反說文口活反會也韓詩至也)下括(古活反至也)
弋(本亦作杙羊職反或音羊特反)君子陽陽遠害(于万反)執簧
(音皇笙簧)其樂(音洛注且樂和樂及下章同)只且(子徐反又作且七也反)陶陶(音遥和樂)
(貌)執翿(徒刀反纛也)由敖(五刀反遊也)也(徒報反沈徒老反俗作纛)翳也
(於計反)於燕(本又作宴於見反)揚之水(如字激揚也或作楊木之字非)遠屯
(徒門反)戍(束遇反守也韓詩云舍)怨思(如字沈息嗣反)久令(力呈反)迫近(附近之近)
(或如字)而數(音朔)束薪(音新)激揚(經歷反)至湍(吐端反)迅也(音信又蘇)
(俊反)彼其(音記詩内皆放此亦作已亦同)束蒲(如字毛云草也鄭云蒲柳也孫毓云蒲草之聲不與)
(戍許相協箋義爲長今則二蒲之音未詳其異耳)
中谷有蓷(吐雷反爾雅云鵻也韓詩云茺蔚也廣雅又名益母)飢(本又作饑居疑反榖不熟)
饉(音覲𬞞不熟)暵(呼但反徐音漢菸貌也說文云水濡而乾也字作又作灘皆他安反)鵻(音隹)
(爾雅又作萑音同)菸(於據反何音於說文云鬱也廣雅云臰也)仳(匹指反徐符鄙反又敷姊反別也字林及)
(几扶罪二反)嘅其(口愛反)嘆矣(本亦作歎吐丹反協韻也)其脩(如字本或作蓨音同且乾)
(也)歗矣(籀文嘯字本又作嘯)徒用(如字徒空也沈云當作從)啜(張劣反泣貌)將復
(扶又反)兔爰背畔(音佩)不樂(沈音岳又音洛注同)欲覺(古孝反又)
(如字下同)所操(七刀反本亦作懆沈七感反今作躁與定本異與箋義合)蹙(子六反本亦作戚七歷反)
百罹(本又作離力知反憂也)吪(本亦作訛五戈反動也)我長(張丈反)大(音代賀反)
罦(音俘覆車也郭云今之翻車大罔也)覆(芳服反)車(赤奢反)罿(昌鍾反罬也韓)
(詩云施羅於車上曰罿字林上凶反)罬(張劣反郭徐姜雪姜穴二反爾雅云罬謂之罦罦覆車也)
葛藟(力軌反藟似葛廣雅云藟藤也)刺桓王(本亦作刺平王案詩譜是平王詩皇甫士安以)
(爲桓王之詩崔集注本亦作桓王)之滸(呼五反水涯也)長不(張丈反下同)水涯(本亦作厓)
(魚佳反)恩施(始豉反下同)終遠(于万反又如字注下皆同)之涘(音俟涯也)王又
無母恩也(一本作王后)漘(順春反爾雅云夷上洒下曰漘旁從水郭云涯上平坦而下水)
(深爲漘不發聲也)隒(魚檢反何音檢爾雅云重甗隒郭云形似累兩重甑上大下小李巡云隒阪也詩本)
(又作水旁兼者字書音吕恬理染二反廣雅云溓淸也與此義乖)
采葛使出(所吏反下並同)以共(音恭)艾兮(五蓋反)
大車檻檻(胡覽反車行聲)毳衣(尺銳反冕名)如菼(吐敢反)鵻也
(本亦作萑音隹)蘆之(力吳反)薍也(五患反)巡行(下孟反)衣繢(胡妹反)
無禮與(音餘)啍啍(他敦反徐又徒孫反重遲貌)如璊(音門赬也說文作璊云以毳爲)
(罽也解此璊云玉赬色也禾之赤苗謂之樠玉色如之)赬也(勑貞反赤也)皦日(本又作皎古了)
(反白也)壙中(苦晃反)有別(彼列反)丘中有麻墝(本亦)
(作墽苦交反)埆(苦角反又音學本或作逮此從孫義而誤耳)之處(昌慮反)於朝(直遥反)
則治理(直吏反)將其(王申毛如字鄭七良反下同)施施(如字)伺(音司)閒
(音閑又如字)來食(如字一云鄭音嗣)復來(扶又反)詒我(音怡)佩玖(音久石次)
(玉者說文紀又反云石之次玉黑色者)能遺(唯季反下同)
鄭緇衣第七(鄭者國名周宣王母弟桓公友所封也其地詩譜云宗周圻内咸林之地今京兆鄭)
(縣是其都也漢書地理志云京兆鄭縣周宣王弟鄭桓公邑是也至桓公之子武公滑突隨平王東遷遂滅&KR0593;鄶而居之即史)
(伯所云十邑之地右洛左濟前華後河食溱洧焉今河南新鄭是也在滎陽宛陵縣西南)
緇衣(側基反)敝(本又作弊符世反)聽朝(直遥反下同)之館(古翫反舍也)之
粲(七旦反餐也)飧(蘇尊反)諸廬(力於反)欲飲(於鴆反)食之
(音嗣)蓆兮(音席大也韓詩云儲也說文云廣多)
將仲子(七羊反請也下及注皆同)不勝(音升)祭仲(側界反後放此)弗聽(吐丁)
(反)好勇(呼報反)無折(之舌反傷害也下同)樹𣏌(音起木名)驟諫(竹救反服)
(虔云數也)君若與之(一本若作將)叚將(此一將字如字)誅與(音餘)垣也
(音袁)樹檀(徒丹反木名)彊(其良反一音居良反)忍(本亦作刃同而愼反依字木旁作刃今此假借也沈)
(云系旁作刃爲是案系旁刃音女巾反離騷云紉秋蘭以爲佩是也)叔于田繕甲
(市戰反善也)人說(音悅)甲鎧(苦愛反)巷無(學絳反里塗也)大叔(音泰)
(後大叔皆放此)洵美(蘇遵反信也)于狩(手又反)冬獵(力輒反)
大叔于田而勇(本或作而好勇好衍字)叔于田(本或作大叔于田者誤)乘
乘馬(上如字下繩證反後句例爾)如組(音祖)中節(竹仲反)在藪(素口反澤)
(也禽之府也韓詩云禽獸居之曰藪)襢(本又作袒音但)裼(素歷反襢裼肉襢也)以搏(音博)將
叔(七羊反請也)毋(音無本亦作無)狃(女九反毛習也鄭復也)狃復(符又反下同)上
襄(並如字)鴈行(戸郎反注同)夾轅(古洽反)射忌(注作己同音記辭也下皆同)
抑磬(苦定反騁馬也)控(口貢反止馬也)騁馬(敕領反)鴇(音保驪白雜毛曰鴇依字作鴇)
驪白(力馳反)嫚(本又作慢莫晏反遲也)掤(音冰所以覆矢也馬云櫝九蓋也杜預云櫝丸)
(箭筩也)鬯弓(敕亮反)弢弓(吐刀反)淸人高克(一本作剋)好
利(呼報反注同)惡而(烏路反下同)欲遠(于万反)克將(子亮反)而御(魚吕)
(反注同)翶翔(五羔反)駟介(音界甲也)旁旁(補彭反王云彊也)駟四馬也
(一本駟介四馬也)二矛(莫侯反方言云矛吳揚江淮南楚五湖之閒謂之鉇鉇音蛇或謂之鋋鋋音蟬或謂之鏦鏦音)
(錯工反其柄謂之矜矜郭音巨巾反)重(直龍反注下同)英(如字沈於耕反)酋矛(在由反)
麃麃(表驕反武貌)重喬(毛音橋累荷也鄭居橋反雉名所以縣毛羽也韓詩作鷮)逍
(本又作消)遥(本又作搖)累荷(舊音何謂刻矛頭爲荷葉相重累也沈胡可反謂兩矛之飾相負荷)
(也)矛矜(字又作㮗同巨巾反沈又居陵反)近上(附近之近)室題(音啼題頭也室劒削)
(名也方言云劒削自河而北燕趙之間謂之室此言室謂矛頭受刃處也削音笑)以縣(音玄)在軸(音逐)
(地名)陶陶(徒報反驅馳貌)古抽(勑由反毛抽抽矢也鄭抽抽刀也說文作搯他牢反云抽刃以習擊刺也)
作好(呼報反注同)謂將(子亮反下同)羔裘(字或作求)刺
朝(直遥反下及注同)以風(福鳳反)如濡(音儒)洵直(徐音荀又音旬均也)且
侯(侯君也韓詩侯美也)舍命(音赦處也王云受也沈書者反)不渝(以朱反變也)緣
以(悅絹反)晏兮(於諫反鮮盛貌)粲兮(采旦反衆意)美稱(尺證反)
遵大路摻(所覽反徐所斬反擥也)之袪(起居反又起據反袂也)擥也(音覽)
袂也(面世反)惡兮(烏路反注同)寁(市坎反速也)故也(一本作故兮後好也亦爾)
魗(本亦作&KR2693;又作市由反毛棄也鄭惡也或云鄭音爲醜)好也(如字鄭云善也或呼報反)
女曰雞鳴不說(音悅下同)而好(呼報反)昧旦(音妹)相警(音景)有爛
(力旦反)不見(賢遍反又如字)蚤於(音早本亦作早)別色(彼列反)弋(羊職反)鳧(音符)
閒於(音閑音灼本亦作繳)殽(音爻本亦作肴)偕老(音皆)燕樂(音洛下同)珩
(音衡佩上玉也)璜(音黃半璧曰璜)琚(音居佩玉名)瑀(音禹石次玉也)衝牙(昌容反狀如牙)豫
儲(直居反)出使(所吏反)問遺(尹季反)之好之(呼報反注同)
有女同車大子(音泰)請妻(七計反以女適人曰妻)不取(如字又促句反)
有女同車(讀與何彼禯矣詩同)如舜(戸順反木槿也)華(讀亦與召南同下篇放此)
親迎(魚敬反下同)木槿(音謹)洵美(恤旬反信也)壻御(音細字書作)將
將(七羊反玉佩聲)傳道(直專反)
山有扶蘇(如字徐又音疎扶蘇扶胥木也)扶胥(音疎又相如反)菡(本又作又作莟戸)
(感反)萏(本又作欿又作萏度感反菡萏荷華也未開曰菡萏巳發曰芙蓉)傎(本亦作顚都田反)
倒(都老反)狂(求匡反狂人也)且(子餘反辭也注同)人之好美色(呼到反下同)
往睹(都杜反本亦作覩)有橋(本亦作喬毛作橋其驕反王云高也鄭作槁苦老反枯槁也)
狡童(古卯反)蘀兮(他洛反槁也)不倡(昌亮反本又作唱注下同)而
和(胡卧反注下同)槁(苦老反)長幼(張丈反)稱也(尺證反)漂女(匹遥反本亦作)
(飄)要女(於遥反成也注同)狡童擅命(善戰反專也)餐兮
(七丹反)不遑(音皇暇也)褰裳(起連反本或作騫非說文云褰袴也)恣
(資利反)行(下孟反注下同)更出(音庚)涉溱(側巾反)篡國(初患反)揭衣
(欺例反又起列反)告難(乃旦反)先鄕(香亮反本亦作向)也且(子餘反下同)涉
洧(于軌反)丰(芳凶反面貌豐滿也方言作妦)道缺(丘悅反)陽倡
(昌亮反)不和(胡卧反)親迎(魚敬反下親迎同)則爲(于僞反)堂兮(並如字門)
(堂也鄭改作棖方庚反門梱上近邊木)梱(本亦作閫苦本反)近邊(附近之近)衣錦(如字)
(或一音於記反下章放此)褧衣(苦迥反禪也下如字)襌也(音丹)襌縠(戸木反)爲
其文(于僞反)之大(音泰舊勑賀反)䊷衣(側基反本或作純又作緇並同)纁(許云反)
袡(如鹽反)又易(以豉反)東門之壇(音善除地町町者也依字當作墠此)
(序舊無注而崔集注本有鄭注云時亂故不得待禮而行)茹(音如後篇同)藘(力於反茹藘茅蒐蒨)
(草也後篇同)在阪(音反又符板反)町町(吐鼎反又徒冷反)茅(貌交反又音妹)蒐(所留)
(反)之爲難(乃旦反)易越(以豉反下同)行上(並如字行道也左傳云軒行栗)
啗(徒覽反本又作啖亦作噉並同)甘耆(常志反)風雨淒淒(七西反)
喈喈(音皆)夷說(音悅下同)瀟瀟(音蕭暴疾也)膠膠(音交)不瘳(勑留)
(反愈也)不爲(于僞反)子衿(音金衿領也本亦作襟徐音琴)世亂(本或)
(以世字在下者誤)學校(戸孝反注及下注同鄭國謂學爲校左傳云鄭人遊於鄕校是也公孫弘云夏曰校)
(沈音教)以校正(音教)靑靑(如字學生以青爲衣領緣衿也或作菁音非也)衣純(章允反又)
(之閏反)嗣音(如字毛嗣習也鄭續也韓詩作詒詒寄也曾不寄問也)傳聲(直專反)碝
(本又作瓀如兖反)珉(亡巾反)組(音祖)綬(音受)挑兮(他羔反又勑彫反說文作&KR2093;)達兮
(他末反挑達往來見貌說文云達不相遇也)但好(呼報反)爲樂(音洛)揚之
水流漂(匹妙反)終鮮(息淺反寡也注下同)廷女(求往反誑也徐又居望反)誑也(九況)
(反)出其東門五爭(爭鬪之爭注同)子亹(亡匪反又音尾莊公子)思
存(如字注及下皆同沈息嗣反毛音如字鄭息嗣反)縞衣(古老反又古報反白色衣)綦巾(巨基)
(反蒼艾色)聊樂(音洛注並同一音岳或云箋留樂又音岳)我員(音云本亦作云韓詩作魂魂神)
(也)所爲(于僞反)之難(乃旦反)闉(音因曲城)闍(鄭郭音都城臺也孫炎云積土如水)
(渚所以望氣祥也徐止奢反又音蛇)如荼(音徒茅秀)茅秀(本或作莠音同劉昌宗周禮音莠音)
(酉)思且(音徂爾雅云存也舊子徐反)與娛(本亦作虞)野有蔓草
(音万蔓延也)漙兮(本亦作團徒端反團團然盛多也)婉兮(於阮反)邂(戸解反)遘
(本亦作逅胡豆反邂逅不期而會)瀼瀼(如羊反盛貌徐又乃剛反)溱洧(側巾反下)
(于軌反鄭國之二水名說文溱作潧云潧水出鄭溱水出桂陽也)渙渙(呼亂反春水盛也韓詩作洹洹音丸)
(說文作汎汎音父弓反)蕳兮(古顔反蘭香也字從艸韓詩云蓮也若作竹下是簡策之字耳)淫佚
(音逸)之行(下孟反)士曰旣且(音徂往也徐子胥反下章放此)寬閒(音閑)之處
(昌慮反)洵(息旬反韓詩作恂)訏(況于反大也韓詩作盱云恂盱樂貌也)且樂(音洛注下同)
相謔(許略反)勺(時灼反)藥(芍藥香草也韓詩云離草也言將離別贈此草也)瀏
(音留深也說文流淸也力尤反)
齊雞鳴第八(齊者太師吕望所封之國也其地少昊爽鳩氏之墟在禹貢靑州岱嶺之隂濰淄之野都)
(營丘之側禮記云太公封於營丘是也)雞鳴賢妃(芳非反)怠慢(武諫反)
警戒(居領反本又作敬音同)朝旣(直遥反注下皆同)蒼蠅(餘仍反)纚笄
(色蟹反何霜綺反)薨薨(呼弘反)妃其(音配本亦作配)猶樂(音岳又五教反)會
且(七也反沈子餘反)卿大夫朝會(此一朝如字音張遥反)見惡(烏路)
(反下同)於夫人(音符或依字讀者非)還(音旋便捷貌韓詩作嫙嫙好貌)好
田(呼報反)無厭(於豔反又於占反本或作饜音同止也)好焉(蒿縞反)峱(乃刀反山)
(名說文云峱山在齊崔集注本作嶩)便捷(本亦作便旋)並驅(本又作駈曲具反注下同)兩
肩(如字獸三歲曰肩說文云三歲豕肩相及者本亦作豜音同又音牽)揖我(一入反)儇兮
(許全反利也韓詩作婘音權好貌)併也(步頂反下文同)譽(音餘下同)兩牡(茂后反)佼好
(古卯反本又作姣)著(直居反又直據反又音於詩内協句宜音直據反)親迎(魚敬反注同)
象瑱(吐遍反)以縣(音玄下同)爲紞(都覽反)瑩(音榮又音營)
東方之日刺衰(色追反本或作刺襄公非也南山巳下始是襄公之詩)彼姝
(赤朱反)我闥(他達反門内也韓詩云門屏之間曰闥)
東方未明朝廷(直遥反注皆同)挈(苦結反又音結)壺(音胡挈壺氏掌漏刻之官)
顚倒(都老反)促遽(其慮反)別色(彼列反)未晞(音希明之始升)令
之(力證反)折柳(之舌反注同)樊圃(音布又音補樹菜𬞞曰圃)瞿瞿(俱具反無)
(守之貌)柔脆(七歲反)藩也(方元反本又作蕃)不任(音壬下同)則莫(音暮)
南山之行(下孟反)公讁(直革反責也又張革反)彭生乘(繩證反一本作彭生)
(乘公乘則依字讀)而搤(於革反說文云捉也公羊傳云拉公幹而殺之沈又烏詣反拉音郎荅反)猶復
(扶又反下皆同)于禚(音灼地名)行惡(下孟反下之行皆同)崔崔(子雖反又音隹)
(高大貌)無別(彼列反)淫佚(音逸下同)可恥惡(烏路反又如字)有蕩(徒黨)
(反徐勑黨反平易貌)平易(夷豉反)屨(九具反)五兩(王肅如字沈音亮)冠緌
(如誰反)傅姆(上音付下音茂)同處(昌慮反下同)人奇(居宜反)蓺(魚世反樹)
(也本或作藝技藝字耳)衡(音橫注同亦作橫字又一音如字衡即訓爲橫韓詩云東西耕曰橫)從(足容反注)
(同韓詩作由云南北耕曰由)取妻(七喻反注下皆同)鞠止(居六反毛窮也鄭盈也)令
至(力呈反下同)析薪(星歷反)其邪(似嗟反)甫田無田
(音佃下同)維莠(羊九反)致治(直吏反)忉忉(音刀憂勞也)桀桀(居竭反徐)
(又居謁反)怛怛(旦末反)婉兮(於阮反)孌兮(力轉反)緫角(本又作㹅子孔)
(反)丱兮(古患反幼稺也)未幾(居豈反注同)見兮(一本作見之)突而
(吐活反注同方言云凡卒相見謂之突吐訥反)弁兮(皮眷反冠也)兩髦(音毛)少自(詩照反)
盧令(音零下同)好田(呼報反)以風(福鳳反)噣也(直角反本亦作)
(濁畢星名何音犢)繳射(音灼)纓環(於盈反又於政反)而樂(音洛下同)而說
(音悅)重環(直龍反下同)鬈(音權毛好貌鄭勇壯也說文云髮好貌)鋂(音梅一環貫二也)且
偲(七才反多材也說文云強也)
敝笱(婢世反徐扶滅反本又作弊敗也笱音古口反取魚器也)人惡(烏路反)魴(音房)鰥
(毛古頑反大魚也鄭古魂反魚子也)易制(夷豉反)其從(才用反注下皆同)魴鱮(才吕)
(反毛云大魚也廣雅云鰱也音連)唯唯(維癸反沈養水反毛云出入不制也鄭云行相隨順貌韓詩作遺)
(遺言不能制也)載驅(欺具反又如字下皆同本亦作駈)淫播(波佐反)薄
薄(普各反徐扶各反疾駈聲也)簟笰(音弗車蔽)朱鞟(苦郭反革也)
發夕(韓詩云發旦也)其乘車(繩證反或音繩)魯竟(音境本亦作境)平
易(夷豉反下樂易同)四驪(力馳反)濟濟(子禮反注同美貌)爾爾(本亦作濔)
(同乃禮反注同衆也)徒爲(一本作從兩通)之行(下孟反)豈(開改反樂也)弟(如字或音待易)
(所銜反又所感反徐又息廉反說文作㩥山廉反云好手貌)纖纖(息廉反)廟見(賢遍反)
要之(於遥反䙅也)襋之(紀力反衣領也)謂屬(音燭)著之(直略反)提
提(徒兮反安諦也)宛然(於阮反辟貌)左辟(音避注同一音婢亦反)揥(勑帝反所以爲)
(飾也)安諦(音帝)汾沮洳(汾音扶云反水名也沮音予預反洳音如預反沮洳漸洳也)
其君子(一本無子字)其莫(音暮菜也)其漸(如字又接廉反)軞車
(本亦作旄音毛)趙盾(徒本反)公行(戸郎反注同)藚(音續水舄也一名牛脣說文音似足)
(反)水舄(音昔)昭穆(紹遥反說文作佋)園有桃之殽(本又作肴)
(音爻)省國(色領反)且謠(音遥徒歌曰謠)之行(下孟反下文行國同)我所爲
(于僞反下所爲皆同)何其(音基下章同)夫人(音符)何爲(如字)無復(符又反)
謗君(博浪反毁也)有棘(紀力反從兩束俗作㯤同)陟岵(音戶毛云山無草木)
(曰岵此傳及解屺共爾雅不同王肅依爾雅)國迫而數(音朔)侵削(本或作國小而迫數見侵)
(削者誤)之處(昌慮反)夜莫(音暮)無解(音介)旃哉(之然反)屺(音起)
少子(詩照反)無耆(常志反)十畝之閒(莫后反古作畮俗作畝皆)
(同)閒閒(音閑本亦作閑往來無別貌)無別(彼列反)還兮(本亦作旋)泄泄(以世)
(反多人之貌)逮也(徒賚反又徒帝反)伐檀(徒丹反木名也)坎坎(苦感反伐檀聲)寘
(之豉反置也)漣(力纏反風行水成文曰漣)猗(於宜反本亦作漪同)廛(本亦作又作&KR1185;直連反一夫之居)
(曰壥古者一夫田百畝別受都邑五畝之地居之故孟子云五畝之宅是也)有縣(音玄下皆同)貆
(本亦作狟音桓徐郭音暄貉子也)宵田(音消夜也)貉子(戸各反依字作貈)素餐(七丹反說)
(文作餐云或從水字林云吞食也沈音孫)伐輻(音福)伐輪(音倫)之漘(順倫反厓也本亦作脣)
且淪(音倫小風水成文轉如輪也韓詩云順流而風曰淪淪文貌)囷兮(丘倫反圓倉)鶉兮
(音純鳥也)素飱(素門反熟食曰飱字林云水澆飯也)碩鼠(音石大也)斂也(吕驗反下)
(同)貫女(古亂反徐音宫事也)無復(扶又反)稅斂(始銳反)大比(毗志反)樂(音洛)
(注下同)土(如字他古反沈徒古反)之訣(古穴反)肯勞(如字又力報反注同)倈我(本亦)
(作來同力代反)咏(本亦作永同音詠歌也)號(戸毛反呼也注同)呼也(火故反)喜悅(音悅)
唐蟋蟀第十(唐者周成王之母弟叔虞所封也其地帝堯夏禹所都之墟漢曰太原郡在古)
(冀州太行恒山之西太原大岳之野其南有晉水叔虞之子燮父因改爲晉侯至六世孫僖侯名司徒習堯儉約遺化而不能)
(以禮節之今詩本其風俗故云唐也)蟋蟀(上音悉下所律反蟋蟀蛬也說文蟀)
(作&KR2186;)僖公(許其反史記作釐侯)不中(丁仲反)虞樂(音洛下皆同)思遠(息嗣反注)
(同)歲聿(允橘反遂也)其莫(音暮)其除(直慮反去也注同)蛬也(俱勇反沈)
(又九共反趨織也一名蜻蛚)不復(扶又反)大康(音泰徐勑佐反下同)其居(義如字協)
(韻音據)好樂(呼報反下同)瞿瞿(俱具反顧禮義)禮樂之外(此一樂字音岳)
蹶蹶(俱衛反動而敏於事也)其慆(吐刀反過也)休休(許虯反樂道之心)
山有樞(本或作蓲烏侯反荎也)昭公(左傳及史記作昭侯)自樂(音洛下及注同)有
朝(直遥反)廷(徒佞反)洒(所懈反沈所寄反下同)埽(蘇報反本又作掃下同)有榆
(以朱反)荎(田節反沈又直藜反)弗曳(以世反)弗婁(力俱反婁亦曳也馬云牽也)宛
(於阮反本亦作苑死貌)是愉(毛以朱反樂也鄭作偷他侯反取也)有栲(音考山樗)有杻
(女久反檍也)山樗(勑書反又他胡反)檍也(於力反)廷内(音庭又徒佞反)弗鼓
(如字本或作擊非)灑也(色蟹反又所綺反)有漆(音七木名)不離(力智反)
揚之水封沃(烏毒反邑名即曲沃)鑿鑿(子洛反)激揚(經歷反)湍
疾(吐端反)洗(蘇禮反又蘇典反)去(羌吕反)垢濁(古口反)所惡(烏路反又如字)襮
(音博領也字林方沃反)繡(音秀衆家申毛並依字下文同鄭改爲宵)黼(音甫)爲宵(音綃本亦)
(作綃)爲純(眞允反又眞順反)不樂(音洛)皓皓(古老反潔白也)鵠(戸毒反曲沃邑也)
𥻘𥻘(刊新反淸澈也本又作磷同)澈也(直列反或作徹誤)椒聊(椒木)
(名聊辭也)其蕃(音煩)衍(延善反)一捄(音求又其菊反何音掬沈居局反)朋比(王肅)
(孫毓申毛必履反謂無比例也一音必二反鄭云不朋黨則申毛作毗至反)佼好(古卯反)聊且(子餘)
(反下同)匊(本又作掬九六反兩手曰匊)綢繆(上直留反下亡侯反綢繆)
(猶纏緜也)參也(所金反)始見(賢遍反下不見見於東同)薪芻(楚俱反說文云芻刈草也)
(象苞束草之形)合宿(音秀)後隂(戸豆反)邂(本亦作解戶懈反一音戸隹反)覯(本又作逅同胡)
(豆反一音戶冓反邂覯解說也韓詩云邂覯不固之貌)解(音蟹)說(音悅)直戸(音值又如)
(字)粲者(采旦反三女爲粲字林作)杕杜(徒細反特貌本或作夷狄)
(字非也下篇同杜赤棠木)所并(必政反)湑湑(私敘反不相比次也)相比(毗志反下文及注同)
蝺踽(俱禹反無所親)遠其(于万反)不佽(七利反助也)菁菁(本又作靑)
(同子零反毛葉盛也鄭希少貌)睘睘(本亦作煢又作焭求營反無所依也)
羔裘不䘏(本亦作恤荀律反憂也)豹袪(起居反又丘據反袂末也)居居(如字)
(又音據懷惡不相親比之貌)親比(毗志反)有悖(補對反)豹褏(徐救反本又作)
多喪(息浪反注同弃亡也又如字)怨思(息嗣反或如字)蘞(音廉又力恬反又力儉反徐又)
(力劒反草木䟽云似栝樓葉盛而細子正黑如燕薁不可食)齊則(側皆反本亦作齋下同)枕篋
(口牒反)韣(本亦作㯮又作櫝徒木反)墳墓(符云反)壙(音曠)
采苓(力丁反大苦也即甘草葉似地黃)好聽(呼報反)幽辟(匹亦反下同)小
行(下孟反)爲言(于僞反或如字下文皆同本或作僞字非)舍(音捨下同)旃(之然反)
爲言謂爲人(並于僞反若經文依字讀則此上爲字亦依字)訕人(所諫反)采
葑(孚容反)
秦車鄰第十一(秦者隴西谷名也在雍州鳥鼠山之東北昔皐陶之子伯翳佐禹治水有功)
(舜命作虞賜姓曰嬴其末孫非子爲周孝王養馬於汧渭之間封爲附庸邑于秦谷及非子之曾孫秦仲周宣王)
(又命爲大夫仲之孫襄公討西戎救周周室東遷以岐豐之地賜之始列爲諸侯春秋時稱秦伯崔云秦)
(在虞夏商爲諸侯至周爲附庸)車鄰(本亦作隣又作轔栗人反)秦仲始
大(絶句或連下句非)白顚(都田反)的(丁歷反)顙(桑黨反)寺人(如字又音)
(侍本或作侍字寺人奄人内小臣也)之令(力呈反注同又力政反沈力丁反韓詩作伶云使伶)傳告
(直專反)阪有(音反又扶板反陂者曰阪)陂者(彼寄反又普羅反又彼皮反)以間(音閑)安
樂(音洛下文並同)其耊(田節反老也八十曰耊一音天節反)之朝(直遥反)將後(胡豆)
(反又如字)鼓簧(音黃笙也)
駟驖(田結反又吐結反驖驪馬也)始命(絶句)園囿(音又沈又尤菊反)之樂(音洛)
孔阜(符有反大也)驪也(力知反)媚子(眉冀反)獻麋(亡悲反)舍
(音捨)拔(蒲末反括也)射之(食亦反)括也(苦活反)善射(音社)四種
(章勇反)輶車(由九反又音由輕也)鸞(盧端反)鑣(彼驕反)獫(力驗反長喙田小犬也說)
(文音力劒反)歇(本又作猲許謁反說文音火遏反)驕(本又作獢同許喬反猲獢短喙田犬也)輕
也(遣政反又如字下同)喙(況廢反)驅逆(丘遇反或丘于反)乘車(繩證反)搏
噬(音博舊音付)小戎(毛云小戎兵車也鄭云羣臣兵車故曰小戎王云駕兩馬者)
矜其(居澄反)夸大(苦花反)有樂(音岳又音洛)俴(錢淺反淺也)收(如字)
(軫也)五楘(音木本又作鞪歷錄也曲轅上束也)梁輈(陟留反)軫也(之忍反)歷
錄(一本作歷禄)句衡(古侯反)脅驅(本亦作駈起俱反)靷(之忍反)鋈
(音沃舊音惡白金也)續(義如字徐辭屢反)靳環(居覲反本又作靷沈云舊本皆作靳靳者)
(言無常處游在驂馬背上以驂馬外轡貫之以止驂之出左傳云如驂之有靳居釁反無取於靷也)以禦
(魚吕反)愼駕具(愼或作順義亦兩通)揜軓(於檢反)常處(昌慮反)著
服(直略反又丁略反)軾前(音式本亦作式)文茵(音因文茵以虎皮爲茵茵車席也)暢
(勑亮反長轂也)轂(音谷)騏(音其馬騏文也)馵(之樹反馬左足白)駵(音留赤馬黑鬣也)
騧(古花反黃馬黑喙也本又作鬣力輒反)兩騑(芳非反)龍盾(順允反徐又音)
(允)觼(古穴反)軜(音納内也驂馬内轡也)俴駟(毛云四介馬也韓詩云駟馬不著甲曰俴駟)
厹矛(音求三隅矛也)鋈錞(徒對反舊徒猥反一音敦鐏也說文云矛戟下銅鐏)蒙伐(如字本或)
(作&KR1691;音同毛云蒙討羽毛也伐中干也鄭云蒙厖也討雜也畫雜羽之文于伐故曰厖伐)四介(音界甲也)鐏(徂寸)
(反又子遯反)之札(側八反)厖伐(莫江反)虎韔(勑亮反下同本亦作暢弓室也)鏤
膺(魯豆反下於澄反毛云膺馬帶也鄭云鏤膺有刻金飾也)竹閉(悲位反本一作䩛鄭注周禮云弓檠曰䩛)
(弛則縛於弓裏備損傷也以竹爲之䪐音悲位反徐邊患反一音必結反)緄縢(古本反繩也下直登反約也)紲
(息列反)厭厭(於鹽反安靜也)秩秩(陳乙反有知也)知也(本亦作智)
蒹葭(古恬反薕也葭蘆也)人被(皮寄反)作繄(於奚反猶是也)遡洄(蘇路反下)
(音回逆流而上也)薕也(音廉)遡游(順流而涉也)宛在(紆阮反本亦作苑)易得
(以豉反)萋萋(本亦作淒七奚反)未晞(音希毛云乾也鄭云未爲霜也)之湄(音眉)水
隒(魚簡反又音簡)且躋(本又作隮于西反升也)中坻(直尸反小渚)之涘(音俟厓也)
迂(音于)中沚(音止小渚也)終南有條(本亦作樤音同槄也)槄
也(吐刀反山榎也)枏也(如鹽反沈云孫炎稱荆州曰枏揚州曰梅重實揚州人不聞名枏)朝廷(直遥)
(反)以裼(星歷反)渥丹(於角反淳漬也丹如字韓詩作沰音撻各反沰赭也)淳(之純反又如字)
(本亦作厚)漬(辭賜反)有紀(如字基也本亦作屺沈音起)黻衣(音弗)將將(七羊反)
黃鳥仲行(戸郎反下皆同)鍼虎(其廉反徐又音針)從死(才容反)惴惴
(之瑞反)其慄(音栗)壙中(苦晃反)殱我(子廉反又息廉反)愬之(蘇路反)
之防(徐云毛音方比也鄭音房)之禦(魚吕反注同當也)晨風鴥(說文作鴧)
(尹橘反疾飛貌字林於寂反)鸇也(字又作之然反草木䟽云似鷂青色說文止仙反字林尸先反)之
駛(所吏反疾也)苞櫟(盧狄反木名)六駮(邦角反獸名毛云如馬倨牙食虎豹草木䟽云駮馬)
(木名梓榆也)倨(音據)靡樂(音洛)棣(音悌唐棣也)樹檖(音遂或作遂赤羅也)
無衣好(呼報反下注同)攻(古弄反又如字下注同)亟(欺冀反)同袍(包毛反襺也)襺
也(古顯反本亦作繭)同仇(音求毛云匹也鄭云怨耦曰仇)戈長(直亮反又如字)同澤(如字毛澤)
(潤澤也鄭䙝衣也說文作襗云袴也)䙝衣(仙列反)近(附近之近)汙(音烏又汙穢之汙)垢
(古口反)渭陽(音謂水名水北曰陽)麗姬(本又作驪同力馳反)之難(乃旦)
(反)大子(音泰)都雍(於用反縣名今屬扶風)乘黃(繩證反注同)我思(息嗣)
(反)瓊瑰(古回反石次玉也)權輿(音餘權輿始也)夏(胡雅反大也)
屋(如字具也)渠渠(其居反猶勤勤也)以食我(音嗣注篇内同)四簋(音軌内方)
(外圓曰簋以盛黍稷外方内圓曰簠用貯稻粱皆容一升二升)
經典釋文卷第五
後學成德挍訂
