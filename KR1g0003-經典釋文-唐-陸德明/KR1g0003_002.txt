經典釋文卷第二
周易音義
唐國子博士兼太子中允贈齊州刺史吳縣開國男陸德明撰
周(代名也周至也遍也備也今名書義取周普)易(盈隻反此經名也虞翻注參同契云字從日下月)上經(上者)
(對下立名經者常也法也徑也由也)乾(卦名)傳(直戀反以傳述爲義謂夫子十翼也解見發題)第一(亦作弟)
王弼注(本亦作王輔嗣註音張具反今本或無注字師說無者非)
䷀乾(竭然反依字作乾下乙乾從旦於㫃音偃說卦云乾健也此八純卦象天)元亨(許庚反卦德也訓通也餘放此)
潛(捷鹽反)龍(喻陽氣及聖人)見龍(賢遍反示也注及下見龍皆同)利見(如字下皆同)大
人(王肅云聖人在位之目)離隱(力智反)處於(昌吕反衆經不音者放此)德施(始豉反與)
(也)不偏(音篇)則過(古臥反諸經内皆同)夕惕(他曆反怵惕也鄭玄云懼也廣雅同)若厲
(力世反危也)无(音無易内皆作此字說文云竒字無也通於无者虚无道也玉述說天屈西北爲无)咎(其久反易内同)重
剛(直龍反下同)竭知(音智)或躍(羊灼反廣雅云上也上音時掌反)所處(一本作可處)
近乎(附近之近)猶(以救反)與(音預)不謬(靡幼反本或作繆音同)夫位(音符下皆同)
亢(苦浪反子夏傳云極也廣雅云高也)則佞(乃定反)邪(字又作耶似嗟反)彖(吐亂反斷也斷音都亂反)
資始(鄭云資取也)乃統(鄭云統本也)雲行(如字)雨施(始豉反卦内皆同)之累
(劣僞反)者邪(或作耶同餘嗟反後協句辭皆放此)象(翔丈反精象擬象也)自強(其良反)反復
(芳服反注同本亦作覆)大人造(鄭徂早反爲也王肅七到反就也至也劉歆父子作聚)文言(文飾卦下)
(之言也夫子之十翼梁武帝云文言是文王所制)之長(張丈反)之幹(古旦反)體仁(如字京房荀爽)
(董遇本作體信)利物(孟喜京荀陸績作利之)不成名(一本作不成乎名)遯世(徒頓反)无
悶(門遜反)樂則(音洛)確乎(苦學反鄭云堅高之貌說文云高至)可拔(蒲八反鄭云移也廣)
(雅云出也)庸行(下孟反)閑邪(似嗟反下同)幾(旣依反注同理初始微名幾)能全(一本)
(作能令)尟克(今亦作鮮同仙善反少也)怵(&KR0897;律反)解怠(佳賣反)上下(並如字王肅上)
(音時掌反)非離(力智反)相應(應對之應易内不出者並同)流濕(申入反)就燥(蘇早先皂)
(二反)聖人作(如字鄭云起也馬融作起)而當(都浪反易内皆同有異者别出)故盡(津忍)
(反)當其(如字)上治(直吏反下及注同)放遠(于萬反)見而(賢遍反)粹(雖遂)
(反)揮(音輝廣雅云動也王肅云散也本亦作輝義取光輝)爲行(下孟反下之行行而皆同)日可
(人實反)未見(賢遍反)以辯(如字徐扶免反)重剛(直龍反下同)夫大人
(音符發端之字皆放此)先天(悉薦反)後天(胡豆反)知喪(息浪反)其唯
聖人乎(王肅本作愚人後結始作聖人)
䷁坤(本又作巛巛今字也同困魂反說卦云順也八純卦象地)利牝(頻忍反徐邈扶忍反又扶死反)有
攸(音由所也)喪朋(息浪反馬云失也下及注並同)必離(力智反)无疆(或作壃同居良反下)
(及注同)必爭(爭鬪之爭)履霜(如字鄭讀履爲禮)積著(張慮反衆經不音者皆同)始凝
(魚冰反)馴(似遵反向秀云從也徐音訓此依鄭義)任其(而鴆反衆經皆同)知光(音智注同)不
擅(善戰反專也)括(古活反結也方言云閉也廣雅云塞也)囊(乃剛反)无譽(音餘又音預)不
造(七到反又曹早反)否(皮鄙反)閉(心計反字林方結反云闔也)施愼(並如字愼謹也象詞同本)
(或作順非)之飾(申職反本或作餝俗字)坤至柔(本或有文言曰者)爲邪(似嗟反)餘
殃(於良反鄭云禍惡也說文云凶也)臣弑(式志反本或作殺音同下同)由辯(如字馬云別也荀作)
(變)言順(如字)直方大不習无不利則不疑其所
行(張璠本此上有易曰衆家皆無)木蕃(伐袁反)而暢(勑亮反)隂疑(如字荀虞姚信)
(蜀才本作凝)爲其(于僞反注爲其同)嫌(戸謙反注同鄭作謙荀虞陸董作嗛)未離(力智反)
䷂屯(張倫反難也盈也坎宫二世卦)則否(備鄙反)得主則定(本亦作則寧)而
難(乃旦反卦内除六二注難可餘並同賈逵注周語云畏憚也)天造(徂早反注同)草昧(音妹廣雅)
(云草造也董云草昧微物)而不寧(而辭也鄭讀而曰能能猶安也)經論(音倫鄭如字謂論撰書禮樂施)
(政事黃穎云經論匡濟也本亦作綸)磐(本亦作盤又作槃步干反)桓(馬云槃桓旋也)晏安(本又作宴各依)
(字晏一諫反宴一見反)下賤(遐嫁反)屯如(子夏傳云如辭也)邅如(張連反馬云難行不進之)
(貌)乘馬(繩證反四馬曰乘下及注並同鄭云馬牝牡曰乘子夏傳音繩)班如(如字子夏傳云相牽不進)
(貌鄭本作般)媾(古后反馬云重㛰本作冓鄭云猶會本或作構者非)相近(附近之近下近五同又如字)即
鹿(王肅作麓云山足)君子幾(徐音祈辭也注同又音機近也速也鄭作機云弩牙也)如舍
(式夜反止也注下同徐音捨)往吝(力刃反又力愼反馬云恨也)雖比(毗志反下皆同)之易(以豉)
(反)不揆(葵癸反)以從(如字鄭黃于用反)合好(呼報反下同)恢弘(苦回反大也)
博施(式豉反及下文皆同)拯(拯救之拯)亨于(許庚反)他閒(閒厠之閒)漣如
(音連說文云泣下也)應援(于眷反又音袁)闉(音因塞也春秋傳云當陳隧者井堙木刊是也)厄(於革反又)
(於賣反)委仰(如字又魚亮反)長也(直良反)
䷃蒙(莫公反蒙蒙也稚也稽覽圖云無以教天下曰蒙方言云蒙萌也離宫四世卦)童(如字字書作僮鄭云未冠)
(之稱廣雅云癡也)筮(市制反決也鄭云問)告(古毒反示也語也)再三(息暫反又如字)瀆(音獨亂也)
(鄭云䙝也)則復(扶又反)能斷(丁亂反)夫疑(音扶六五注同)閡山(五代反)時中
(張仲反注時中決中同又如字和也)童蒙求我(一本作來求我)不諮(本亦作咨又作資並通)
果行(下孟反注及六三注象同)用說(吐活反注同徐又音稅)桎(音質)梏(古毒反在足曰桎在)
(手曰梏小爾雅云杻謂之梏械謂之桎杻音丑)所惡(烏路反)包蒙(如字鄭云苞當作彪彪文也)用
取(七住反本又作娶下及注同)獨遠(于万反下文同)能比(毗志反)以巽(音遜鄭云當作)
(遜)擊蒙(經歷反王肅云治也馬鄭作繫)擊去(起吕反下同)爲之(于僞反又如字)扞
(胡旦反)禦(魚吕反本又作衞)
䷄需(音須字從兩重而者非飲食之道也訓養鄭讀爲秀解云陽氣秀而不直前者畏上坎也坤宫遊魂卦)有
孚(徐音敷信也又作旉)光(師讀絶句)亨貞吉(一句馬鄭揔爲一句)不陷(陷没之陷)位
乎(如字鄭音涖)雲上(時掌反干寶云升也)於天(王肅本作雲在天上)宴(烏練反徐烏殄反安)
(也下同鄭云享宴也李軌烏衍反)樂(音洛注同)最遠(袁万反下遠險同)於難(乃旦反下及文皆同)
利用恒未失常也(本亦有无咎者)于沙(如字鄭作沚)轉近(附近之近)
後時(胡豆反)衍在(以善反徐怡戰反)致寇(如字鄭王肅本作戎)則辟(音避下同)
己得(音紀又音巳)所復(扶又反)不速(如字馬云召也釋詁云疾也釋言云徵也召也)
䷅訟(才用反爭也言之於公也鄭云辯則曰訟離宫遊魂卦)窒(張栗反徐得悉反又得失反馬作咥云讀爲躓)
(猶止也鄭云咥覺悔貌)惕(湯歷反王注或在惕字上或在下皆通在中吉下者非)中(如字馬丁仲反)吉(有孚)
(窒一句惕中吉一句)涉難(乃旦反)猶復(扶又反下同)不枉(紆往反)而令(力呈)
(反)正夫(音符下注同)斷不(丁亂反下注並同)契之(苦計反下同)其分(符問)
(反)相濫(力暫反)爭何(爭鬪之爭)隂和(胡臥反)而逋(補吳反徐方吳反)眚
(生領反子夏傳云妖祥曰眚馬云災也鄭云過也)下物(遐嫁反)竄(七亂反徐又七外反逃也)掇(徐都)
(活反說文云拾取也鄭本作惙陟劣反憂也)忤也(五故反)復即(音服後同者更不音)渝(以朱)
(反變也馬同鄭云然也)不邪(似嗟反)錫(星歷反又星自反賜也)鞶(步干反馬云大也徐云王肅作)
(槃)&KR1646;(音帶亦作帶)終朝(馬云旦至食時爲終朝)三(息暫反注同或如字)褫(徐敕紙反又直)
(是反本又作音同王肅云解也鄭本作拕徒可反)
䷆師(彖云衆也馬云二千五百人爲師坎宫歸魂卦)貞丈人(絶句丈人嚴莊之稱鄭云能以法度長於)
(人)之稱(尺證反)以王(如字物歸往也徐又往況反)毒(徒篤反役也馬云治也)畜衆(敕六)
(反聚也王肅許六反養也)否(音鄙惡也注同馬鄭王肅方有反)臧(作郎反善也)三錫(星歷反徐音賜)
(鄭本作賜)天寵(如字鄭云光耀也王肅作龍云寵也)背高(音佩)有禽(徐本作擒)長子
(丁丈反注及下同)軍帥(色類反)
䷇比(毗志反卦内並同彖云輔也序卦云比比也子夏傳云地得水而柔水得地而流故曰比徐又補履反坤宫歸)
(魂卦)凶邪(似嗟反)求有(本亦作求得)其炎(于廉反)缶(方有反瓦器也鄭云汲器也爾)
(雅云盎謂之缶)有它(敕多反本亦作他)匪人(非鬼反馬云匪非也王肅本作匪人凶)三驅
(匡愚反徐云鄭作敺馬云三驅者一曰乾豆二曰賓客三曰君庖)狹矣(戶夾反)則舍(音赦又音捨)
背己(音佩)則射(食亦反)惡而(烏路反)舍逆(音捨)
䷈小畜(本又作蓄同敕六反積也聚也卦内皆同鄭許六反養也巽宫一世卦)施未(始豉反注皆同)
陽上(時掌反)蒸(職膺反)車說(吐活反下文并注並同說文云解也)輻也(音福)雖
復(扶又反上九注同)輿(音餘)輻(音福本亦作輹音服馬云車下縛也鄭云伏菟)隂長(丁丈反下同)
血(如字馬云當作恤憂也)去(起吕反注同)亦惡(烏路反履卦同)攣(力專反馬云連也徐又力轉反)
(子夏傳作戀云思也)幾(徐音祈又音機注同子夏傳作近)唯泰也則然(一本作然則讀即以)
(也字絶句)有難(乃旦反)可盡(津忍反)
䷉履(利恥反禮也艮宫五世卦)咥(直結反齧也馬云齕)說而(音悅注及後同)行夫(音符下同)
佞邪(似嗟反)疚(久又反馬云病也陸本作疾)坦坦(吐但反說文云安也廣雅云平也明也蒼頡篇)
(云著也)不憙(虚備反又音喜)險厄(於革反又作戹)眇(妙小反字書云盲也說文云小目)跛
(波我反足跛也依字作破)不脩(本又作循)行未(下孟反)愬愬(山革反子夏傳云恐懼貌何休)
(注公羊傳云驚愕也馬本作虩虩音許逆反云恐懼也說文同廣雅云懼也)逼近(附近之近)夬(古快反)
考祥(本亦作詳)
周易上經泰傳第二
䷊泰(如字大通也鄭云通也馬云大也坤宫三世卦)道長(丁丈反)財成(音才徐才載反荀作裁)
輔相(息亮反注同)以左(音佐注同)右民(音佑注同左右助也)拔(蒲八反)茅(卯交反鄭音苗)
茹(汝據反牽引也鄒湛同王肅音如)彙(音胃類也李于鬼反傅氏注云彙古偉字美也古文作&KR2390;董作夤出也鄭)
(云勤也)包(本又作苞必交反下卦同音薄交反)荒(本亦作㐬音同鄭注禮云穢也說文水廣也又大也鄭讀爲康)
(云虚也)用馮(音憑注同)荒穢(於廢反)不陂(彼僞反徐甫寄反傾也注同又破河反偏也)
象曰无平不陂(一本作无往不復)篇篇(如字子夏傳作翩翩向本同云輕舉)
(貌古文作偏偏)以祉(音恥一音勑子反又音止)女處(本亦作爻處)盡夫(音符後皆放此以意)
(求之)隍(音皇城塹也子夏作堭姚作皇)所應(如字舊音應對之應)上承(時掌反)下施
(始豉反)否道(備鄙反)
䷋否(備鄙反卦内同閉也塞也乾宫三世卦)道長(丁丈反)辟難(上音避下乃旦反)
入邪(似嗟反)不諂(勑檢反)否亨(許庚反)疇(直留反鄭作古&KR1319;字)休否
(虚虬反美也又許求反息也注同)
䷌同人(和同也離宫歸魂卦)以邪(似嗟反)炎上(時掌反)辯物(如字王肅卜免)
(反)繫吝(繫或作係本作黨係)則否(方有反又備鄙反)褊(必淺反)狹(戸夾反)于
莽(莫蕩反王肅冥黨反鄭云叢木也)物黨(物或作朋)所比(毗志反)所當(如字)
量斯(音良又音亮)其墉(徐音容鄭作庸)而效(下教反)不克則反反
則得吉也(一本作反則得得則吉也)號(戶羔反)咷(道刀反號咷啼呼也)而遠(袁万)
(反)内爭(爭鬪之爭)異災(一本作它災)
䷍大有(包容豐富之象乾宫歸魂卦)遏(於葛反止也徐又音謁)休命(虚虬反美也徐又許)
(求反)大車(王肅剛除反蜀才作輿)不泥(乃計反)用亨(許庚反通也下同衆家並香兩反京)
(云獻也干云享宴也姚云享祀也)其彭(步郎反子夏作旁干云彭亨驕滿貌王肅云壯也虞作尪姚云彭旁徐音)
(同)上近(如字亦附近之近)下比(毗志反)至知(音智)可舍(音捨)斯數
(色助反)晢(章舌反王廙作晣同音徐李之世反又作哲字鄭本作遰云讀如明星晢晢陸本作逝虞作折)何
難(依象宜如字一音乃旦反)易而(以豉反)祐之(音又)不累(劣僞反下同)盡
夫(津忍反)繫辭(音係)
䷎謙(卑退爲義屈己下物也兊宫五世卦子夏作嗛云嗛謙也)下濟(節細反)而上(時掌反下)
(注上承上行同)虧盈(馬木作毁盈)而福(京本作而富)惡盈(烏路反卦末注同)而
好(呼報反)裒(蒲侯反鄭荀董蜀才作捊云取也字書作掊廣雅云掊減)稱物(尺證反)平施
(始豉反注同)大難(乃旦反)自牧(牧養之牧徐音目一音茂)名者聲名聞
之謂也(一讀名者聲絶句聞音問)匪解(佳賣反)撝(毁皮反指撝也義與麾同書云右秉白旄)
(以麾是也馬云撝猶離也鄭讀爲宣)下下(上遐嫁反下如字下句同)用侵(王廙作寢)征國(本或)
(作征邑國者非)不與(音預)爲爭(爭鬪之爭)
䷏豫(餘慮反悅豫也備豫也馬云豫樂震宫一世卦)不忒(他得反鄭云差也京作貸)地奮(方問)
(反)殷(於勤反馬云盛也說文云作樂之盛稱殷京作隱)薦(將電反本又作&KR1002;同本或作&KR1959;獸名耳非)介
于(音界纖介古文作砎鄭古八反云謂磨砎也馬作扴云觸小石聲)苟說(音悅)盱(香于反睢盱也向云)
(睢盱小人喜悅之貌王肅云盱大也鄭云誇也說文云張目也字林火孤反又火于反子夏作紆京作汙姚作旴云日始出引)
(詩旴日始旦)睢(香維反說文云仰目也字林火佳反)由豫(由從也鄭云用也馬作猶云猶豫疑也)盍
(胡臘反合也)簪(徐側林反子夏傳同疾也鄭云速也埤蒼同王肅又祖感反古文作貸京作撍馬作臧荀作宗虞作)
(戠戠叢合也蜀才本依京義從鄭)冥(覓經反馬云冥昧耽於樂也王廙云深也又亡定反鄭讀爲鳴)有渝
(羊朱反)盡(津忍反)樂(音洛)
䷐隨(從也震宫歸魂卦)而下(遐嫁反注下柔同)而說(音悅注下皆同)大亨貞
(本又作大亨利貞)而天下隨時(王肅本作隨之)隨時之義(王肅本作隨之時義)
而令(力呈反)否之(備鄙反)以嚮(本又作向許亮反王肅本作鄕音同)入宴(徐烏)
(練反王肅烏顯反)官有(蜀才作館有)故舍(音捨下文同)以擅(市戰反)盡隨
(津忍反盡卷末同)位正中也(一本作中正)拘(句于反)用亨(許庚反通也陸許兩反云)
(祭也)之濱(音賓)
䷑蠱(音古事也惑也亂也左傳云於文皿蟲爲蠱又云女惑男風落山謂之蠱徐又姬祖反一音故巽宫歸魂卦)
先甲(息薦反彖并注同)後甲(胡豆反彖并注同)以斷(丁亂反)施令(力政反下)
(同)競爭(爭鬪之爭)治也(直吏反注同)說隨(音悅)創制(初亮反此俗字也依字作)
(剏)復始(扶又反)以振(舊之愼反濟也師讀音眞振振仁厚也)育德(王肅作毓古育字)
有子考无咎(絶句周依馬王肅以考絶句)當事(丁堂反)盡承(津忍反下)
(皆同)裕父(羊樹反馬云寬也)不累(劣僞反)
䷒臨(如字序卦云大也坤宫二世卦)剛浸(子鴆反)而長(丁丈反除六三注末及象咎不長皆)
(同一音此治良反)說而(音悅下同)教思(息吏反注同)无疆(居良反注同)剛勝
(升證反下同)佞邪(似嗟反下同)媚(密備反)位當也(本或作當位實非也)知臨
(音智注同又如字)
䷓觀(官喚反示也乾宫四世卦)盥(音管)而不薦(王又作同牋練反王肅本作而觀薦)顒
(魚恭反)足復(扶又反)旣灌(官喚反)不忒(吐得反)神道設教(一本)
(作以神道設教)省方(悉井反)童觀(馬云童猶獨也鄭云稚也)最遠(袁万反)朝美
(直遥反)所鑒(古暫反下同)趣(促裕反)闚(苦規反本亦作窺)者狹(戶夾反)象
曰闚觀女貞(一本有利字)不比(毗志反)觀國之光(如字或音官喚反)
最近(附近之近)居近(如字)德見(賢遍反)平易(以豉反)盡夫觀
盛故觀至大觀在上(王肅音官)以觀天下(徐唯此一字作官音)觀
盥而不薦觀之爲道而以觀感風行地上
觀處於觀時君子處大觀之時處大觀之
時大觀廣鑒(亦音官)居觀之時爲觀之主觀之
盛也(從盡夫觀以下並官喚反餘不出者並音官)
周易上經噬嗑傳第三
䷔噬(市制反齧也)嗑(胡臘反合也巽宫五世卦)齧(研節反)有閒(如字下同又音間厠之閒)
與過(一本作有過)頤(以之反)不合(本又作而合)不溷(胡困反濁也雜也亂也韋)
(昭云汙辱也)上行(時掌反注同)勑法(恥力反此俗字也字林作勅鄭云勑猶理也一云整也)
屨(紀具反)校(爻教反注及下同馬音教)滅止(本亦作趾趾足也)桎(章實反)足懲
(直冰反)木絞(交卯反)械(口戒反)不行也(或本作止不行也)噬膚(方于反馬)
(云柔脆肥美曰膚)未盡(津忍反下同)其分(扶問反)脆(七歲反)腊肉(音昔馬云晞於)
(陽而煬於火曰腊肉鄭注周禮小物全乾曰腊)乾(音干)胏(緇美反馬云有骨謂之肺鄭云簀也字林云含食所遺也)
(一曰脯也子夏作脯徐音甫荀董同)未光大也(本亦無大字)何校(何可反又音何本亦作荷)
(音同下同王肅云荷擔)聦不明也(馬云耳無所聞鄭云目不明耳不聦王肅云言其聦之不明)可
解(佳買反)
䷕賁(彼僞反徐甫寄反李軌府瓫反傅氏云賁古字文章貌鄭云變也文飾之貌王肅符文反云有文飾黃白色)
(艮宫一世卦)剛上(時掌反注剛上皆同)解天(音蟹下同)以明(蜀才本作命)折
(之舌反注同鄭云斷也斷音丁亂反)其趾(一本作止鄭云趾足)舍(音捨下及注同)車(音居鄭張本作輿從)
(漢時始有居音)安夫(音符)其須(如字字從彡水邊作非)而比(毗志反下同)上附
(時掌反)循(似遵反)濡(如臾反)皤(白波反說文云老人貌董音槃云馬作足橫行曰皤鄭陸作燔音煩)
(荀作波)翰(尸旦反董黃云馬舉頭高卬也馬荀云高也鄭云白也亦作寒案反)媾(古豆反)而閡
(五戴反)寇難(乃旦反下同)賁于丘園(黃本賁作世)束帛(子夏傳云五匹)
(爲束三玄二纁象隂陽)戔戔(在千反馬云委積貌薛虞云禮之多也又音牋黃云猥積貌一云顯見貌子夏傳作)
(殘殘)有喜(如字徐許意反无妄大畜卦放此)
䷖剥(邦角反云剥剥也馬云落也說文云裂也乾宫五世卦)人長(丁丈反下注皆同)激(經歷)
(反)拂(附弗反)觸忤(五故反)以殞(于敏反)失處(昌吕反又昌預反)蔑
(莫結反猶削也楚俗有削蔑之言馬云無也鄭云輕慢荀作滅)猶削(相略反或作消此從荀本也下皆然)辨
(徐音辦具之辦足上也馬鄭同黃云牀簀也薛虞膝下也鄭符勉反王肅否勉反)道浸(子鴆反下同)稍
近(附近之近)六三剥无咎(一本作剥之无咎非)以膚(方于反京作簠謂祭器)切
近(如字徐巨靳反鄭云切急也)貫魚(古亂反徐音官穿也)駢頭(薄田反)得輿(音餘京作)
(德輿董作德車)廬(力居反)覆蔭(於鴆反)所芘(本又作庇必利反又悲備反)
䷗復(音服反也還也坤宫一世卦)朋來(如字京作萠)反復(芳福反劉本同本又作覆彖并)
(注反復皆同)剛反(絶句)剛長(丁丈反下文注皆同)心見(賢遍反)具存(本亦)
(作其存)商旅(鄭云資貨而行曰商旅客也)无祗(音支辭也馬同音之是反韓伯祁支反云大也鄭云)
(病也王肅作禔時支反陸云禔安也九家本作㩼字音支)幾悔(音機下同又音祈)患難(乃旦反)
遠矣(袁万反)錯之(七故反)休復(虚虬反)最比(毗志反)仁行
(下孟反)下仁(遐嫁反)以下仁也(如字王肅云下附於仁徐戸嫁反)頻復(如字本又作嚬)
(嚬眉也鄭作顰音同馬云憂頻也)頻戚(干寂反下同憂也又子六反)自考也(鄭云考成也向云察)
(也)有灾(本又作災鄭作烖案說文烖正字也灾或字也災籕文也)眚(生領反下卦同子夏傳云傷害曰災)
(妖祥曰眚鄭云異自内生曰眚自外曰祥害物曰災)量斯(音良)雖復(扶又反)
䷘无妄(亡亮反无妄无虚妄也說文云妄亂也馬鄭王肅皆云妄猶望謂无所希望也巽宫四世卦)柔
邪(似嗟反)不佑(音又鄭云助也本又作祐馬作右謂天不右行)茂對時(茂盛也馬云茂勉也)
(對配也)下賤(遐嫁反)不耕穫(黃郭反或依注作不耕而穫非下句亦然)不菑(側其)
(反馬云田一歲也董云反草也)畬(音餘馬曰田三歲也董云悉耨曰畬說文云二歲治田也字林弋恕反)不
擅(市戰反)行違(下孟反下之行同)稼(音嫁)穡(音色)爲獲(如字或作穫非)比
(毗志反)近(附近之近)可試(試驗一云用也)
䷙大畜(本又作蓄勑六反義與小畜同艮宫二世卦)大畜剛健(絶句)篤實
煇(音輝)光(絶句)日新其德(鄭以日新絶句其德連下句)厭而(於豔反)夫
能(音符發句皆然下非夫同)令賢(力呈反下同)險難(乃旦反下遇難同)多識(如字)
(又音試劉作志)往行(下孟反)利巳(夷止反下及注巳則能己同或音紀姚同)輿(音餘下同本或)
(作轝音同)說(吐活反注及下同馬云解也)輹(音服又音福蜀才本同或作輻一云車旁作复音服車下縛也作畐)
(者音福老子所云三十輻共一轂是也釋名云輹似人屐又曰伏菟在軸上似之又曰輹伏於軸上)馮河(皮冰反)
良馬逐(如字鄭本作逐逐云兩馬走也姚云逐逐疾並驅之貌一音胄)曰(音越劉云曰猶言也鄭人實反)
(云日習車徒)閑(如字閡也馬鄭云習)險阨(於革反本亦作厄)童牛(無角牛也廣蒼作犝劉云)
(童妾也)牿(古毒反劉云牿之言角也陸云牿當作角九家作告說文同云牛觸角著橫木所以告人)抑銳
(於力反下同本又作挫災臥反)強(其良反)爭(爭鬪之爭)豶(符云反劉云豕去勢曰豶)之牙(徐五加反)
(鄭讀爲互)剛暴(一本作剛突)禁暴(音金)何天(音河梁武帝音賀)衢(其俱反馬云四)
(達謂之衢)亨(許庚反)
䷚頤(以之反養也此篆文字也巽宫遊魂卦)舍爾(音捨注同)朵(多果反動也鄭同京作椯)嚼
(詳略反)令物(力呈反)離其(力智反)而闚(苦規反)顚頤(丁田反)拂
(符弗反違也薛同注下皆同一音敷弗反子夏傳作弗云輔弼也)此行(下孟反下立行同)悖也(布内)
(反逆也)虎視(徐市土反又常止反)眈眈(丁南反威而不猛也馬云虎下視貌一音大南反)逐
逐(如字敦實也薛云速也子夏傳作攸攸志林云攸當爲逐蘇林音迪荀作悠悠劉作跾云遠也說文跾音式六反)施
賢(始豉反下文同又如字)而比(毗志反)得頤(一本作得順)難未(乃旦反)
厲吉(厲嚴厲也馬王肅云危)
䷛大過(徐古臥反罪過也超過也王肅音戈震宫遊魂卦)相過之過(並古臥反)棟
(徐丁貢反)橈(乃教反曲折也下同)拯(拯救之拯)弱(本亦作溺並依字讀下救其弱拯弱皆同)而說
(音悅注同)救難難乃(並乃旦反上六注同)遯(本又作遁同徒遜反)藉(在夜反下同馬云在下曰)
(藉)唯愼(辰震反)枯楊(如字鄭音姑謂無姑山榆榆羊朱反)稊(徒稽反楊之秀也鄭作荑荑木)
(更生音夷謂山榆之實)老夫(如字下同)特吝(特或作持)能令(力主反)得少(詩照)
(反下同)則稺(直吏反)者長(丁丈反)淹溺(乃歷反)生華(如字徐音花)
无譽(音預又音餘)滅頂(徐都冷反)
䷜習(便習也重也劉云水流行不休故曰習)坎(徐苦感反本亦作埳京劉作欿險也陷也八純卦象水)
險陷(陷没之陷)謂便(婢面反下同)重險(直龍反注下並同)陗(七妙反)洊
(在薦反徐在悶反舊又才本反爾雅云再也劉云仍也京作臻干作荐)德行(下孟反注同)險難(乃旦)
(反下險難同)則夫(音符)窞(徒坎反說文云坎中更有坎王肅又作徒感反云窞坎底也字林云坎中小坎)
(一曰旁入)處欿(亦作坎字)而復(扶又反下雖復同)險且(如字古文及鄭向本作檢鄭云木在)
(手曰檢)枕(徐針鴆反王肅針甚反鄭玄云木在首曰枕陸云閑礙險害之貌九家作玷古文作沈沈直林反)出
則之坎(一本作出則亦坎誤)樽酒(音尊絶句)簋貳(音軌絶句)用缶(方有反絶)
(句舊讀樽酒簋絶句貳用缶一句)自牖(音酉陸作誘)承比(毗志反下同)之食(音嗣飯也)象
曰樽酒簋(一本更有貳字)祇(音支又祁支反鄭云當爲坻小丘也京作禔說文同音支又上支反安也)
盡平(津忍反)徽(許韋反)纆(音墨劉云三股曰徽兩股曰纆皆索名)寘(之豉反置也注同劉)
(作示言衆議於九棘之下也子夏傳作湜姚作寔寔置也張作置)叢(才公反)法峻(荀潤反)
䷝離(列池反麗也麗著也八純卦象日象火)畜(許六反注同)牝(頻忍反徐又扶死反)外強
(其良反)猶著(直略反卦内同)草木麗(如字說文作䕻)乎土(王肅本作地)重
明(直龍反)明兩作(鄭云作起也荀云用也)明照相繼(一本無明照二字)
履錯(鄭徐七各反馬七路反)警(京領反)辟其(音避象同)日&KR0628;(王嗣宗本作仄)
(音同)鼓(鄭本作擊)大耊(田節反馬云七十曰耊王肅又他結反云八十曰耊京作絰蜀才作咥)之
嗟(如字王肅又遭哥反荀作差下嗟若亦爾)凶(古文及鄭無凶字)突(徒忽反王肅唐屑反舊又湯骨反字)
(林同云暫出)逼近(附近之近)出(如字徐尺遂反王嗣宗勑類反)涕(徐他米反又音弟)沱(徒河)
(反荀作池一本作沲)若(古文若皆如此)戚(干寂反子夏傳作嘁嘁子六反咨慙也)不勝(音升)
逆首(本又作逆道兩得)離王公也(音麗鄭作麗王肅云麗王者之後爲公梁武力智反)
(王嗣宗同)折首(徐之舌反注同)以去(羌吕反)王用出征以正邦
也(王肅本此下更有獲匪其醜大有功也)
周易下經咸傳第四
䷞咸(如字彖云感也兊宫三世卦)取(七具反本亦作娶音同)相與(如字鄭云與猶親也)而
說(音悅)男下(遐嫁反下注必下同)見於(賢遍反)各亢(口浪反本或作有)拇
(茂后反馬鄭薛云足大指也子夏作&KR2129;荀作母云隂位之尊)腓(房非反鄭云膞腸也膞音市臠反王廙云腓腓腸也)
(荀作肥云謂五也尊盛故稱肥)離拇(力智反)動躁(早報反)股(音古)憧憧(昌容反馬)
(云行貌王肅云往來不絶貌廣雅云往來也劉云意未定也徐又音童又音鍾京作&KR1720;字林云&KR1720;遲也丈冢反)脢(武杯)
(反又音每心之上口之下也鄭云背脊肉也說文同王肅又音灰廣雅云胂謂之脢胂音以人反)輔(如字馬云上頷)
(也虞作䩉云耳目之間)頰(兼叶反孟作俠)滕(徒登反達也九家作乘虞作媵鄭云送也)口說(如字)
(注同徐音脫又始銳反)
䷟恒(如字久也震宫三世卦)長陽長隂(並丁丈反大象注同)媲(普計反配也)
復始(扶又反)見於(賢遍反)浚(荀潤反深也鄭作濬)令物(力呈反)餘緼
(紆粉反廣雅云積也)或承(或有也一云常也鄭本作咸承)德行(下孟反)詰(去吉反)而分
(扶運反)振恒(之刃反馬云動也鄭云摇落也張作震)
䷠遯(徒巽反字又作&KR2581;又作遁同隱退也匿迹避時奉身退隱之謂也鄭云逃去之名序卦云遯者退也乾宫二世)
(卦)夫靜(音扶)非否(備鄙反下同)亢(苦浪反)浸(子鴆反注同)而長(丁丈反卦)
(内同或如字)以遠(袁万反注並同)辟内(音避)難可(乃旦反)何災(音河褚河可反)
(今不用)勝(升證反又音升注同)說(王肅如字解說也師同徐吐活反又始銳反)遯巳(音以或音)
(紀)係遯(古詣文本或作繫)近二(附近之近)憊(蒲拜反鄭云困也廣雅云極也王肅作斃荀作)
(備)好遯(呼報反注下同)小人否(音鄙注下同惡也徐方有反鄭王肅備鄙反云塞也)能舍
(音捨)肥遯(如字子夏傳云肥饒裕)能累(劣僞反)繒(則能反)繳(章略反)
䷡大壯(莊亮反威盛強猛之名鄭云氣力浸強之名王肅云壯盛也廣雅云健也馬云傷也郭璞云今淮南)
(人呼壯爲傷坤宫四世卦)而愼禮也(愼或作順義亦通)用罔(罔羅也馬王肅云无)羝
羊(音低張云羖羊也廣雅云吳羊曰羝)觸(徐處六反)藩(方袁反徐甫言反下同馬云籬落也)羸
(律悲反又力追反下同馬云大索也徐力皮反王肅作縲音螺鄭虞作纍蜀才作累張作虆)雖復(扶又反)
藩決(音穴注下同)大輿(音餘)之輹(音福本又作輻)行不(下孟反)能說
(吐活反)喪羊(息浪反注下同)于易(以豉反注下同鄭音亦謂狡易也陸作埸謂壃埸也)險
難(如字亦乃旦反)則難(乃旦反)剛長(丁丈反下剛長同)猶與(音預一本作預)其
分(扶問反)不詳(詳審也鄭王肅作祥善也)
䷢晉(彖云進也孟作齊齊子西反義同乾宫遊魂卦)康(美之名也馬云安也鄭云尊也廣也陸云安也樂也)
蕃(音煩多也鄭發袁反)庶(如字衆也鄭止奢反謂蕃遮禽也)晝日(竹又反)三(徐息慙反下及)
(注同)接(如字鄭音捷勝也)上行(時掌反凡上行並同)以著(直略反下著明同)三褫
(勑紙反又直紙反)摧如(罪雷反退也鄭讀如南山崔崔之崔)未著(張慮反)自喪(息浪)
(反)愁(狀由反鄭子小反云變色貌)介(音戒大也馬同)聞乎(聞亦作文又作交義並通)和
之(胡臥反)鼫(音石子夏傳作碩鼠鼫鼠五技鼠也本草螻蛄一名鼫鼠)失得(如字孟馬鄭虞至肅本作)
(矢馬王云離爲矢虞云矢古誓字)失夫(音符)
䷣明夷(夷傷也坎宫遊魂卦)以蒙大難(乃旦反卦内同鄭云蒙猶遭也一云蒙冒也)
文王以之(王肅云唯文王能用之鄭荀向作似之下亦然)莅(履二反又律祕反)蔽僞(本或)
(作弊僞)所辟(音避下同)最遠(袁万反下遠難同)遠遁(徒遜反)匿形(女力)
(反)不遑(音皇)夷于(如字子夏作睇鄭陸同云旁視曰睇亦作眱)左股(音古馬王肅作般云)
(旋也日隨天左旋也姚作右槃云自辰右旋入丑)用拯(拯救之拯注同說文云舉也鄭云承也子夏作抍字林云)
(抍上舉音承)示行(示或作亦)近難(附近之近下最近同)疑憚(但旦反)然後而
免也(一本作然後乃獲免也)南狩(手又反本亦作守同)去闇(羌吕反)逆忤(五故)
(反)箕子之明夷(蜀才箕作其劉向云今易箕子作荄滋鄒湛云訓箕爲荄詁子爲滋漫衍無經)
(不可致詰以譏荀爽)爲比(毗志反)
䷤家人(說文家居也案人所居稱家爾雅室内謂之家是也巽宫二世卦)熾也(尺志反)而
行(下孟反注皆同)閑(馬云闌也防也鄭云習也)中饋(巨愧反食也)嗃嗃(呼落反又呼學反馬)
(云悅樂自得貌鄭云苦熱之意荀作確確劉作熇熇)嘻嘻(喜悲反馬云笑聲鄭云驕佚喜笑之意張作嬉嬉陸作喜)
(喜)之長(丁丈反)以近(附近之近)王假(更白反注同至也鄭云登也徐古雅反馬云大也)
愛樂(音洛)以著(張慮反)
䷨睽(苦圭反馬鄭王肅徐吕忱並音圭序卦云乖也雜卦云外也說文云目不相視也艮宫四世卦)而上
(時掌反下上行同)同行(如字王肅遐孟反)說而(音悅)喪馬(息浪反注同)自復
(音服注同)必顯(一本作必類下相顯亦然)可援(于眷反下得援同又音袁)以辟(音避)于
巷(戸絳反說文云里中道也廣雅云居也字書作衖)曳(以制反)掣(昌逝反鄭作㸷云牛角皆踊曰㸷徐)
(市制反說文作觢之世反云角一俯一仰子夏作契傳云一角仰也荀作觭劉本從說文解依鄭)其人天
(天剠也馬云剠鑿其額曰天)劓(魚器反截鼻也王肅作臲臲魚一反)相比(毗志反下同)元夫
(如字)噬(市制反)之弧(音胡弓也)後說(吐活反注同一音始銳反)之弧(本亦作壺京馬)
(鄭王肅翟子玄作壺)媾(古豆反)恢(苦回反大也)詭(女委反異也戾也)譎(古穴反本亦作決詐)
(也乖也)吁可(況于反)四剠(其京反說文或作黥字)
䷦蹇(紀免反彖及序卦皆云難也王肅徐紀偃反兊宫四世卦)以難(乃旦反卦内及解卦皆同)難
解(音蟹上六注同)未否(備鄙反)知矣(音智初六注同)得中(如字鄭云和也又張仲反)
(王肅云中適也解卦彖同)正邦(荀陸本作正國爲漢朝諱)宜待也(張本作宜時也鄭本宜待時也)
遠害(袁万反)内喜(如字徐許意反猶好也)來連(力善反馬云亦難也鄭如字遲久之)
(意)之長(直良反)長難(丁丈反)
䷧解(音蟹序卦云緩也震宫二世卦)解之爲義(音蟹下以解來復同)濟厄
(厄或作危)彖曰解(音蟹自此盡初六注皆同)坼(勑宅反說文云裂也廣雅云分也馬陸作宅云根也)
否結(備鄙反)者亨(許庚反)宥罪(音又京作尤)磐結(步丹反)或
有遇(遇或作過)咎非其理也(一本無此八字)所任(而鴆反)斯解
(佳買反)之稱(尺證反)失枉(紆往反)且乘(如字王肅繩證反)柔邪(似嗟反)
自我致戎(本又作致寇)解而(佳買反注同)拇(茂后反陸云足大指王肅云手大指)
(荀作母)而比(毗志反)維有解(音蟹注有解及象并下注爲解之極同)解難(佳買)
(反)用射(食亦反下注同)隼(荀尹反毛詩草木鳥獸䟽云鷂)高墉(音容馬云城也)將解
(隹買反)荒悖(布内反象同)以解(佳買反)
䷨損(孫本反虧減之義也又訓失序卦云緩必有所失是也艮宫三世卦)曷(何葛反)二簋(蜀才)
(作軌)用享(香兩反下同蜀才許庚反)上行(時掌反凡上行皆同)隂說(音悅)非長
(丁丈反下德長遂長同)爲邪(似嗟反)能拯(拯救之拯)大難(乃旦反)二簋應
(師如字舊應對之應)偕行(音皆)其分(扶問反)徵(直升反止也鄭云猶淸也劉作懲云淸也蜀才)
(作澄)忿(芳粉反)窒(珍栗反徐得悉反鄭劉作懫懫止也孟作恎陸作&KR3831;)欲(如字孟作浴)巳事
(音以本亦作以虞作祀)遄(市專反速也荀作顓)復自(扶又反九二注同)以上(時掌反)化
淳(尚春反)以離(力智反)知者(音智)以盡(津忍反)上祐(音又本亦作佑)
不制(一本作下制)遂長(丁丈反)尚夫(音符)
䷩益(增長之名又以弘裕爲義繫辭云益長裕而不設是也巽宫三世卦)民說(音悅)无疆
(居良反下同)下下(上遐嫁反下如字注同)涉難(乃旦反下同)天施(始豉反)之
處(昌預反下其處同)用享(香兩反注同王廙許庚反)用圭(王肅作用桓圭)不爲(于僞)
(反)不處(本或作不届)用費(芳貴反)盡物(津忍反)無厭(於鹽反)莫
和(胡臥反)惡盈(烏路反)偏辭(音篇孟作徧云周匝也)
周易下經夬傳第五
䷪夬(古快反決也坤宫五世卦)剛幾(音祈)坦然(他但反)夬決(徐古穴反)而
說(音悅注皆同)齊長(丁丈反除上六象並同)則邪(似嗟反下同)斷制(丁亂)
(反注同)澤上(時掌反注同)以施(始豉反注同)壯于(側亮反)前趾(荀作止)
惕(勑歷反荀翟作錫云賜也)號(戶羔反注及下同鄭王廙音号)莫夜(音暮注同鄭如字云無也無夜)
(非一夜)號呼(火故反)頄(求龜反顴也又音求又丘倫反翟云面顴頰閒骨也鄭作頯頯夾面也王肅音)
(龜江氏音琴威反蜀才作仇)若濡(而朱反)有愠(紆運反恨也舊於問反)面權(如字字書作觀)
棄夫(本亦作去羌吕反)情累(劣僞反)臀(徐徒敦反)次(本亦作趑或作&KR3027;說文及鄭作)
(也薛云柳柔韌木也並同)包瓜(白交反子夏作苞馬鄭百交反瓜音工花反)不舍(音捨下同)所
復(扶又反)物爭(爭鬪之爭下卦同)
䷬萃(在李反彖及序卦皆云聚也兊宫二世卦)亨(王肅本同馬鄭陸虞等並無此字)王假(更白)
(反)以說(音悅下注皆同)則邪(似嗟反)孝享(香兩反)聚以正(荀作取以正)
澤上(時掌反)除戎器(如字本亦作儲又作治王肅姚陸云除猶脩治師同鄭云除去也蜀)
(才云除去戎器脩行文德也荀作慮)若號(絶句戸報反馬鄭王肅王廙戶羔反)一握(烏學反傳氏作渥鄭)
(云握當讀爲夫三爲屋之屋蜀才同)至好(呼報反)愞(乃亂反)正(本亦作匹)妃(音配)禴
(羊略反殷春祭名馬王肅同鄭云夏祭名蜀才作躍劉作)多僻(匹亦反)以遠(袁万反)之
省(生領反下同)以比(毗志反)未光也(一本作志未光也)齎(徐將池反王肅)
(將啼反)咨(音諮又將利反齎咨嗟歎之辭也鄭同馬云悲聲怨聲)涕(徐音體)洟(他麗反又音夷)
(鄭云自目曰涕自鼻曰洟)
䷭升(式陵反序卦云上也上音時掌反鄭本作昇馬云高也震宫四世卦)用見大人(本或作利)
(見)以順德(如字王肅同本又作愼師同姚本德作得)以高大(本或作以成高大)允當
(如字下同)閑邪(似嗟反)升虚(如字空也徐去餘反馬云丘也)用亨(許庚反通也馬鄭陸)
(王肅許兩反馬云祭也鄭云獻也)岐山(其宜反或祁支反)攘來(如羊反)冥(覓經反闇昧之)
(義也注同又云日冥也)則喪(息浪反)
䷮困(窮也窮悴掩蔽之義故彖云剛掩也廣雅云困悴也兊宫一世卦)剛揜(本又作掩於撿反李於範)
(反虞作弇)以說(音悅卦内同)固窮(如字或作困窮非)臀(徒敦反)株木(張愚反)
幽谷(徐古木反)不覿(大歷反見也注同)獲拯(拯救之拯)隱遯(徒困反)數
歲(色柱反本亦作三歲)困解(音蟹)朱紱(音弗下同)享祀(許兩反注同)難之
(乃旦反)不勝(音升)豐衍(延善反)蒺(音疾)蔾(音棃蒺蔾茨草)上比(毗志反)
焉得(於虔反)來徐徐(徐徐疑懼貌馬云安行貌子夏作荼荼翟同荼音圖云内不定之意王肅)
(作余余)金車(本亦作金輿)劓(徐魚器反)刖(徐五刮反又音月荀王肅本劓刖作臲&KR1142;云不安貌)
(陸同鄭云劓刖當爲倪㐳京作劓劊案說文劊斷也)祭祀(本亦作享祀)遐遠(本或作遐邇)藟
(力軌反似葛之草本又作虆毛詩草木䟽云一名巨荒似蘡薁連蔓而生幽州人謂之蓷虆)臲(五結反王肅妍喆反)
(說文作㓷牛列反薛同)卼(五骨反又音月說文作&KR1896;云&KR1896;不安也薛又作杌字同)曰動悔(音越向云)
(言其無不然)令生(力呈反)
䷯井(精領反雜卦云通也彖云養而不窮周書云黃帝穿井世本云化益作井宋衷云化益伯益也堯臣廣雅云井)
(深也鄭云井法也字林作井子挺反周云井以不變更爲義師說井以淸絜爲義震宫五世卦)无喪(息浪反)
汔(徐許訖反注同幾也王肅音其乞反)繘(音橘徐又居密反鄭云綆也方言云關西謂綆爲繘郭璞云汲水索也又)
(其律反又音述)羸(律悲反徐力追反下同蜀才作累鄭讀曰虆)瓶(白經反)幾至(音祈或音機)
而覆(芳福反)而上水(時掌反注及下注上水皆同)井養(如字徐以上反)木
上(如字師又時掌反)以勞(力報反注同)勸相(息亮反注同王肅如字)井泥
(乃計反注及下同)滓穢(側里反)不嚮(許亮反)棄舍(音捨下文同)井谷(古木)
(反又音浴)射(食亦反注同徐食夜反鄭玉肅皆音亦云厭也荀作耶)鮒(音附魚名也子夏傳謂蝦蟇)甕
(屋送反李於鍾反鄭作甕云停水器也說文作罋汲缾也)敝(婢世反王肅徐扶滅反)谿谷(口啼反)注
下(章喻反下同)而復(扶又反)无與之也(一本作則莫之與也)渫(息列反徐又食)
(列反黃云治也)心惻(初力反說文云痛也)汲(音急)停汙(音烏)其行(下孟反象并注皆同)
甃(側舊反馬云爲瓦裹下達上也子夏傳云脩治也干云以&KR3115;壘井曰甃字林云井壁也)洌(音列絜也說文)
(云水淸也王肅音例)不橈(乃孝反)不食(如字又音嗣)井收(徐詩救反又如字馬云汲也陸)
(云井幹也荀作甃)勿幕(音莫覆也干本勿作网)
䷰革(馬鄭云改也坎宫四世卦)樂成(音洛上六注同)相息(如字馬云滅也李斐注漢書同說文)
(作熄)欲上(時掌反)革而信之(一本無之字)以說(音悅注同)鞏(九勇反固也馬)
(同)堅韌(仁震反)行有(如字又下孟反)相比(毗志反)文炳(兵領反)文
蔚(音尉又紆弗反廣雅云茂也敷也說文作斐)
䷱鼎(丁冷反法象也即鼎器也離宫二世卦)革去(羌吕反下皆同)賢愚別(彼列反)
尊卑序(本亦作有别有序)以木巽火亨(本又作亯同普庚反煑也下及注聖)
(人亨大亨亨飪亨者竝同)飪(入甚反熟也徐而鴆反)以享(香兩反注享上帝)上行(時掌反)
凝(魚承反嚴貌鄭云成也翟作擬云度也)顚(丁田反倒也)趾(音止)利出(徐尺遂反或如字注及下)
(同)否(悲巳反惡也注及下同)是覆(芳目反下皆同)趾倒(丁老反下同)以爲(于僞)
(反下體爲同)未悖(必内反逆也)我仇(音求匹也鄭云怨耦曰仇)可復(扶又反下)
(同)其行(下孟反注同)塞(悉則反)雉膏(如字鄭云雉膏食之美者)折足(之舌)
(反注同)餗(送鹿反虞云八珍之具也馬云䭈也䭈音之然反鄭云菜也)形渥(於角反沾也鄭作剭音屋)
且施(始豉反)所盛(音成)知小(音智)金鉉(玄典反徐又古玄反又古冥反一音古螢)
(反馬云鉉扛鼎而舉之也)用勁(古政反)
䷲震(止愼反動也入純卦象雷)以成(成亦作盛)&KR0658;虩(許逆反馬云恐懼貌鄭同荀作愬愬)
笑言(言亦作語下同)啞啞(烏客反馬云笑聲鄭云樂也)怠(本又作殆)惰(徒臥反下同)
解慢(佳賣反下同)恐致(曲勇反下文注皆同)不喪(息浪反卦内並同)匕(必以)
(反)鬯(勑亮反香酒)堪長(丁丈反)已出(音紀)洊(在薦反徐又在悶反)億(本又)
(作噫同於其反辭也六五同鄭於力反云十万曰億)喪(息浪反注同荀如字)貝(如字荀音敗)躋(本又)
(作隮子西反升也)雖復(扶又反上六注同)蘇蘇(疑懼貌王肅云躁動貌鄭云不安也馬云尸禄)
(素餐貌)无眚(生領反)遂泥(乃計反下同荀本遂作隊泥音乃低反)困難(乃旦)
(反)索索(桑洛反注及下同懼也馬云内不安貌鄭云猶縮縮足不正也)視(如字徐市至反)矍
矍(俱縛反徐許縛反馬云中未得之貌鄭云目不正)㛰媾(古豆反)彼動故懼
(故或作而)
䷳艮(根恨反止也鄭云艮之言很也八純卦象山)其背(必内反徐甫載反)相背(音佩)
(下相背同)否之(備鄙反)令物(力呈反)而強(其兩反)姦邪(似嗟反)敵
應(應對之應又音膺)其趾(如字荀作止)腓(符非反本又作肥義與咸卦同)不承(音拯)
(救之拯馬云舉也)不快(苦夬反)其限(馬云限要也鄭荀虞同)夤(引眞反馬云夾脊肉)
(也鄭本作&KR1569;徐又音胤荀作腎云互體有坎坎爲腎)薰(許云反荀作動云互體有震震爲動)器喪(息浪反)
䷴漸(捷撿反以之前爲義即階漸之道艮宫歸魂卦)女歸吉也(王肅本還作女歸吉利貞)
善俗(王肅本作善風俗)于干(如字鄭云干水傍故停水處陸云水畔稱干毛傳詩云涯也又云澗也荀)
(王肅云山間澗水也翟云涯也)則困於小子(本又作則困讒於小子)於謗(博浪反)
讒諛(音臾)磐(畔干反山石之安也馬云山中磐紆)衎衎(苦旦反馬云饒衍)禄養(羊尚反)
歡樂(音洛)于陸(陸高之頂也馬云山上高平曰陸)孕(以證反說文云懷子曰孕弋甑反鄭云猶)
(娠也荀作乘)復反(扶又反)邪配(似嗟反)合好(呼報反)能間(間厠之間)
離羣(力智反鄭云猶去也)桷(音角翟云方曰桷桷椽也馬陸云桷榱也說文云秦曰榱周謂之椽齊魯)
闡(昌善反)而令(力呈反)以徧(音遍)則昊(如字孟作稷)則食(如字或作)
(蝕非)則溢(本或作則方溢者非)以折(之舌反斷也下及注同)其配(如字鄭作妃云嘉耦曰妃)
雖旬(如字均也王肅尚純反或音脣荀作均劉昞作鈞)則爭(爭鬭之爭下皆同)蔀(音部王廙同蒲)
(戸反王肅普苟反略例云大暗之謂蔀馬云蔀小也鄭薛作菩云小席)見斗(孟作見主)曖(音愛)鄣
(音章又止尚反字又作障同)斗見者(賢遍反下不見同)不邪(似嗟反)沛(本或)
(作旆謂幡幔也又普貝反姚云滂沛也王廙豐蓋反又補賴反徐普蓋反子夏作芾傳云小也鄭干作韋云祭祀之蔽膝)
沬(徐武蓋反又亡對反微昧之光也字林作昧亡太反云斗杓後星王肅云音妹鄭作昧服虔云日中而昏也子夏傳)
(云昧星之小者馬同薛云輔星也)肱(古弘反姚作股)幡(芳袁反)幔(末半反)以禦(魚吕反)
微昧(音妹)豐其屋(說文作豐云大屋也)闚(苦規反李登云小視)&KR1940;(苦鵙反徐苦鶂反一)
(音苦馘反馬鄭云无人貌字林云靜也姚作䦧孟作窒並通)覿(徒歷反)藏(如字)廕(於鴆反)其
行(下孟反)治道(直吏反下同)天際(如字鄭云當爲瘵瘵病也)翔(鄭王肅作祥)翳
光(烏細反)自藏(如字衆家作戕慈羊反馬王肅云殘也鄭云傷也)有爲(于僞反)不
出戸庭(此引節卦九二爻辭應云門庭作戸誤也或云門戸通語)
䷷旅(力舉反羇旅也序卦云旅而无所容雜卦云親寡旅是也離宫一世卦王肅等以爲軍旅)特重
(直用反)物長(丁丈反)而復(扶又反六五注同)令附(力呈反)非知(音智)
瑣瑣(悉果反或作璅字者非也鄭云瑣瑣小也馬云疲弊貌王肅云細小貌)懷其資(本或)
(作懷其資斧非)喪(息浪反卦内并下卦同)爲施(始豉反)與萌(如字又音預)得其
資斧(如字子夏傳及衆家並作齊斧張軌云齊斧蓋黃鉞斧也張晏云整齊也應劭云齊利也虞喜志林云齊)
(當作齋齋戒入廟而受斧下卦同)不快(苦夬反)斫(諸若反)平坦(吐但反)射雉
(食亦反注同)而上(時掌反)上逮(音代一音大計反)號(戸羔反)咷(道羔反)于
易(以豉反注同王肅音亦)所嫉(音疾字林音自本亦作疾下同)其義焚也(馬云義宜)
(也一本作宜其焚也)喪牛之凶(本亦作喪牛于易)
䷸巽(孫問反入也廣雅云順也八純卦象風象木)巽弟(大計反本亦作悌)重巽(直龍反)
齊邪(似嗟反下并下卦同)志治(直吏反)紛(芳云反廣雅云衆也喜也一云盛也)而復
(扶又反下同)神祇(祁支反)頻顣(干寂反又子六反此同鄭意)不樂(音洛)遠
不(袁万反)之庖(步交反)先庚(西薦反注同)後庚(胡豆反)卒以(寸忽)
(反下同)不說(字又作悅同)先申(音身或作甲字非)以斷(丁亂反下同)
䷹兊(徒外反悅也八純卦象澤)兊說(音悅卦内並同)以先(西薦反又如字)犯難
(乃旦反)麗澤(如字麗連也鄭作離云猶併也)黨繫(本亦作係)商兊(如字商商量也)
(鄭云隱度也)介疾(音界隔也馬云大也)將近(附近之近)比於(毗志反)道長
(丁丈反)
䷺渙(呼亂反散也序卦云離也離宫五世卦)王假(庚白反下同梁武帝音賈)而上(如字又時掌反)
之難(乃旦反卦内同)之累(劣僞反)享于(香兩反)用拯(拯救之拯馬云舉也)
(伏曼容云濟也王肅云拔也子夏作抍抍取也)以逝(逝又作遊)厄劇(本又作危處又作厄處)逃
竄(七亂反)險爭(爭鬪之爭)机(音几)有丘(姚作有近)匪夷(荀作匪弟)丘
墟(去魚反)渙汗(下旦反)以盪(徒黨反)險阨(於隔反)以假(古雅反)
逖(湯歷反)血去(羌吕反)最遠(袁万反下於遠象遠害並同)不近(附近之近)
䷻節(薦絜反止也明禮有制度之名一云分段支節之義坎宫一世卦)男女别(彼列反)
復正(扶又反)說以(音悅注同)澤上有水(上或作中今不用)德行(下孟)
(反下注同)故匿(女力反)所怨(紆万反又紆元反)
䷼中孚(芳夫反信也艮宫遊魂卦)豚(徒尊反黃作遯)說而(音悅下注皆同)乖爭
(爭鬪之爭)之行(下孟反)畜之(許六反本或作獸)涉難(乃旦反)有它(音他)燕
(音鷰)鶴(戸各反)和之(胡臥反注及下同)好爵(如字王肅呼報反孟云好小也)爾靡
(本又作縻同亡池反散也干同徐又武寄反又亡彼反韓詩云共也孟同埤蒼作縻云散也陸作䌕京作劘)重隂
(直龍反)不徇(似俊反)或罷(如字王肅音皮徐扙彼反)少隂(詩照反)長隂
(丁丈反)相比(毗志反)而閡(五代反)憊(備拜反)幾望(音禨又音祈京作近荀作)
(旣)而上(時掌反象同)攣(力圓反廣雅云拲也)可舍(音捨)翰(胡旦反高飛)内
喪(息浪反)
䷽小過(古臥反義與大過同王肅云音戈兊宫遊魂卦)遺之(如字)不宜上(時掌反注)
(同下及文不宜上上六注上亦同鄭如字謂君也)而浸(子鴆反)以行(下孟反)所錯(本又)
(作措又作厝同七路反)其妣(必履反)于僭(子念反)盡於(津忍反)或戕(徐在)
(良反注同)故令(力呈反注同)先過(西薦反)而復(扶又反卦末同)晏安(於諫反又)
(音宴)鴆(除蔭反本亦作酖)没怯(去業反)公弋(餘職反)則蒸(章勝反字又作烝或)
(作媵字非)小畜(本又作蓄同勑六反)其施(始豉反)而難(乃旦反)巳上也(並如)
(字上又時掌反注同鄭作尚云庶幾也)陽巳上故止也(本又作陽巳上故少隂止少音多少之少)
上六弗遇(王付反本多誤故詳之)災眚(生領反)
䷾旣濟(節計反下卦同鄭云旣巳也盡也濟度也坎宫三世卦)亨小(絶句以小連利貞者非)
則邪(似嗟反下同)曳(以制反)濡其(音儒注同)於燥(西早反)未造(七報)
(反)易(以豉反)棄難(乃旦反卦末并下卦同)婦喪(息浪反注皆同)其茀(方拂反首)
(飾也馬同干云馬髴也鄭云車蔽也子夏作髴荀作紱董作髢)不比(毗志反)鬼方(蒼頡篇云鬼遠也)
憊(備拜反鄭云劣弱也陸作備云當爲憊憊困劣也)繻有(而朱反鄭王肅云音須子夏作王廙同薛云)
(古文作繻)衣袽(女居反絲袽也王肅音如說文作絮云緼也廣雅云絮塞也子夏作茹京作絮)有郤(去逆)
(反)禴(羊略反祭之薄者)沼(之紹反)沚(音止)蘋(音頻)蘩(音煩)非馨(呼庭反)
䷿未濟(離宫三世卦)小狐(徐音胡)汔(許訖反說文云水涸也鄭云幾也)令物
(力呈反)各得其所(一本得作當)經綸(本又作論同音倫又魯門反)屯(張倫反)
蹇(紀勉反)循難(似遵反猶履也)喪其(息浪反)已比(上音紀下毗志反)以近
(附近之近)暉(許歸反字又作輝)而耽(丁南反)於樂(音洛)
周易繫(徐胡詣反本系也又音係續也字從&KR0795;若直作&KR0795;下糸者音口奚反非)辭(本亦作&KR3018;依字)
(應作詞說也說文云詞者意内而言外也辤不受也受辛者辤辝籕文辤字也)上第七(本亦作繫辭上王肅本皆)
(作繫辭上傳訖於雜卦皆有傳字本亦有無上字者)韓伯注(本亦作韓康伯注案王輔嗣止注六經講者相)
(承用韓注繫辭以下續之)
地卑(如字又音婢本又作埤同)其易之門(本亦作其易之門戶)斷矣(丁亂反)之
分(符問反章末注同)著矣(張慮反)見矣(賢徧反注同)縣象(音玄)雨施
(始䜴反)相摩(本又作磨末何反京云相磑切也磑音古代反馬云摩切也鄭注禮記云迫也迫音百)相
盪(衆家作蕩王肅音唐黨反馬云除也桓云動也唯韓云相推盪)鼓之(虞陸董皆云鼓鼓動也)霆
(王肅吕忱音庭徐又徒鼎反又音定京云霆者雷之餘氣挺生万物也說文同蜀才云凝爲電)運行(姚作違行)
大始(音泰王肅作泰)坤作(虞姚作坤化姚云化當爲作)易知(以豉反訖章末同鄭荀董)
(並音亦)簡能(如字姚云能當爲從)而成位乎其中(馬王肅作而易成位乎其)
(中)繫辭(音系卷内皆同)焉而明吉凶(虞本更有悔吝二字)迭(田節反)
剛柔者晝夜之象(虞作晝夜者剛柔之象)三極(陸云極至也馬云三統也)
(鄭韓云三才也王肅云隂陽剛柔仁義爲三極)能見(賢遍反)易之序也(陸云序象也京)
(云次也虞本作象)所樂(音岳適會也虞本作所變)而玩(五亂反研玩也馬云貪也鄭作翫)祐
之(音又後同)爻者(戸交反說文云交也)小疵(徐才斯反馬云瑕也)辯吉凶(如字)
(京云明也虞董姚顧蜀才並云别也音彼列反)見乎(賢遍反)乎介(音界注同王肅干韓云纖介也)
纖(息廉反)震无咎(馬云震驚也鄭云懼也王肅韓云動也周云救也)險易(以豉)
(反注同京云險惡也易善也)之否(備鄙反)天地準(如字京云準等也鄭云中也平也)
彌(如字本又作弥)綸(音倫京云彌遍綸知也王肅云綸纏裹也荀云彌終也綸迹也)天下之道
(一本作天地)俯以(音甫)察於(一本作觀於)反終(鄭虞作及終)之說(如字)
(宋衷始銳反云舍也)烟(音因)煴(紆云反)盡聚(津忍反下同)知周(音智注同)道
濟(如字鄭云道當作導)不流(如字京作畱)樂天(音洛注同虞作變天)功贍(涉豔)
(反)範圍(鄭云範法也馬王肅張作犯違張云犯違猶裁成也)而知(如字荀爽荀柔之明僧紹音智)以
上(時掌反)之稱(尺證反下章及注同)知者(音智下之知注知者其知仁知並同)其分
(符問反)鮮矣(悉淺反注同師說云盡也鄭作尟馬鄭王肅云少也)
藏諸(才剛反鄭作臧云善也)衣(於旣反)被(皮寄反)則有經營之
功也(本亦无功字一本功作迹)成象(蜀才作盛象)爻法(胡孝反馬韓如字云放也蜀才)
(作效)形詰(去吉也)大虚(音泰下大極同)欻爾(況勿反)自造(在早反下同)
稱極(尺征反)爲稱(尺證反)不禦(魚吕反禁止也)乎迩(本又作邇音尒)也
專(如字陸作塼音同)也翕(虚級反斂也)也闢(婢亦反開也)易簡(以豉反)
知崇(音智注同)禮(蜀才作體)卑(必彌反本亦作埤徐音婢下同)賾(仕責反下同九家作冊京作嘖)
(云情也)典禮(京作等禮姚作典體)以斷(丁亂反下注同)惡也(於嫁反荀作亞亞次也又烏路)
(反馬鄭烏洛反亞通)言天下之至動而不可亂也(衆家本並然鄭本作)
(至賾云賾當爲動九家亦作冊)可遠(袁万反)之惡(烏路反)錯之(七各反)議之
(陸姚桓玄荀柔之作儀之)則盡(津忍反)子和(胡臥反注同)縻之(本又作靡亡池反徐又亡)
(彼反京作劘)行發(下孟反下同)見乎(賢遍反)樞(尺朱反王廙云戶樞也一云門臼)機
(王廙云弩牙也)先號(戸羔反)咷(道羔反)或默(亡北反字或作嘿)利斷(丁亂反王)
(肅丁管反)其臭(昌又反)
初六藉(在夜反下同)用白茅(卯交反)无咎(或以此爲別章今不用)苟
錯(七故反本亦作措)可重(直勇反)愼斯術也(時震反鄭干同一本作順師用義鄭)
(云術道)不德(鄭陸蜀才作置鄭云置當爲德)下人(遐嫁反後同)爲階(姚作機)爲
易者(本又云作易者)乘釁(許覲反)致寇至(徐或作戎宋衷云戎誤)乘也
者(如字一讀繩證反)慢藏(才浪反)誨(如字教也虞作悔謂悔恨)冶容(音也鄭陸虞姚)
(王肅作野言妖野容儀教誨淫泆也王肅云作野音也)
大衍(延善反又注演同鄭云衍演也干云合也王廙蜀才云廣也)大極(音泰)掛一(卦買反别)
(也王肅音卦)揲(時設反案揲猶數也說文云閱持也一音思頰反徐音息列反鄭云取也)歸竒(紀宜)
(反注下同)於扐(郎得反下同馬云指間也荀柔之云別也)後掛(京作卦云再扐而後布卦)之策
(初革反字亦作筴)當(如字下同)期(本又作朞音基同)而伸(本又作信音身)而長(丁丈)
(反)德行(下孟反)酬(市由反徐又音疇)酢(在洛反京作醋)與祐(音又助也馬云配也)
(荀作侑)
聖人之道(明僧紹作君子之道)以言者(下三句無以字一本四句皆有)如
嚮(許兩反又作響)能與(音預下及注同)參伍(七南反)錯(七各反)綜(宗統反)
天地之文(一本作天下虞陸本作之爻)无籌(直周反)研(蜀才作揅)幾也
(如字本或作機鄭云機當作幾幾微也)夫易開(王肅作闓音同)物成務(一本無夫易二字)
冒天(莫報反注同覆也)以斷(丁亂反下二章同)蓍(音尸)圓而(本又作員音同)方
以知(音智注同下知以叡知注神知皆同)有分(符問反)易以(以豉反韓音亦謂變易)貢
(如字告也京陸虞作工荀作功)洗心(劉瓛悉殄反盡也王肅韓悉禮反京荀虞董張蜀才作先石經同)洗
濯(直角反)藏往(如字劉作臧善也)能與(音預)不殺(馬鄭王肅干所戒反師同徐所)
(例反陸韓如字)者夫(音符如字)齊戒(側皆反注同)以神明其德夫
(荀虞顧絶句衆皆以夫字爲下句一本無夫字)闔戸(胡臘反)闢戶(婢亦反王肅甫亦反)施生
(始豉反)見乃(賢遍反)
是故易有大極(大音泰注同大極无也馬云北辰也王肅云此章首獨言是故者揔衆章之意)
无稱之稱(並尺證反)縣象(音玄)探(吐南反)賾(九家作冊)索隱(色白)
(反)亹亹(亡偉反)莫善乎蓍龜(本亦作莫大)見吉(賢遍反)河
出(如字又尺遂反下同)洛出(王肅作雒漢家以火德王故從各佳)又以尚賢也(鄭本)
(作有以)子曰書不盡(如字又津忍反下同)之緼(紆粉反徐於憤反王肅又於問反)之
奥(烏報反)而上(時掌反)而錯(七故反注同本又作措)之賾(本亦作之至賾)
而裁(音才本又作財)默而成(本或作默而成之)德行(下孟反)
周易繫辭下第八
而重(直龍反注同)明治(直吏反)繫辭(音係卷内皆同)而命(孟作明)或
否(備鄙反)而斷(丁亂反)則見(賢遍反下及注皆同)趣時(七樹反)貞勝
(姚本作貞稱)乎累(劣僞反)殉吉(辭俊反後同)未離(力智反)盡會
(津忍反下同)貞觀(官換反又音官)貞夫(音符)確然(苦角反馬韓云剛貌說文云高至)
人易(以豉反下注同)隤然(大回反馬韓云柔貌也孟作退陸董姚作妥)像此(音象)施
生(始豉反)大寶(孟作保)曰人(王肅卜伯玉桓玄明僧紹作仁)禁民(音金又金鴆反)
包(本又作庖白交反鄭云取也孟京作伏)犧(許宜反字又作羲鄭云鳥獸全具曰犧孟京作戲云伏服也戲化也)
氏(包犧氏大皥三皇之最先)之王(于況反)不究(九又反)爲罟(音古馬姚云猶网也)
(黃本作爲网罟云取獸曰网取魚曰罟)以佃(音田本亦作田)以漁(音魚本亦作魚又言庶反馬云取獸曰佃)
(取魚曰魚)斲木(陟角反)爲耜(音似京云耒下耓也陸云廣五寸耓音勑丁反)爲耒(力對反京)
(云耜上句木也說文云耜曲木垂所作字林同力佳反徐力猥反垂造作也本或揉木爲之耒耨非)耒耨之
利(奴豆反馬云鉏也孟云耘除草)爲市(世本云祝融爲市宋衷云顓頊臣也說文云市時止反)噬(市制)
(反)嗑(胡臘反)不解(佳賣反)易窮則變變則通通則
久(一本作易窮則變通則久)祐之(音又本亦作佑)下治(直吏反章末同)以別(彼列反一本作辯)
挎(本又作刳口孤反徐又口溝反)掞(以冉反本亦作剡)楫(本又作檝將輙反下同徐音集又子入反方言云楫)
(謂之橈或謂之櫂說文云楫舟櫂也)致遠以利天下(一本無此句)諸渙(音喚)以
利天下蓋取諸隨(一本無以利天下一句)重門(直龍反)柝(他洛)
(反馬云兩木相擊以行夜說文作柝字林他各反同)暴客(白報反鄭作虣)斷木(丁緩反又徒緩反斷)
(斷絶)爲杵(昌吕反)掘地(其月反又其勿反)爲臼(求酉反)爲弧(音胡說文)
(云木弓)剡木(以冉反字林云銳也因冉反)諸睽(苦圭反又音圭)則爭(爭鬪之爭下同)
厚衣(於旣反)喪期(並如字)无數(色具反)棺椁(上音官下音郭)而
治(直吏反下同)書契(苦計反)決斷(都亂反)象也者像也(衆本)
(並云像擬也孟京虞董姚還作象)卦竒(紀宜反注同)德行(下孟反下同)畫竒
(音獲下同)憧憧(本又作&KR1720;昌容反)以貫(古亂反)屈也(丘勿反下同)信也(本又)
(作伸同音申下同韋昭漢書音義云古伸字)尺蠖(紆縛反蟲名也徐又烏郭反)龍蛇(本文作蛇同)
之蟄(直立反)全身(本亦作存身)思慮(息吏反)而累(劣僞反)蒺
(音疾)藜(音棃)死其(其亦作期)射(食亦反下注同)隼(恤允反)高墉(音容)不括
(古活反結也)結閡(五代反)不懲(直升反)屨(俱遇反)校(胡孝反下同)滅止
(本亦作趾)弗去(羌吕反)何校(河可反又音河)其治(直吏反下同)知小(音智)尟
不(本亦作鮮仙善反少也)折足(之設反)覆公(芳六反)餗(音速馬作粥)形渥
(於角反)不勝(音升)而上(時掌反)未離(力智反)先見(賢遍反)介于
(徐音戒衆家作介徐云王廙古黠反)斷可(丁亂反注同)復行(扶又反注復行同)造形(七報)
(反)之分(符問反)无祇(韓音祁支反注同王廙輔嗣音支)舍凶(音捨)絪(本又作氤)
(同音因)緼(本又作氲紆云反)化醇(音淳)易其(以豉反)不迕(五路反字亦作忤)
其易之門邪(本又作門戸邪)之撰(仕勉反下章同數也廣雅云定也王肅士眷反)
數也(色柱反)爻繇(直救反下同服虔云抽也抽出吉凶也韋昭云由也吉凶所由而出也)於
稽(古兮反考也)闡幽(昌善反明也)辯物(如字徐扶勉反别也)斷辭(丁亂反注)
(同)辭文(如字一音問)而中(丁仲反注同)因貳(音二鄭云當爲弍)民行(下孟反注同)所蹈(徒報)
(反)之柄(兵病反)之脩(如字鄭云治也馬作循)之辯(如字王肅卜免反)不厭
(於豔反注同)後易(以豉反注同)長裕(丁丈反注同)其施(始豉反下同)巽稱
(尺證反又尺升反)和行(下孟反)以遠(于万反注同)不濫(力暫反)可遠(馬王)
(肅韓袁万反注皆同師讀如字)上下(時掌反章末同)趣舍(音捨)處昧(音妹)而揆(葵癸)
(反度也)其方(馬云方道)能循(似倫反)以度(待洛反)以要(一遥反下又要終同)
其要(於妙反)易知(以豉反)撰德(鄭作算云數也)噫(於其反王肅於力反辭也馬同)
亦要(一妙反絶句又一遥反則句至吉凶)則居(馬如字處也師音同鄭王肅音基辭)知者(音智)
彖辭(吐貫反馬云彖辭卦辭也鄭云爻辭也周同王肅云彖舉象之要也師說通謂爻卦之辭也一云即夫子)
(彖辭)則思(息吏反)貫之(古亂反)轉近(附近之近下章以近同)而上(時掌反)
須援(于眷反)剛勝(升證反一音升)勝其(音升)閑邪(似嗟反)其當
(如字下當文王同)紂(直又反)蒙難(乃旦反)能亨(許庚反)易者(以豉反注同)
其治(直吏反)德行(下孟反下德行同)易以(以䜴反下注險易同)知阻(莊吕反)
能說(音悅注同)亹亹(亡偉反鄭云汲汲也王肅云勉也)役思(息吏反)探(吐南反)
射(食亦反)不厭(於豔反)以盡(津忍反下同)愛惡(烏路反注同鄭烏洛反)
泯然(亡忍反)比爻(毗志反)辭枝(音支)誣善(音無)
周易說卦第九
幽贊(本或作讃子旦反幽深也贊明也)蓍(音尸說文云蒿屬生千歲三百莖易以爲數天子九尺諸侯七)
(尺大夫五尺士三尺毛詩草木䟽云似藾蕭靑色科生鴻範五行傳云蓍百年一本生百莖論衡云七十歲生一莖七百歲生)
(十莖神靈之物故生遲也史記云生滿百莖者其下必有神龜守之其上常有雲氣覆之淮南子云上有叢蓍下有伏龜)如
嚮(香兩反本又作響)參(七南反又如字音三)天(或作夫者非)而倚(於綺反馬云依也王)
(肅其綺反云立也虞同蜀才作竒通)數(色具反)參竒(紀宜反)觀變(一本作觀變化)發
揮(音輝鄭云揚也王廙韓云散也)盡性(津忍反)要其(一遥反)迭用(田節反)六
位而成章(本又作六畫)相薄(旁各反陸云相附薄也馬鄭顧云薄入也)相射(食亦)
(反虞陸董姚王肅音亦云厭也)數往(色具反又色主反)而數(色主反下文同)晅(況晚反京云乾)
(也本又作暅徐古鄧反又一音香元反)以說(音悅後皆同)嚮明(許亮反)而治(直吏反)
妙萬物(如字王肅作眇音妙董云眇成也)橈(徐乃飽反王肅乃教反又呼勞反)熯(王肅云呼)
(但反火氣也徐本作暵音漢云熱暵也說文同)莫盛(是政反鄭音成云裹也)水火不相逮
(音代一音大計反鄭宋陸王肅王廙無不字)悖(必内反逆也)爲豕(京作彘)爲狗(音苟)一
索(色白反下同馬云數也王肅云求也)長男(丁丈反下長女長子皆同)中男(丁仲反下同)少
男(詩照反下少女皆同)爲圜(音圓)瘠(在亦反下同王廙云健之甚者爲多骨也京荀作柴云多筋幹)
駁(邦角反)爲釡(房甫反)爲吝(京作遴)嗇(音色)爲柄(彼病反)爲
龍(如字虞干作駹虞云倉色干云雜色)爲旉(王肅音孚干云花之通名鋪爲花貌謂之&KR1929;本又作專如字虞)
(同姚云專一也鄭市戀反)蒼筤(音郎或作琅通)萑(音九廣雅云藡也藡音狄)葦(韋鬼反蘆)馵
(主樹反京作朱荀同陽在下)的(丁歷反說文作馰)顙(桑黨反的顙白顚)反生(麻豆之屬反生戴莩)
(甲而出也虞作阪云陵坂也陸云阪當爲反)蕃(音煩)鮮(息連反)爲臭(昌又反王肅作爲香臭)
寡髮(如字本又作宣黑白雜爲宣髮)爲廣(如字鄭作黃)爲近(附近之近)三倍(步罪)
(反)其究(九又反)矯(紀表反一本作撟同)輮(如九反王肅奴又反又女九反又如又反馬鄭陸王肅本)
(作此宋衷王廙作揉宋云使曲者直直者曲爲揉京作柔荀作橈)弓輪(姚作倫)美脊(精亦反)
爲亟(紀力反王肅去記反荀作極云中也)爲薄(旁博反)蹄(徒低反)爲曳(以制反)
眚(生領反王廙云病也)甲胄(直又反)乾卦(古丹反鄭云乾當爲幹陽在外能幹正也董作幹)
鱉(卑列反本又作鼈同)蟹(戸賣反)蠃(力禾反京作螺姚作蠡)蚌(步項反本又作蜯同)
科(苦禾反空也虞作折)槁(苦老反鄭作槀干作熇)爲徑(古定反)果蓏(力火反馬云果桃李)
(之屬蓏瓜瓠之屬應劭云木實曰果草實曰蓏說文云在木曰果在地曰蓏張晏云有核曰果無核曰蓏京本作果墮之字)
&KR1377;(音昏)寺(如字徐音侍亦作䦙字)黔(其廉反徐音禽王肅其嚴反鄭作黚謂虎豹之屬貪冒之類)喙
(況廢反徐丁遘反)爲堅多節(一本無堅字)爲巫(亡符反)附決(如字徐音)
(穴)剛鹵(力杜反鹹土也)爲羊(虞作羔此六子依求索而爲次第也本亦有以三男居前三女後從乾健)
(也章至此韓無注或有注者非也荀爽九家集解本乾後更有四爲龍爲直爲衣爲言巛後有八爲牝爲迷爲方爲囊爲裳爲)
(黃爲帛爲漿震後有三爲王爲鵠爲鼓巽後有二爲楊爲鸛坎後有八爲宫爲律爲可爲棟爲叢棘爲狐爲蒺蔾爲桎梏離後)
(有一爲牝牛艮後有三爲鼻爲虎爲狐兊後有二爲常爲輔頰注云常西方神也不同故記之於此)
周易序卦第十
之稺(直吏反本或作稚)爭興(爭鬪之爭下同)所比(毗志反下注同)所畜(敕六反本)
(亦作蓄下及雜卦同)以否(備鄙反下同)以觀(官喚反)亨則(許庚反鄭許兩反徐音向同)
實喪(息浪反)所錯(七各反注同徐七路反)之緼(紆粉反本又作藴)遠小人
(袁万反)有難(乃旦反下同)以解(音蟹下同)決邪(似嗟反)而上(時掌反)去
故(起吕反下同)以和(胡臥反又如字)齊(才細反又如字)若長(丁丈反)說(音悅下及)
(注同)行過(下孟反)
周易雜卦(韓云雜糅衆卦也孟云雜亂也)第十一
雜糅(如又反)比(毗志反下同)樂(音洛注同)臨觀(古亂反)屯見(賢遍反注及下)
(皆同鄭如字)經綸(本又作論音倫又力門反)上升(時掌反下文離上并注同)豫怠(如字姚同)
(京作治虞作怡)則飭(音敕注同整治也鄭本王肅作飾)剥爛(老旦反)晝也(竹又反)
誅也(荀云誅滅也陸韓云傷也)解(音蟹)難也(乃旦反)衆(荀作終)去故(起吕)
(反)豐多故(衆家以此絶句)親寡旅也(荀本豐多故親絶句寡旅也別爲句)道
長(丁丈反)
周易略例(此是輔嗣所作旣釋經文故相承講之今亦隨世音焉或有題爲第十者後人輒加之耳)
明彖動不能制動(一本作天地不能制動)貞夫(音符後皆)
(同)琁(悉全反又作旋)璣(音機本又作機或作幾)輻(音福)湊(干豆反)則思(息吏反)可
遠(于万反)能渝(羊朱反)至賾(仕責反)能與(音預)觀喙以斯
(一本作以彖觀之)
明爻通變好靜(呼報反)度量(音亮)朝(直遥反)廷(音定)必
比(毗志反)隆墀(本又作坻直其反坻螘冢)遠壑(火各反)而濟(一本作而載)能
說(音悅)善邇(善又作繕)愛惡(烏路反次章同)語成而後有格(舊本)
(如此一本格作括)能與(音豫)
明卦適變通爻(本又作明卦通變適爻又一本直云適變通爻)
否泰(備鄙反)險易(以豉反章内同)於斷(丁亂反)要其(一遥反)辟險
(音避本亦作避後章同)比復(毗志反)好先(呼報反)侮妻(亡甫反)故當(如字)
其介(音界本又作分符問反)
明象觀意(本亦作見意)猶蹄(音啼)在兔(他故反字又作菟)筌者
(七全反筌蹄事見莊子)重畫(直龍反下胡麥反下同)應健(音鷹)滋漫(末半反)
縱復(扶又反)
辯位繫辭(戸計反下同)位分(扶問反下同)去初(羌吕反)無六
爻(無亦作損)
略例下(舊本如此本或無下字)
率(音類又音律又所律反)相比(毗志反)險易(以豉反)之行(下孟反)去六
(羌吕反)見咥(直結反)所怨(紆万反又紆元反)
卦略(凡十一卦)
屯難(乃旦反遯明夷卦同)所馮(皮冰反本亦作憑)蒙隂昧(音妹)不諮(本亦)
(作資)四遠(袁万反觀明夷卦同)初比(毗志反)履不處(謂陽爻不處其位爲美)履
者禮也(今雜卦無此句韓注有或傳寫者誤)臨剛長(丁丈反遯卦同)觀(古亂反)以
所見(一本所作知)以近(附近之近明夷卦同)大過棟橈(乃孝反)拯弱
(拯救之拯)同好(呼報反)所贍(常豔反)褊矣(必淺反)遯浸(子鴆反)長
(張丈反)難在(乃旦反)亨在(許庚反)大壯觸(昌錄反)蕃(扶袁反)明
夷最遠(于万反)最近(附近之近)而難(乃旦反)能溺(寧歷反)睽
最見(賢遍反豐卦同)洽乃(咸夾反本又作合)豐惡闇(烏路反)之沛(步貝)
(反又普貝反)之蔀(步口反)明昧(音妹本亦作妹又作沬皆末貝反下文同)無與(如字又音)
(預)折其(之舌反)
經典釋文卷第二(經四千二百一十九字注一万七千七百四十字)
後學成德挍訂
