經典釋文卷第二十六
莊子音義上(内篇七)
唐國子博士兼太子中允贈齊州刺史吳縣開國男陸德明撰
内篇(内者對外立名說文云篇書也字從竹從艹者草名耳非也)逍(音銷亦作消)遥(如字)
(亦作摇)遊(如字亦作游逍遥遊者篇名義取閒放不拘怡適自得)第一郭象
注夫小大(音符)之場(直良反)事稱(尺證反)各當(丁浪)
(反)其分(符問反)北冥(本亦作溟覓經反北海也嵇康云取其溟漠無涯也梁簡文帝云窅)
(冥無極故謂之冥東方朔十洲記云水黑色謂之冥海無風洪波百丈)鯤(徐音昆李侯温反大魚名也崔譔云)
(鯤當爲鯨簡文同)其幾(居豈反下同)鵬(步登反徐音朋郭甫登反崔音鳳云鵬即古鳳)
(字非來儀之鳳也說文云朋及鵬皆古文鳳字也朋鳥象形鳳飛羣鳥從以萬數故以鵬爲朋黨字字林云鵬朋黨)
(也古以爲鳳字)夫莊(音符發句之端皆同)性分(符問反下皆同)達觀(古亂反)宜
則膠(徐李古孝反一音如字崔云膠著地也李云黏也)稱事(尺證反後同)其濟
(子細反本又作齊如字)之生(本亦作主字)至當(丁浪反後皆同)而後乃今培
(音裴重也徐扶杯反又父宰反三音扶北反本或作陪)風(絶句)背負靑天(一讀以背字屬上句)
夭(於表反司馬云折也)閼(徐於葛反一音謁司馬云止也李云塞也)蜩(音條司馬云蟬)學鳩
(如字一音於角反本又作鷽音同本或作鸒音預崔云學讀爲滑滑鳩一名滑雕司馬云學鳩小鳩也李云鶻鵰也毛詩)
(草木䟽云鶻鳩班鳩也簡文云月令云鳴鳩拂其羽是也)我決(向徐喜缺反李呼穴反李頤云疾貌)搶(七良)
(反司馬李云猶集也崔云著也支遁云搶突也)榆(徐音踰木名也)枋(徐音方李云檀木也崔云本也或曰)
(木名)控(苦貢反司馬云投也又云引也崔云叩也)莽(莫浪反或莫郎反)蒼(七蕩反或如字司馬云莽)
(蒼近郊之色也李云近野也支遁云冢閒也崔云草野之色)三湌(七丹反)果然(徐如字又苦火反衆)
(家皆云飽貌)舂(束容反)糧(音良)小知(音智本亦作智下大知并注同下年知放此)跂
尚(丘豉反後同)累物(劣僞反下皆同)朝菌(徐其隕反司馬云大芝也天隂生糞上見日則)
(死一名日及故不知月之終始也崔云糞上芝朝生暮死晦者不及朔朔者不及晦支遁云一名舜芙朝生暮落潘尼云木槿)
(也簡文云歘生之芝也歘音況物反)晦朔(晦冥也朔旦也)惠(本亦作蟪同)蛄(音姑司馬云惠蛄寒蟬也)
(一名蝭蟧春生夏死夏生秋死崔云蛁蟧也或曰山蟬秋鳴者不及春春鳴者不及秋廣雅云蟪蛄蛁蟧也案即楚辭所)
(云寒螿者也蝭音提蟧音勞又音遼蛁音彫螿音將)冥(本或作榠同)靈(李頤云冥靈木名也江南生以)
(葉生爲春葉落爲秋此木以二千歲爲一年)大椿(丑倫反司馬云木一名橓橓木槿也崔音橓華同李云生江南)
(一云生北戸南此木三萬二千歲爲一年)彭祖(李云名鏗堯臣封於彭城歷虞夏至商年七百歲故以久壽見聞世)
(本云姓籛名鏗在商爲守藏史在周爲柱下史年八百歲籛音翦一云即老子也崔云堯臣仕殷世其人甫壽七百年王)
(逸注楚辭天問云彭鏗即彭祖事帝堯彭祖至七百歲猶曰悔不壽恨杖晚而唾遠云帝嚳之玄孫)特聞(如字)
(崔本作待問)之縣(音玄)豪分(符問反又方云反)棘(李云湯時賢人又云是棘子崔云齊)
(諧之徒識冥靈大椿者名也簡文云一曰湯廣大也棘狹小也)窮髮(李云髮猶毛也司馬云北極之下無)
(毛之地也崔云北方無毛地也案毛草也地理書云山以草木爲髮)其廣(古曠反)數千(色主反下同)
角(司馬云風曲上行若羊角)而上(時掌反下同)且適(如字舊子餘反下同)斥(如字司馬)
(云小澤也本亦作尺崔本同簡文云作尺非)鴳(於諫反字亦作鷃司馬云鴳鴳雀也)騰躍(曲若反)
翶翔(五刀反)蓬蒿(好刀反)知效(音智下戶教反)行(下孟反)比(毗至反徐)
(扶至反李云合也)而徵(如字司馬云信也崔支云成也)宋榮子(司馬李云宋國人也崔云賢者)
(也)猶然笑之(崔李云猶笑貌案謂猶以爲笑)譽之(音餘)加沮(慈吕反敗也)
之竟(居領反)能復(扶又反)數數(音朔下同徐所禄反一音桑縷反司馬云猶汲)
(汲也崔云迫促意也簡文所喻反謂計數)故閒(音閑本亦作閑)未樹(司馬云樹立也未立至德也)
列子(李云鄭人名御寇得風仙乘風而行與鄭穆公同時)泠(音零)六氣(司馬云隂陽風雨晦)
(明也李云平旦爲朝霞日中爲正陽日入爲飛泉夜半爲沆瀣天玄地黃爲六王逸注楚辭云陵陽子明經言春食朝霞)
(朝霞者日欲出時黃氣也秋食淪隂淪隂者日没巳後赤黃氣也冬食沆瀣沆瀣者北方夜半氣也夏食正陽正陽者南)
(方日中氣也并天玄地黃之氣是爲六氣沆音戸黨反瀣音下界反支云天地四時之氣)之辯(如字變也)
(崔本作和)惡乎(音烏注同)无己(音紀注同)而王(于況反本亦作至)於針(之鴆)
(反或之林反)堯(唐帝也)許由(隱人也隱於箕山司馬云潁川陽城人簡文云陽城槐里人李云字)
(仲武)爝(本亦作燋音爵郭祖繳反司馬云然也向云人所然火也一云燋火謂小火也字林云爝炬火也子召反)
(燋所以然持火者子約反)浸(子鴆反)灌(古亂反)天下治(直吏反下巳治注天下治而治)
(者也旣治而治實而治者得以治皆同)能令(力呈反下同)稷契(息列反皆唐虞臣也稷周之始祖名)
(棄契殷之始祖名)能離(力智反)玄應(應對之應)汎乎(芳劍反)非夫(音扶)
(下明夫同)鷦(子遥反)鷯(音遼李云鷦鷯小鳥也郭璞云鷦鷯桃雀)偃鼠(如字李云鼷鼠也說)
(文鼢鼠一曰偃鼠鼢扶問反)歸休乎君(絶句一讀至乎字絶句君別讀)懷豁(呼活反)
樂推(音洛)不厭(於艷反)庖人(鮑交反徐扶交反掌廚人也周禮有庖人職)尸
祝(之六反傳鬼神辭曰祝)樽(子存反本亦作尊)俎(徐側吕反)肩吾(李云賢人也司馬云神名)
連叔(李云懷道人也)接輿(本又作與同音餘接輿楚人也姓陸名通皇甫謐云接輿躬耕楚王遣使以黃)
(金百鎰車二駟聘之不應)無當(丁浪反司馬云言語宏大無隱當也)驚怖(普布反廣雅云懼也)
大有(音泰徐勑佐反)逕(徐古定反司馬本作莖)庭(勑定反李云逕庭謂激過也)不近
(附近之近)藐(音邈又妙紹反簡文云遠也)姑射(徐音夜又食亦反李實夜反山名在北海中)
肌(居其反)淖(郭昌略反又徒學反字林丈卓反蘇林漢書音火也)約(如字李云淖約柔弱貌司)
(馬云好貌)處子(在室女也)黃屋(車蓋以黃爲裏一云冕裏黃也)玉璽(音徙)纓
(字或作嬰)紱(方物反字或作紼)憔悴(在遙反下在醉反)至至者(本亦作至足者)
王德(于況反本亦作至)絶垠(音銀又五根反本又作限)吸(許及反)神凝(魚升)
(反)疵(在斯反病也司馬云毁也一音子爾反)癘(音厲李音賴惡病也本或作厲)狂(求匡)
(反李云癡也李又九況反)閒(音閑)澹然(徒暫反恬靜也)皆齊(才細反又如字)而
斷(丁亂反)瞽(音古盲者無目如鼓皮也)與乎(徐音豫下同)之觀(古亂)
(反)聾(鹿工反不聞也)者无以與乎鍾鼓之聲(崔向司馬本此)
(下更有眇者無以與乎眉目之好夫刖者不自爲假文屨)夫知(音智注知之同)時女(司馬云猶)
(處女也向云時女虚靜柔順和而不喧未嘗求人而爲人所求也)旁(薄剛反李鋪剛反字又作磅同)礴
(蒲博反李普各反司馬云旁礴猶混同也)世鄿(徐音祈李云求也)弊弊(李扶世反徐扶)
(計反簡文云弊弊經營貌司馬本作蔽蔽)不應(應對之應)苦思(息嗣反)大浸(子鴆)
(反)稽天(音雞徐李音啓司馬云至也)不溺(奴歷反或奴學反)禍難(乃旦反)
非辟(音避)塵垢(古口反塵垢猶染汚)粃(本又作秕徐甫姊反又悲矣反)穅(字亦作康)
(音康粃穅猶煩碎)陶(徒刀反李移昭反本亦作鋾音同)鑄(之樹反)宋人(宋今梁國睢陽)
(縣殷後微子所封)資章甫(李云資貨也章甫殷冠也以冠爲貨)越(今會稽山隂縣)斷
(丁管反李徒短反司馬本作敦云敦斷也)四子(司馬李云王倪齧缺被衣許由)汾水(徐扶云反郭方)
(聞反案汾水出大原今莊生寓言也司馬崔本作盆水)窅然(徐烏了反郭武駢反李云窅然猶悵然)
喪其(息浪反注同)絶冥(亡丁反)之竟(音境本亦作境)惠子(司馬云姓)
(惠名施爲梁相)魏王(司馬云梁惠王也案魏自河東遷大梁故謂之魏或謂之梁也)貽(徐音)
(怡郭與志反遺也)大瓠(徐音護)之種(章勇反)而實五石(司馬云實)
(中容五石)以盛(音成)剖之(普口反)爲瓢(毗遥反徐扶堯反)則瓠(戸郭)
(反司馬音護下同)落(簡文云瓠落猶廓落也司馬云瓠布護也落零落也言其形平而淺受水則零)
(落而容也)呺然(本亦作号徐許憍反李云号然虚大貌崔作簡文仝)吾爲(于僞反)
掊之(徐方垢反司馬云擊破也)龜手(愧悲反徐舉倫反李居危反向云拘坼也司馬云文坼如龜文)
(也又云如龜攣縮也)洴(徐扶經反)澼(普歷反徐敷歷反郭李恪歷反辟聲)絖(音曠小爾雅云絮細者謂)
(之絖李云洴澼絖者漂絮於水上絖絮也)能令(力呈反)不拘(紀于反依字宜作跔紀于求于二反周書)
(云天寒足跔是也)坼(勑白反)漂(匹妙反韋昭云以水擊絮爲漂說文作敝豐市反又匹例反)絮
(胥慮反)百金(李云金方寸重一斤爲一金百金百斤也)數金(色主反)鬻(音育司馬云賣也)
技(本或作伎竭彼反)以說(始銳反又如字)有難(乃旦反)之將(子匠反)大敗
似喪(息浪反下同)其耦(本又作偶五口反匹也對也司馬云耦身也身與神爲耦)顏成
子游(李云子綦弟子也姓顏名偃諡成字子游)何居(如字又音姬司馬云猶故也)槁木
(古老反注同)家(音寂本亦作寂)莫(本亦作漠)女聞(音汝下皆同本亦作汝)人籟(力帶)
(反簫也)籟夫(音扶)參(初林反)差(初宜反)所錯(七故反)見矣(賢徧反)大塊
(苦怪反李苦對反說文同云俗凷字也徐口回反徐李又胡罪反郭又苦猥反司馬云大朴之貌衆家或作大槐班固同淮南)
(子作大昧解者或以爲無或以爲元氣或以爲混成或以爲天謬也)噫(乙戒反注同一音蔭)萬竅(苦弔)
(反)怒呺(胡刀反徐又許口反又胡到反)翏翏(良救反又六收反長風聲也李本作飂音同又力竹)
(反)畏(於鬼反郭烏罪反崔本作㟪)佳(醉癸反徐子唯反郭祖罪反李諸鬼反李頤云畏佳山阜貌)
之竅(崔本作窾)似鼻似口(司馬云言風吹竅穴動作或似人鼻或似人口)似枅(音雞)
(又音肩字林云柱上方木也簡文云欂櫨也)似圈(起權反郭音權杯圈也徐其阮反言如羊豕之闌圈也)
似臼(其九反)似洼者(烏㰎反李於花反又烏乖反郭烏蛙反司馬云若洼曲)汚者
(音烏司馬云若汚下)激者(經歷反如水激也李古弔反司馬云聲若激喚也李又驅弔反)謞者(音考)
(李虚交反簡文云若箭去之聲司馬云若讙謞聲)叱者(昌實反徐音七司馬云若叱咄聲)吸者
(許及反司馬云若嘘吸聲也)呌者(古弔反郭古幼反李居曜反司馬云若呌呼聲也)譹(音豪郭又)
(戸報反司馬云若譹哭聲)宎者(徐於堯反一音杳又於弔反司馬云深者也若深宎宎然)咬者(於交)
(反或音狡司馬云聲哀切咬咬然又許拜反)唱于(如字)唱喁(五恭反徐又音愚又五斗反李云于喁聲)
(之相和也)泠風(音零李云泠泠小風也)小和(胡臥反下及注皆同)飄風(鼻遥反又符遥)
(反李敷遥反司馬云疾風也爾雅云回風爲飄)不稱(尺證反)其分(符問反下不出者同)厲風
(司馬云大風向郭云烈風)濟(子細反向云止也)調調(音條)刁刁(徐都堯反向云調調刁刁皆動)
(摇貌)動摇(如字又羊照反)比竹(毗志反又必履反李扶必反注同)豈復(扶又反)莫
適(丁歷反)此重(直用反)大知(音智下及注同)閑閑(李云無所容貌簡文云廣博之)
(貌)閒閒(古閑反有所閒別也)炎炎(于廉于凡二反又音談李作淡徒濫反李頤云同是非也簡文)
(云美盛貌)詹詹(音占李頤云小辯之貌崔本作閻)魂交(司馬云精神交錯也)其覺(古孝)
(反)形開(司馬云目開意悟也)與接爲構(司馬云人道交接構結驩愛也)縵者(末旦)
(反簡文云寬心也)窖者(古孝反司馬云深也李云穴也案穴地藏榖曰窖簡文云深心也)小恐(曲勇)
(反下及注同)惴惴(之瑞反李云小心貌爾雅云懼也)縵縵(李云齊死生貌)悸(其季反)機
栝(古活反機弩牙栝箭栝)詛(側據反)盟(音明徐武耕反郭武病反)其殺(色界反徐色例)
(反注同)其溺(奴狄反郭奴徼反)其厭(於葉反徐於冉反又於感反)如緘(徐古咸反)
老洫(本亦作溢同音逸郭許鵙反又已質反)近死(附近之近)復陽(陽謂生也)哀
樂(音洛)慹(之涉反司馬云不動貌)姚(郭音遙徐李勑弔反)佚(音逸)態(勑代反李)
(又奴載反)蒸(之膺反)成菌(其隕反向云結也)以上(時掌反)萌(武耕反)旦
暮(本又作莫音同)相爲(于僞反下未爲同)而特(崔云特辭也)其眹(李除忍反兆也)
趣舍(七喻反字或作取下音捨或音赦下皆放此)起索(所百反)情當(丁浪反下皆同)
別見(賢遍反)百骸(戶皆反)六藏(才浪反案心肺肝脾腎謂之五藏大小腸旁胱)
(三焦謂之六府身別有九藏氣天地人天以候頭角之氣人候耳目之氣地候口齒之氣三部各有天地人三三而九神)
(藏五形藏四故九今此云六藏未見所出)賅(徐古來反司馬云備也小爾雅同簡文云兼也)皆說(音悅)
(注同今本多即作悅字後皆放此)而更(音庚)其遞(音弟徐又音第)不應(應對之應)无
錯(七素反下同)雖復(扶又反下同)毁譽(音餘)物喪(息浪反)者鮮
(息淺反)&KR1170;然(乃結反徐李乃協反崔音捻云忘貌簡文云疲病困之狀)所好(呼報反下同)芒
乎(莫剛反又音亡芒芒昧也簡文云芒同也)與有(音豫)而舍(音捨字亦作捨下同)昔至
(崔云昔夕也向云昔者昨日之謂也)不強(其丈反)吹也(如字又叱瑞反崔云吹猶籟也)鷇(苦豆)
(反李音殼司馬云鳥子欲出者也)惡乎(音烏下皆同)眞僞(一本作眞詭崔本作眞然)道
焉(於虔反)實當(丁浪反後可以意求不復重出)見於(賢遍反)更相(音庚)
反覆(芳服反下同)彼復(扶又反下同)道樞(尺朱反樞要也)以應(應對之應)
(前注同後可以意求不復重音)天地一指也萬物一馬也(崔云指百體之一體)
(馬萬物之一物)浩然(戸老反)无物不然无物不可(崔本此下更有可於)
(可而不可於不可不可於不可而可於可)故爲(于僞反下爲是皆同)莛(徐音庭李音挺司馬云屋梁也)
楹(音盈司馬云屋柱也)厲(如字惡也李音賴司馬云病癩)西施(司馬云夏姬也案句踐所獻吳)
(王美女也)恢(徐苦回反大也郭苦虺反簡文本作弔)恑(九委反徐九彼反李云戾也)憰怪(音決)
(李云憰乖也怪異也)楹縱(本亦作從同將容反)其分(如字)復通(扶又反)幾矣
(音機盡也下同徐具衣反)謂之道(向郭絶句崔讀謂之道勞云因自然是道之功也)狙公
(七徐反又緇慮反司馬云狙公典狙官也崔云養猨狙者也李云老狙也廣雅云狙獼猴)賦芧(音序徐食)
(汝反李音予司馬云橡子也)朝三莫四(司馬云朝三升莫四升也)所好(呼報反下文皆同)
天鈞(本又作均崔云鈞陶鈞也)可勝(音升)操弦(七刀反)執籥(羊灼反)
昭文(司馬云古善琴者)枝策(司馬云枝柱也策杖也崔云舉杖以擊節)據梧(音吾司馬)
(云梧琴也崔云琴瑟也)之知(音智)而瞑(亡千反)故載之末年(崔云書之於今也)
堅白(司馬云謂堅石白馬之辯也又云公孫龍有淬劒之法謂之堅白崔同又云或曰設矛伐之說爲堅辯白馬之名爲)
(白)鼓簧(音黃)之綸(音倫崔云琴瑟弦也)滑疑(古沒反司馬云亂也)屈竒(求物)
(反)好惡(並如字)未離(力智反)俄而(徐音峩)確斯(苦角反斯又作澌音)
(賜李思利反)即復(扶又反)纖介(古邁反又音界)秋豪(如字依字應作毫司馬云兔毫)
(在秋而成王逸注楚辭云銳毛也案毛至秋而耎細故以喻小也)大山(音泰)殤子(短命者也或云年十)
(九以下爲殤)殊稱(尺證反)善數(色主反)夫道未始有封(崔云齊物)
(七章此連上章而班固說在外篇)爲是(于僞反)有畛(徐之忍反郭李音眞謂封域畛陌也)有
左有右(崔本作有在宥也)異便(婢面反)有倫有義(崔本作有論有議)
有分(如字注同)類別(彼列反下皆同)有爭(爭鬪之爭注同)故分(如字下及注同)
不稱(尺證反注同)不嗛(郭欺簟反徐音謙)不忮(徐之豉反又音跂李之移反害)
(也李云健也)道昭(音照)园(崔音刓徐五丸反司馬云圓也郭音團)而幾(徐其衣反)向
方(本亦作嚮音同下皆放此)近彼(附近之近)遠實(于萬反)注焉(徐之喻反)葆
光(音保崔云若有若无謂之葆光)宗膾(徐古外反)胥(息徐反華胥國)敖(徐五高反司馬云宗膾胥)
(敖二國名也崔云宗一也膾二也胥敖三也)聽朝(直遥反)妙處(昌慮反)重明(直龍反)
光被(皮寄反)神解(音蟹)齧(五結反)缺(丘悅反)王倪(徐五嵇反李音)
(詣高士傳云王倪堯時賢人也天地篇云齧缺之師)惡乎(音烏下皆同)庸詎(徐本作巨其庶)
(反郭音鉅李云庸用也詎何也猶言何用也服虔云詎猶未也)復爲(扶又反)蛣(丘一反)蜣(丘長反爾)
(雅云蛣蜣蜣蜋也)乎女(音汝注及下同)己不知(音紀)偏死(司馬云偏枯死也)鰌
(徐音秋司馬云魚名)惴(之瑞反)慄(音栗)恂(郭音荀徐音峻恐貌崔云戰也班固作眴也)猨
(音猿)猴(音侯)異便(婢面反)芻(初俱反小爾雅云秆謂之芻秆音古但反)豢(徐音患又)
(胡滿反司馬云牛羊曰芻犬豕曰豢以所食得名也)麋(音眉)薦(牋練反司馬云美草也崔云甘草也郭璞)
(云三蒼云六畜所食曰薦)蝍(音即)且(字或作蛆子徐反李云蝍且蟲名也廣雅云蜈公也爾雅云蒺藜蝍蛆郭)
(璞注云似蝗大腹長角能食蛇腦蒺音疾藜音棃)帶(如字崔云蛇也司馬云小蛇也蝍蛆好食其眼)鴟(尺夷)
(反)鴉(本亦作鵶於加反崔云烏也)耆(市志反字或作嗜崔本作甘)美惡(烏路反)猵(篇面)
(反徐敷面反又敷畏反郭李音偏)狙(七餘反司馬云狙一名獦牂似猨而狗頭憙與雌猨交也崔云猵狙一名獦牂其雄)
(憙與猨雌爲牝牡向云猵狙以猨爲雌也獦音葛)爲雌(音妻一音如字)毛嬙(徐在良反司馬云毛嬙古)
(美人一云越王美姬也)麗姬(力知反下同麗姬晉獻公之嬖以爲夫人崔本作西施)決(喜缺反李云疾貌崔)
(云疾走不顧爲決徐古惠反郭音古穴反)驟(士救反又在遘反)所好(呼報反)樊然(音煩)殽
亂(徐戸交反郭作散悉旦反)之竟(音境今本多作境下放此)未解(音蟹)沍(戸故反徐又戸)
(各反李戸格反向云凍也崔云沍猶涸也)蠆(勑邁反又音豸)介(古邁反又音界)瞿鵲(其俱反)
長梧子(李云居長梧下因以爲名崔云名丘簡文云長梧封人也)夫子(向云瞿鵲之師)稱
謂(尺證反下放此)而遊(崔本作而施)孟(如字徐武黨反或武葬反)浪(如字徐力蕩反向云)
(孟浪音漫瀾無所趣舍之謂李云猶較略也崔云不精要之貌)之行(如字又下孟反)皇帝(本又)
(作黃帝)聽(勑定反)熒(音瑩磨之瑩本亦作瑩於迥反向司馬云聽熒疑惑也李云不光明貌崔云小)
(明不大了也向崔本作榮)且女(音汝下同)亦大(音泰徐李勑佐反注同)時夜(崔云時夜)
(司夜謂雞也)見彈(徒旦反)鴞(于驕反司馬云小鳩可炙毛詩草木疏云大如班鳩綠色其肉甚美)
雖復(扶又反下皆同下章注亦準此)嘗爲(于僞反)旁日月(薄葬反徐扶葬反司)
(馬云依也崔本作謗)挾(戸牒反崔本作扶)宇宙(治救反尸子云天地四方曰宇往古來今曰宙說文)
(云舟輿所極覆曰宙)䐇(本或作郭音泯徐武軫反李武粉反无波際之貌司馬云合也向音脣云若兩脣)
(之相合也)滑(徐古沒反亂也向本作汨音同崔戸八反云栝口木也)湣(徐音昏向云汨昏未定之謂崔)
(本作緡武巾反云繩也)芚(徐徒奔反郭治本反司馬云渾沌不分察也崔云厚貌也或云束也李丑倫反)
怵心(勑律反)參糅(如救反)相藴(本亦作緼徐於憤反郭於本反李於問反積也)
予惡(音烏下惡乎皆同)說(音悅注同)相背(音佩)惡死(烏路反注同)弱
喪(息浪反注同)少而(詩照反)焉知(於虔反下同)至於王所(崔云六國時諸)
(侯僭稱王因此謂獻公爲王也)筐(本亦作匡徐起狂反)牀(徐音床司馬云筐牀安牀也崔云筐方也一云正牀也)
蘄(音祈求也)樂生(音洛下同)覺而(音教下及注皆同)竊竊(司馬云猶察察也)
牧乎(崔本作跂乎云踶跂強羊貌)所好(呼報反注同)所惡(烏路反)神解
(音蟹下同)弔(如字音的至也)詭(九委反異也)其解(音蟹徐戸解反)蛻然(音&KR0868;又始)
(銳反)黮闇(貪闇反李云黮闇不明貌)惡能(音烏下皆同)和之(如字崔胡臥反)天
倪(李音崔徐音詣郭音五底反李云分也崔云或作霓音同際也班固曰天研)曼(徐音萬郭武半反)
衍(徐以戰反司馬云曼衍無極也)振(如字崔云止也又之忍反)无竟(如字極也崔作境)罔兩
(郭云景外之微隂也向云景之㬌也崔本作罔浪云有無之狀)景(暎永反又如字本或作影俗也)曩(徐乃蕩反李云)
(曏者也)无特(本或作持崔云特辭也向云無持者行止無常也)操與(音餘)蛇蚹(音附)
(徐又音敷司馬云謂蛇腹下齟齬可以行者也齟音士女反齬音魚女反)蜩(徐音條)喪(息浪反)胡
蝶(徐徒協反司馬崔云蛺蝶也)栩栩(徐況羽反喜貌崔本作翩)自喻(李云喻快也)志
與(音餘下同崔云與哉)然覺(古孝反)蘧蘧(徐音渠又其慮反李云有形貌崔作據據引大)
(宗師云據然覺)可樂(音洛)
養生主第三(養生以此爲主也)
有涯(本又作崖魚佳反)而知(音智注下同)好勝(呼報反下升證反)雖復(扶又)
(反下皆同)絶膂(音旅)以慊(苦簟反足也)殆巳(向云疲困之謂)无近(附近之近)
(下同)悶然(亡本反又音門)遠已(于萬反)緣督以爲經(李云緣順也督中也)
(經常也郭崔同)以養(羊尚反注同)庖丁(崔本作胞同白交反庖人丁其名也管子有屠牛坦一朝)
(解九牛刀可剃毛)爲(于僞反)文惠君(崔司馬云梁惠王也)所倚(徐於綺反向偃)
(彼反徐又於佇反李音妖)所踦(徐居彼反向魚彼反李云刺也)砉然(向呼鵙反徐許鵙反崔音畫又)
(古鵙反李又呼歷反司馬云皮骨相離聲)嚮然(許丈反郭許亮反本或無然字)奏(如字崔云聞也)騞
(呼獲反徐許嬖反向他亦反又音麥崔云音近獲聲大於砉也)中音(丁仲反下皆同)桑林(司馬云湯)
(樂名崔云宋舞樂名案即左傳舞師題以旌夏是也)經首(向司馬云咸池樂章也崔云樂章名也或云奏)
(樂名)因便(婢面反)閑解(音蟹)譆(徐音熙李云歎聲也)技(具綺反下同)所
好(呼報反注同)神遇(向云暗與理會謂之神遇)官知止(如字崔云官知謂有所掌)
(在也向音智專所司察而後動謂之官智)而神欲行(如字向云從手放意無心而得謂之神欲)批
(備結反一音鋪迷反字林云擊也父迷父節二反)大郤(徐去逆反郭音却崔李云閒也)之處
(昌慮反)令離(力呈反下同下力智反)道(音導注同)大窾(徐苦管反又苦禾反)
(崔郭司馬云空也向音空)節解(戶賣反)技經(本或作猗其綺反徐音技)肯(徐苦)
(等反說文作肯字林同口乃反云著骨肉也一曰骨無肉也崔云詐叔重曰骨閒肉肯肯著也)綮(苦挺反崔向徐)
(並音啓李烏係反又一音罄司馬云猶結處也)經槩(古代反)微礙(五代反)大軱(音孤)
(向郭云觚戾大骨也崔云槃結骨)衂刀(女六反)良庖(司馬云良善也)割也(司馬云以刀割)
(一本往作住)遯天(徒遜反又作遁)倍情(音裴加也又布對反本又作背)大深(音泰)憂
樂(音洛下文注同)所錯(七路反)縣(音玄)解(音蟹注同崔云以生爲縣以死爲解)指
窮於爲薪(如字絶句爲猶前也)火傳(直專反注同)也(傳者相傳繼續也崔云薪火爝火也)
(傳延也)之中(丁仲反)
人間世第四(此人間見事世所常行者也)
離人(力智反)不荷(胡我反又音河)其累(力僞反)顔回(孔子弟子姓顏名回)
(字子淵魯人也)衞君(司馬云衞莊公蒯聵也案左傳衞莊公以魯哀十五年冬始入國時顔回巳死不得)
(爲莊公蓋是出公輒也)其行(下孟反)獨(崔云自專也向云與人異也郭云不與人同欲)國
量(音亮李力章反)若蕉(似遥反徐在堯反向云草芥也崔云芟刈也其澤如見芟夷言野無靑草)
稱數(所主反)治國(直吏反)醫門(於其反)思其則(絶句崔李云則)
(法也)有瘳(丑由反李云愈也)譆(音熙又於其反)役思(息嗣反)遠身(于萬反)而
知(音智下及注同)所爲(于僞反)爭善(此及下爭名二字依字讀)雖復(扶又反下)
(皆同)桀跖(之石反桀夏王也跖盜跖也)相札(徐於八反又側列反李云折也崔云天也亦作軋崔又云)
(或作禮相賓禮也)信矼(徐古江反崔音控簡文云慤實貌)而強(其兩反注同)人惡有
(烏路反下惡不肖及注同崔本有作育云賣也)鮮不(息淺反)涉治(直吏反)迕(音誤)菑
(音災下皆同)菑夫(音扶)不肖(音笑徐蘇呌反似也)惡用(音烏)若唯(郭如)
(字一音唯癸反)无詔(絶句詔告也言也崔本作詻音頟云逆擊曰詻)王公必將乘人
(絶句)而鬪其捷(在接反崔讀若唯無詻王公絶句必將乘人而鬪絶句捷作接其接引續也)
熒之(戸扃反向崔本作營音熒)眼眩(玄遍反)容將形之(謂擎跽也)關龍
逢(夏桀之賢臣)王子比干(殷紂之叔父)以下(遐嫁反)傴(紆甫反)拊
(徐向音撫李云傴拊謂憐愛之也崔云猶嘔呴謂養也)拂其(符弗反崔云違也又芳弗反)以
擠(徐子計反又子禮反司馬云毒也一云陷也方言云滅也簡文云排也)是好(呼報反)欲
令(力呈反)叢支(才公反)有扈(音戸司馬云國名在始平郡案即今京兆鄠縣)
(也)虚厲(如字又音墟李云居宅無人曰虚死而無後爲厲)語我(魚豫反下同)惡
惡(皆音烏下同)挫之(子臥反)從容(七容反)不訾(向徐音紫崔云毁也)
而上(時掌反下同)蘄乎(音祈)擎(徐其驚反)跽(徐其里反說文云長跪也)曲
拳(音權)无疵(才斯反)讁之(直革反)諷責(非鳳反)大多(音泰)
(徐勑佐反崔本作太)不諜(徐徒協反向吐頰反李云安也崔云閒諜也)挾三(戸牒反)曰
齊(本亦作齋同側皆反下同)其易(以豉反後皆同向崔云輕易也)皡天(徐胡老反)
(向云皡天自然也)不茹(徐音汝食也)葷(徐許云反)數月(色主反)去異
(起吕反下同)未始得使(絶句崔讀至實字絶句)不強(其丈反)无毒
(如字治也崔本作每云貪也)而寓(崔本作如愚)絶迹易无(絶句向崔皆以无字屬下)
(句)者粗(音麄)有知知者(上音智下如字下句同)闋者(徐苦穴反司馬云空也)
虚室生白(崔云白者日光所照也司馬云室比喻心心能空虚則純白獨生也)夫徇(辭俊)
(反徐辭倫反李云使也)心知(音智注同)所紐(徐女酒反崔云系而行之曰紐簡文云紐本也)伏
戲(本又作羲亦作犧同許宜反即大暭三皇之始也)几蘧(其居反向云古之帝王也李云上古帝王)
散焉(悉旦反李云放也崔云德不及聖王爲散)之聦(一本作聽)竭喪(息浪反)葉
公(音攝)子高(楚大夫爲葉縣尹僭稱公姓沈名諸梁字子高)將使(所吏反注及下待使)
(同)慄之(音栗李云懼也)常語(魚據反下同)藏矣(才浪反)執(衆家)
(本並然簡又作熱)粗(音麤又才古反)而不臧(作郎反善也絶句一音才郎反句至爨字)爨
(七亂反)无欲清(七性反字宜從冫從氵者假借也淸涼也)之人(言爨火爲食而不思淸涼)
(明火微而食宜儉薄)所饌(士戀反)内熱與(音餘下愼與同向云食美食者必内熱)則
恐懼(丘勇反)以任(而林反一音而鴆反)哀樂(音洛注下同)施乎(如字崔以豉反)
(云移也)而惡(烏路反下皆同)復以(扶又反下注同)傳意(丈專反下文并注同)兩
怒(如字注同本又作怨下同)未易(以豉反下文注皆同)而要(一遥反)則近(附近之近)
共好(呼報反)大至(音泰本亦作泰徐敕佐反下同)竒巧(如字又苦孝反)乎治
(直吏反)有別(彼列反)湛(直林反又荅南反)湎(面善反)淫液(以隻反)實
喪(息浪反注下同)偏辭(音篇崔本作諞音辯)氣息(並如字向本作器云馬氏音息)
(器氣也崔本作云喘息不調也又作篳字)茀然(徐符弗反郭敷末反李音怫崔音勃)心
厲(如字李音賴)蹴之(子六反疑賣反又音詣本又作疣音尤)疵(士賣反又)
(齊計反上若作疣此則才知反)剋核(幸格反)所齊(如字又才計反)所惡(烏路)
(反)勸強(其丈反下欲強同)爲爲(上如字下于僞反)顏闔(胡臘反向崔本作廅)
(魯之賢人隱者)衞靈公(左傳云名元)大子(音泰司馬云蒯聵也)蘧(其居反)
伯玉(名瑗衞大夫)天殺(如字謂如天殺物也徐所列反)无方(李云方道也)其
知(音智)正女(音汝下同)反覆(芳服反)爲蹶(徐其月反郭音厥李舉衞反)
摸格(莫胡反)孽(彦列反)將惡(烏路反)悶然(音門)嬰兒(李云)
(喻無意也崔云喻驕遊也)无町(徒頂反)畦(戸圭反李云町畦畔埒也無畔埒無威儀也崔云喻守節)
无崖(司馬云不顧法也)无疵(似移反病也)不勝(音升)爲其(于僞反下同)
分之(如字)盛矢(音成下及注同矢或作屎同)以蜄(徐市軫反蛤類)溺(奴弔反)蚉
(音文或本作&KR3776;同)䖟(孟庚反)僕緣(普木反徐敷木反向云僕僕然蚉䖟緣馬稠穊之貌崔音)
(如字云僕御)羣著(直略反)而拊(李音撫又音付一音附崔本作府音拊)率然
(疎律反本或作卒七忽反)曲轅(音袁司馬云曲轅曲道也崔云道名)櫟(力狄反李云木名一云采)
(也)蔽牛(必世反李云牛住其旁而不見)絜(向徐戶結反徐又虎結反約束也)百圍
(李云徑尺爲圍蓋十丈也)十仞(小爾雅云四尺曰仞案七尺曰仞崔本作千仞或云八尺曰仞)旁十
數(所具反崔云旁旁枝也)觀者(古奐反又音官)匠伯(伯匠石字也崔本亦作石)不
輟(丁劣反)厭(於豔反又於瞻反)散木(悉但反徐悉旦反下同)則速(如字)
(向崔本作數向所禄反下同)腐(扶甫反)液(音亦)樠(亡言反向李莫干反郭武半反司馬云液)
(津液也樠謂脂出樠樠然也崔云黑液出也)蠧(丁故反)見夢(胡薦反)女將
(音汝)惡乎(音烏下同)柤(側加反)橘(均必反)柚(由救反徐以救反)果蓏
(徐力果反)泄(徐思列反崔云泄洩同)苦其(如字崔本作枯)掊(普口反徐方垢反)幾
死(音祈又音機下同)數有(音朔)䁹(普係反)睨(五係反)而幾死
之(絶句向同一讀連下散人爲句崔同)覺(古孝反)而診(徐直信反司馬向云診占夢也)詬
(李云呼豆反徐音垢)厲(如字司馬云詬辱也厲病也)且幾(音機或音祈)翦乎(子淺)
(反崔本作前于)不近(附近之近下同)義譽(音餘注同)長物(丁兩反)泊
然(步各反)不與(音豫)南伯(李云即南郭也伯長也)商之丘(司馬云今)
(梁國睢陽縣是也)千乘(繩證反)隱(崔云傷於熱也)將芘(本亦作庇徐甫至反)
(又悲位反崔本作比云芘也)所藾(音賴崔本作賴向云蔭也可以蔭芘千乘也李同)所
隂(於鴆反)異材夫(音符)仰而(向崔本作從而)則拳(本亦作卷音權)
軸(直竹反)解(李云如衣軸之直解也)咶(食紙反)嗅(崔云齅許救反)狂酲(音呈)
(李云狂如酲也病酒曰酲)爲之(于僞反下爲之皆同)荆氏(司馬云地名也一曰里名)宜秋
柏桑(崔云荆氏之地宜此三木李云三木文木也)拱(恭勇反)把(百雅反徐甫雅反司馬云兩手)
(曰拱一手曰把)而上(時掌反)狙(七餘反)猴(音侯)之杙(以職反又羊植反郭且羊反司馬作)
(朳音八李云欲以栖戲狙猴也崔本作柭音跋云枷也)三圍(崔云圍環八尺爲一圍)之麗(如字又音)
(禮司馬云小船也又星檼也)求禪(本亦作擅音膳)傍(薄剛反崔云禪傍棺也司馬云棺之全一邊者)
(謂之禪傍)故解(徐古賣反又佳買反注同向古邂反)顙(息黨反司馬云頟也)亢鼻
(徐古葬反司馬云高也頞折故鼻高崔云仰也)痔(徐直里反司馬隱創也)適河(司馬云謂沈人)
(於河祭也)騂具(恤營反)支離䟽(司馬云形體支離不全貌䟽其名也)頤(以之)
(反)於頂(如字本作項亦如字司馬云言脊曲頸縮也淮南曰脊管高於頂也)會(古外反徐古活)
(反向音活)撮(子外反向徐子活反崔云會撮項椎也)指天(司馬云會撮髻也古者髻在項中脊)
(曲頭低故髻指天也向云兩肩竦而上會撮然也)管(崔本作筦)在上(李云管腧也五藏之腧皆在上)
(也)兩髀(本又作脾同音陛徐又甫婢反崔云僂人腹在髀裏也)爲脅(許劫反司馬云脊曲)
(髀豎故與脅並也)挫(徐子臥反郭租禾反崔云案也)鍼(執金反司馬云挫鍼縫衣也)治繲
(佳賣反司馬云浣衣也向同崔作音綫)餬口(徐音胡李云食也崔云字或作互或作)鼓筴
(初革反徐又音頰司馬云鼓簸也小箕曰筴崔云鼓筴揲蓍鑚龜也)播精(如字一音所字則當作數精司馬云)
(簡米曰精崔云播精卜卦占兆也鼓筴播精言賣卜)以食(音嗣)攘(如羊反)臂於其
閒(如字司馬云閒裏也崔本作攘臂於其開云開門中也)竄匿(女力反)三鍾(司馬云斛)
(斛四斗曰鍾)不與(音豫)豈爲(于僞反)治亂(直吏反下同)僅(音覲)至
易(以豉反下同)知以(音智)欲惡(烏路反)知避(舊本作寘云置也)不勝
(音升)畫地(音獲)迷陽(司馬云迷陽伏陽也言詐狂)郤曲(去逆反字書作廣)
(雅云曲也)山木自寇也膏火自煎(子然反)也(司馬云木生斧柄還)
(自伐膏起火還自消崔云山有木故火焚也)悗然(亡本反)
德充符第五(崔云此遺形棄知以德實之驗也)
兀者(五忽反又音界李云刖足曰兀案篆書兀字相似)王駘(音臺徐又音殆人姓名也)從
之(如字李才用反下同)相若(若如也弟子如夫子多少也)常季(或云孔子弟子)立不
教坐不議(司馬云立不教授坐不議論)五藏(才浪反後同)丘也直後
而未往耳(李云自在衆人後未得往師之耳)能遠(于萬反)而王(于況反李云勝)
(也崔云君長也)其與庸亦遠矣(與凡庸異也崔云庸常人也)雖天地覆
(芳服反)墜(本又作隊直類反李云天地猶不能變己況生死也)怪迕(五故反本亦作遻下同)不
離(力智反)肝膽(丁覽反)美惡(烏路反下皆同)情背(音佩)中
知(音智)不慴(之涉反)所喪(息浪反下及注同)說然(始銳反又音悅)脫
屨(九具反本亦作屣所買反)斷足(丁管反)爲已(于僞反)最之(徂會反徐)
(采會反下注同司馬云聚也)鑑(古暫反)流水(崔本作沫水云沫或作流)保始之
徵(李云徵成也終始可保成也)九軍(崔本云天子六軍諸侯三軍通爲九軍也簡文云兵書以)
(攻九天收九地故謂之九軍)自要(一遥反)六骸(崔云手足首身也)彼且(如字徐子)
(余反下同)假人(古雅反借也徐音遐讀連上句人字向下)申徒嘉(李云申徒氏嘉名)无
人(雜篇作瞀人)刖者(音月又五刮反)之處(昌慮反)而說(音悅注同)爭
善(如字)知不可(如字又音智)羿(音詣徐胡係反善射人唐夏有之一云有窮之君篡夏者)
(也)彀(音遘張弓也)中(如字)央(於良反舊於倉反郭云弓矢所及爲彀中)中地
(丁中反下不中注中地中與不中同)單豹(音善)怫然(扶弗反)知吾介(本又)
(作兀兩通)子索(色百反注同)蹵(子六反)乃稱(如字舉也又尺證反)叔山无
趾(音止李云叔山字無足趾)踵(朱勇反向郭云頻也崔云無趾故踵行)見(賢遍反)子
不謹前(絶句一讀以謹字絶句)去其(羌吕反)不爲(于僞反下不爲而爲皆同)前
行(下孟反)語老(魚據反)賓賓(司馬云恭貌張云猶賢賢也崔云有所親疎也簡文云好)
(名貌)且蘄(音祈)諔(尺叔反)詭(九委反李云諔詭竒異也)幻(滑辯反亦作)桎(之實)
(反郭眞一反木在足也)梏(古毒反木在手也)爲已(于僞反下者爲人同)舍已(音捨)一
貫(古亂反)嚮隨(許丈反本又作向下同)惡人(惡貌醜也)哀駘(音臺徐又音殆)
它(徒何反李云哀駘醜貌它其名)常和(戸臥反下同)惡駭(胡楷反崔本作駴)役
思(息嗣反)雌雄合乎前(李云禽獸屬也)亂行(戸剛反)期年
(音基)傳國(丈專反)悶然(音門李云不覺貌崔云有頃之閒也)後應(應對之應)
氾(浮劍反不係也)醜乎(李云醜慙也崔云愧也)无幾(居豈反)與樂(音洛)嘗
使於楚矣(使音所吏反本亦作遊本又直云嘗於楚矣)㹠子(本又作豚徒門反)食
於(音飲邑錦反注同舊如字簡文同)眴若(本亦作瞬音舜司馬云驚貌崔云目動也謂死母目)
(動)翣資(所甲反扇也武王所造宋均云武飾也李資送也崔本作翣杴音坎坎謂先人墳墓也)
爲足(于僞反)不得復使(扶又反章末注同崔本作不得復使入云不復入直也)
形好(呼報反)毁譽(音餘)不舍(音捨)以滑(音骨)淡然(徒暫)
(反)於兊(徒外反李云悅也)閒豫(音閑)无郤(去逆反李云閒也)是接
而生時乎心者也(司馬云接至道而和氣在心也李云接萬物而施生順四時而俱作)
情爲(于僞反)能離(力智反)閔子(孔子弟子閔子騫也)闉(音因郭烏)
(年反)跂(音企郭其逆反)支離无脤(徐市軫反又音脣司馬云闉曲跂企也闉跂支)
(離言脚常曲行體不正卷縮也无脤名也崔云闉跂偃者也支離傴者也脤脣同簡文云跋行也脤臀也)
說衞(始銳反又如字下說齊桓同)說之(音悅下說之同)脰(音豆頸也)肩肩(胡咽)
(反又胡恩反李云羸小貌崔云猶玄玄也簡文云直貌)甕(烏送反郭於寵反)㼜(烏葬反郭)
(於兩反李云甕㼜大癭貌崔同)大癭(一領反說文云瘤也)而知(音智下同)爲孽
(魚列反司馬云智慧生妖孽)約爲膠(司馬云約束而後有如膠漆崔云約誓所以爲膠固)
德爲接(司馬云散德以接物也)工爲商(司馬云工巧而商賈起)惡用
(音烏下同)不斲(陟角反)无喪(息浪反)天鬻(音育養也)天食(音嗣)
(亦如字)受食(如字又音嗣)沈思(息嗣反亦如字)免難(乃旦反)掘
若(其勿反)槁木(苦老反)羣分(如字)眇(亡小反簡文云陋也)謷
乎(五羔反徐五報反簡文云放也今取遨遊義也)獨成其天(如字崔本天字作大)
(云類同於人所以爲小情合於天所以爲大)惡得(音烏下惡得同)吠(扶廢反)一
分(如字)足操(七刀反)未解(音蟹)无以好惡(呼報反下烏路)
(反注同)祇足(音支)倚樹(於綺反)據槁(苦老反)梧(音吾)而
瞑(音眠崔云據琴而睡也)而睡(垂臂反)天選(宣轉反舊思緩反)
大宗師第六(崔云遺形忘生當大宗此法也)
天而生(向崔本作失而生)知稱(尺證反)不喪(息浪反下皆同)或
好(呼報反下同)不強(其兩反)庸詎(徐其庶反)則治(直吏反)不
謩(没乎反)不慄(音栗)不濡(而朱反)登假(更百反至也)遠火
(于萬反)有槩(古愛反)其覺(古孝反)深深(李云内息之貌)以踵
(章勇反王穆夜云起息於踵遍體而深)以喉(向云喘悸之息以喉爲節言情欲奔競所致)其
嗌(音益郭音厄厄咽喉也)若哇(獲媧反徐胡卦反又音絓崔一音於佳反結也言咽喉之氣結)
(礙不通也簡文云哇嘔也)其耆(市志反)說生(音悅)惡死(烏路反)不
訢(音欣又音祈)不距(本又作拒音巨李云欣出則營生距入則惡死)翛然(音蕭本又作儵)
(徐音叔郭與冬反李音悠向云翛然自然無心而自爾之謂郭崔云往來不難之貌司馬云儵疾貌李同)猶
復(扶又反下非復同也)捐(徐以全反郭作揖一入反崔云或作楫所以行舟也)則背(音佩)
容家(本亦作寂崔本作宗)其顙(息黨反崔云頟也)頯(徐去軌反郭苦對反李音)
(沈一音逵權也王云質朴無飾也向本作䫥云䫥然大朴貌廣雅云䫥大也五罪反)淒然(七西反)煖
然(音暄徐況晚反)亡國而不失人心(崔云亡敵國而得其人心)行名(下孟)
(反)福應(應對之對)狐不偕(司馬云古賢人也)務光(皇甫謐云黃帝時人)
(耳長七寸)伯夷叔齊(孤竹君之二子)箕子胥餘(司馬云胥餘箕子名)
(也見尸子崔同又云尸子曰箕子胥餘漆身爲厲被髮佯狂或云尸子曰比干也胥餘其名)紀他(徒何)
(反)申徒狄(殷時人負石自沈於河崔本作司徒狄)皆舍(音捨下同)不承
(如字李云迎也又音拯)不上(時掌反)與乎(如字又音豫同云疑貌)其觚(音孤王云)
(觚特立不羣也崔云觚稜也)邴邴(徐音丙郭甫杏反向云喜貌簡文云明貌)崔乎(于罪)
(反徐息罪反郭且雷反向云動貌簡文云速貌)滀乎(本又作傗勑六反司馬云色憤起貌王云富有德充也簡)
(文云聚也)厲乎(如字崔本作廣云苞羅者廣也)謷乎(五羔反徐五到反司馬云志遠貌王云高)
(邁於俗也)連乎(如字李云連緜長貌崔云蹇連也音輦)似好(呼報反下皆同)悗乎
(亡本反字或作免李云無匹貌王云廢忘也崔云婉順也)治之(直吏反)爲循(本亦作脩兩得)綽
乎(昌略反崔本作淖)常閒(音閑)夜旦(如字崔本作靼音怛)其卓(中學)
(反)敢惡(烏路反)之竟(音境)泉涸(戶各反郭戸格反爾雅云竭也)相
呴(況于況付二反)相(本又作濡音儒或一音如戍反)以沫(音末)相忘
(音亡下同)譽堯(音餘注同)大塊(苦怪反又苦對反徐胡罪反)佚我(音逸)
於壑(火各反)乃揭(其列其謁二反)索所(所百反)无樂(音洛)
(下及注同)可勝(音升)善妖(崔本作狡同古卯反本又作夭於表反簡文於橋反云異也)善
少(詩照反)否老(音鄙本亦作鄙)平粹(雖遂反)可傳(直專反注同)
在大極(音泰)之先(一本作之先未崔本同)先天(悉薦反)長於(丁丈反)
稱也(尺證反)狶韋氏(許豈反郭禇伊反李音豕司馬云上古帝王名)以挈(徐苦結反)
(郭苦係反司馬云要也得天地要也崔云成也)伏戲(音羲崔本作伏戲氏)以襲氣母(司馬云襲入也氣母元氣)
(之母也崔云取元氣之本)維斗(李云北斗所以爲天下綱維)終古(崔云終古久也鄭玄注周)
(禮云終古猶言常也)不忒(它得反差也崔本作代)堪坏(徐扶眉反郭孚杯反崔作邳司)
(馬云堪坏神名人面獸形淮南作欽負)崐崘(崐或作岷同音昆下力門反崐崘山名)馮夷
(司馬云淸泠傳曰馮夷華隂潼鄕隄首人也服八石得水仙是爲河伯一云以八月庚子浴於河而溺死一云渡河)
(溺死)大川(河也崔本作泰川)肩吾(司馬云山神不死至孔子時)大山(音泰又如)
(字)黃帝(崔云得道而上天也)顓頊(音專下許玉反)玄宫(李云顓頊帝高)
(陽氏玄宫北方宫也月令曰其帝顓頊其神玄冥)禺強(音虞郭語龍反司馬云山海經曰北海之)
(渚有神人面鳥身珥兩青蛇踐兩赤蛇名禺強崔云大荒經曰北海之神名曰禺強靈龜爲之使歸藏曰昔穆)
(王子筮卦於禺強案海外經云北方禺強黑身手足乘兩龍郭璞以爲水神人面鳥身簡文云北海神也一名)
(禺京是黃帝之孫也)西王母(山海經云狀如人狗尾蓬頭戴勝善嘯居海水之涯漢武内傳云西)
(王母與上元夫人降帝美容貌神仙人也)少廣(司馬云穴名崔云山名或云西方空界之名)彭
祖(解見逍遥篇崔云壽七百歲或以爲仙不死)五伯(如字又音霸崔李云夏伯昆吾殷大彭豕)
(韋周齊桓晉文)傅說(音悅)得之以相(息亮反)武丁奄有天
下乘東維騎箕尾而比於列星(司馬云傅說殷相也武丁殷王)
(高宗也東維箕斗之閒天漢津之東維也星經曰傅說一星在尾上言其乘東維騎箕尾之間也崔云傅說死其精)
(神乘東維託龍尾乃列宿今尾上有傅說星崔本此下更有其生無父母死登假三年而形遯此言神之無能名者)
(也凡二十二字)掘然(其勿反)南伯子葵(李云葵當爲綦聲之誤也)女偊(徐音)
(禹李音矩一云是婦人也)年長(張丈反)[孑(焉-正+?)]子(本亦作孺如喻反李云弱子也)惡惡
可(並音烏下惡乎同)卜梁倚(魚綺反又其綺反李云卜梁姓倚名)亦易(以豉反)
參日(音三)能朝(如字李除遥反下同)徹(如字郭司馬云朝旦也徹達妙之道李云夫能)
(洞照不崇朝而遠徹)不惡(烏路反下同)豁然(喚活反)殺生者不死
(李云殺猶亡也亡生者不死也崔云除其營生爲殺生)生生者不生(李云矜生者不生也)
(崔云常營其生爲生生)攖(郭音縈徐於營反李於盈反崔云有所繫著也)副墨(李云可以)
(副貳玄墨也崔云此巳下皆古人姓名或寓之耳無其人)洛誦(李云誦通也苞洛無所不通也)瞻
明(音占李云神明洞徹也)聶許(徐乃攝反李云許與也攝而保之無所施與也)需
役(徐音須李音儒云儒弱爲役也王云需待也役亭毒也)於(音烏又如字)謳(徐烏)
(侯反李香于反云謳煦也欲化之貌王云謳謌謠也)玄冥(李云強名曰玄視之冥然向郭云所以名無而)
(非無也)參(七南反)寥(徐力彫反李云參高也高邈寥曠不可名也)疑始(李云又疑)
(無是始則始非無名也)研粗(七胡反)七重(直龍反下同)子祀(崔云淮南作子永行)
(年五十四而病傴僂)子輿(本又作與音餘)子犁(禮兮反)爲尻(苦羔反)偉
哉(韋鬼反向云美也崔云自此至鑑于井皆子祀自說病狀也)拘拘(郭音駒司馬云體拘攣也王云不申)
(也)曲僂(徐力主反)於頂(本亦作項崔本作釘音頂)句(俱樹反徐古侯反)贅(徐之稅反)
指天(李云句贅項椎也其形似贅言其上向也)有沴(音麗徐又徒顯反郭奴結反云陵亂也李)
(高貌本亦作俄然)蘧然(李音渠崔本作據又其據反蘧然有形之貌)覺(古孝反向)
(崔本此下更有發然汗出一句云無係則津液通也崔云榮衞和通不以化爲懼也)相與(如字崔云猶親)
(也或一音豫)相爲(如字或一音于僞反)愛爲(于僞反)撓(徐而小反郭許堯反)挑
(徐徒了反郭李徒堯反又作兆李云撓挑猶宛轉也宛轉玄曠之中簡文云循環之名)莫然(如字)
(崔云定也)有閒(如字崔李云頃也本亦作爲閒)編曲(必連反字林布千反郭父殄反史記甫連)
(反李云曲蠶薄)相和(胡臥反)我猶(崔本作獨)人猗(於宜反崔云辭也)哀
樂(音洛)惡知(音烏下皆同)稱情(尺證反)无以命之(崔李云命名也)
而淡(徒暫反)而離(力知反下同)而應(應對之應下同)數子(所主反)坦
然(吐但反)使女(音汝下同)縣(音玄注同)疣(音尤)決(徐古穴反)&KR2741;(胡亂反)
潰(胡對反)反覆(芳服反)端倪(本或作淣同音崖徐音詣)芒然(莫剛反李)
(云無係之貌)彷(薄剛反)徨(音皇)塵垢(如字崔本作塚坸云塚音塳坸垢同齊人以風)
(塵爲逢堁)憒憒(工内反說文蒼頡篇並云亂也)以觀(古亂反示也注同)相造
(七報反詣也下同)穿池(本亦作地崔同)相忘(音亡下同)畸人(居宜反司馬云不耦也不)
(耦於人謂闕於禮教也李其宜反云竒異也)而侔(音謀司馬云等也亦從也)孟孫才(李云)
(三桓後才其名也崔云才或作牛)應内(應對之應)惡知(音烏下同)焉知(於虔)
(反下皆同)覺者(古孝反注下皆同)駭形(如字崔作咳云有嬰兒之形)旦宅
(並如字王云旦暮改易宅是神居也李本作怛㤞上丹末反下陟嫁反云驚惋之貌崔本作靼宅靼怛也)所
以乃(崔本乃作惡)庸詎(其庶反下章同)造適(七報反注同)獻笑
(向云獻善也王云章也意有適章於笑故曰獻笑)及排(皮皆反)必樂(音洛下同)寥
(本亦作廖力彫反李良救反)天一(崔本作造敵不及笑獻芥不及&KR1366;安排而造化不及眇眇不及雄漂)
(淰雄漂淰不及簟筮簟筮乃入於漻天一)以上(時掌反)意而子(李云賢士也)資
汝(資給也)爲軹(之是反郭之忍反崔云軹辭也李云是也)黥(其京反)劓(魚器反李)
(云毁道德以爲仁義不似黥乎破玄同以爲是非不似劓乎)遥蕩(王云縱散也)恣(七咨反又)
(如字)睢(郭李云許維反徐許鼻反李王皆云恣睢自得貌)復遊(扶又反下同)其藩
(甫煩反李音煩司馬向皆云崖也崔云域也)盲者(本又作眇崔本作目云目或作刑刑黥劓也)以
與(音豫下同)之好(如字又呼報反)黼黻(上音甫下音弗)之觀(古亂反)无
莊據梁(司馬云皆人名李云无莊无莊飾也據梁強梁也)鑪(音盧)捶(本又作錘徐之)
(睡反又之蘂反一音時蘂反李云錘鴟頭頗口句鐵以吹火也崔云盧謂之瓮捶當作甀盧甀之閒言小處也甀)
(音丈僞反)鍜(丁亂反)曰噫(徐音醫李云歎聲也崔云辭也本亦作意音同又如字謂)
(呼意而名也)我爲(于僞反注同)&KR1366;(子兮反司馬云碎也)長於(丁丈反)功
見(賢遍反下文同)它日(崔本作異日下亦然)復見(扶又反下同)樂生(音洛)
(又音嶽)蹵然(子六反崔云變色貌)墮(許規反徐又待果反)去(起吕反)知(音智)坐
忘(崔云端坐而忘)无好(呼報反注同)何惡(烏路反)霖雨(本又作淋音林)
人(絶句式法也崔云式用也用仁義以法度人也)欺德(簡文云欺妄也)涉海鑿(待洛)
(反下同郭粗鶴反)河(李云涉海必陷波鑿河無成也)蚉(音文本亦作蟁同)不勝(音升)確
乎(苦學反李云堅貌崔本作橐音託)矰(則能反李云罔也)之害(崔本作菑)鼷(音兮)
熏(香云反)天根(崔本云人姓名也)遊於殷陽(李云殷山名陽山之陽崔)
(云殷陽地名司馬云殷衆也言向南遊也或作殷湯)蓼水(音了李云水名也)不豫(司馬云嫌)
(不漸豫太倉卒也簡文云豫悅也)大初(音泰)乘夫(音符)莽(莫蕩反崔本作猛)
眇(妙小反莽眇輕虚之狀也崔云猛眇之鳥首也取其行而無迹)壙(徐苦廣反)埌(徐力黨反李音)
(浪壙埌无滯爲名也崔云猶曠蕩也)无狹(戸夾反)帠(徐音藝又魚例反司馬云法也一本作寱)
(牛世反崔本作爲)而自治(直吏反下文同)又復(扶又反)於淡(徒暫反徐大敢)
(反)於漠(音莫)陽子居(李云居名也子男子通稱)嚮(許亮反李許兩反)疾
強梁(崔云所在疾強梁之人也李云敏疾如嚮也簡文云如嚮應聲之疾故是強梁之貌)物徹
䟽明(司馬云物事也徹通也事能通而開明也崔云無物不達無物不明)不勌(其眷反)
胥(如字司馬云疏也簡文云相也)易(音亦崔以豉反云相輕易也簡文同)技(徐其綺反簡文云藝也)
係(如字崔本作繫或作繫簡文云音繫)怵心(勑律反)來田(李云虎豹以皮有文章見)
(獵也田獵也)猨(音袁)狙(七餘反)之便(毗肩反舊扶面反)斄(音來李音狸崔云旄)
(牛也)來藉(司馬云藉繩也由捷見結縛也崔云藉繫也)蹵然(子六反改容之貌)之
治(直吏反下同)貸(吐代反)神巫曰季咸(李云女曰巫男曰覡季咸名)不
憙(許忌反)心醉(向云迷惑於其道也)壺子(司馬云名林鄭人列子師)旣其
文(李云旣盡也)得道與(音餘)衆雌而无雄而又奚卵
焉(司馬云言汝受訓未熟故未成若衆雌無雄則無卵也)世亢(苦浪反)必信(崔云絶句)
相女(息亮反注下同)示之(本亦作視崔云視示之也)嘻(徐音熙郭許意反)旬數
(所主反)鄕吾(許亮反本作曏亦作向同崔本作康云向也)地文(與土同也崔云文猶理也)
不震不正(並如字崔本作不誫不止云如動不動也)誠應(應對之應後同)杜
德機(崔云塞吾德之機)有瘳(丑留反)功見(賢遍反)不齊(側皆反本)
(又作齋下同)且復(扶又反)泊心(白博反又音魄)得厝(七故反字又作措同)管
闚(去規反)鯢(五兮反)桓(司馬云鯢桓二魚名也簡文云鯢鯨魚也桓盤桓也崔本作鯢拒云魚所)
(處之方穴也又云拒或作桓)之審(郭如字簡文云處也司馬云審當爲蟠蟠聚也崔本作潘云回流所)
(鍾之域也)淵有九名(淮南子云有九之淵許愼注云至深也)治亂(直吏反)失
而走(如字徐音逸)巳滅(崔云滅不見也)委(於危反)蛇(以支反委蛇至順之貌)
爲弟(徐音頽丈回反)靡(弟靡不窮之貌崔云猶遜伏也)波流(如字崔本作波隨云)
(常隨從之)爲其(于僞反)妻爨(七判反)食豕(音嗣下同)彫琢(竹角)
(反)去華(羌吕反)塊然(徐苦怪反又苦對反)紛而(芳云反崔云亂貌)封
哉(崔本作戎云封戎散亂也)知主(音智注同)无朕(直忍反崔云兆也)應而
不藏(如字本又作臧亦依字讀)儵(音叔李云喻有象也)忽(李云喻無形也)渾(胡本)
(反)沌(徒本反崔云渾沌無孔竅也李云淸濁未分也此喻自然簡文云儵忽取神速爲名渾沌以合)
(和爲貌神速譬有爲合和譬無爲)七竅(苦叫反說文云孔也)七日而渾沌死
(崔云言不順自然強開耳目也)
經典釋文卷第二十六
後學成德挍訂
