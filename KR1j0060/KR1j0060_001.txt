附釋文互註禮部韻略上平聲第一
一東(獨用)二冬(與鍾通)三鍾
四江(獨用)五支(與脂之通)六脂
七之八微(獨用)九魚(獨用)
十虞(與模通)十一模十二齊(獨用)
十三佳(與皆通)十四皆十五灰(與咍通)
十六咍十七眞(與諄臻通)十八諄
十九臻二十文(與欣)二十一欣
二十二元(與䰟痕通)二十三䰟二十四痕
二十五寒(與歡通)二十六歡二十七刪(與山通)
二十八山
一東(獨用)
東(德紅切釋云春方也按說文動也又姓)涷(暴雨又水名一曰瀧涷沾漬釋按爾雅暴雨謂之涷郭璞云今江東呼夏月暴雨爲涷雨引楚)
(辭使涷雨兮灑塵說文水出發鳩山入于河又多貢切見送字韻)蝀(爾雅螮蝀虹也又多動多貢二切見董送二韻)通(他紅切釋云逹也亦州名又姓)
侗(說文大貌論語侗而不愿未成器之人又徒紅切見本韻)恫(爾雅痛也又徒弄切見送字韻)同(徒紅切釋云合㑹也亦作仝)
童(奴也釋云男有罪曰奴奴曰童亦童子未有室家者又姓與僮通見下)僮(未冠也通作童詩𬒳之僮僮竦敬也又姓)侗(揚子倥侗顗蒙又他紅切見本韻)
曈(日岀釋云曈曨日欲明陸機文賦情曈曨而彌鮮)朣(月初出潘安仁賦月朣朧而含光)瞳(目童子史記舜目重瞳子)銅(釋云赤金)
峒(崆峒山名釋云北戴斗極爲崆峒又徒弄切見送字韻)桐(木名釋按說文榮也)橦(木名釋按字書橦木花可爲布)絧(布名釋云布之細者)
罿(鳥網又昌容切見鍾字韻)&KR1299;(舟名釋云&KR1299;舡)筒(竹名釋按呉都賦其竹則杜箭射筒)筩(斷竹漢律歷志制十二筩以聽鳯之鳴又余勇切見腫字韻)
穜(先種後熟詩黍稷穜稑周禮穜稑之穜又傳容之隴二切見鍾腫二韻)潼(水名釋云說文水岀廣漢梓橦北界南入墊江)衕(通街又徒弄切見送字)
鮦(魚名釋云也按爾雅鰹大鮦又直隴切見腫字韻)犝(牛無角)&KR2667;(羊無角)酮(馬酪一曰酢也)
氃(氋氃毛散)詷(共也禮祭法注詷之言同也又徒揔徒弄二切見董送二韻)㢥(繫舡杙)艟(艨艟戰舡又昌容切見鍾字韻)
籠(盧紅切舉土器一曰畜鳥籠周禮司弓矢充籠箙矢注盛矢物竹爲之又力董切見董字韻)櫳(養獸檻與㰍通見下)㰍(房室之䟽通作櫳釋按班婕妤)
(賦云房㰍虚兮風冷冷三都賦房㰍對幌)䆍(穧也一曰禾病)聾(釋按說文無聞也左傳耳不聽五聲之和爲聾)嚨(喉也)
曨(日出又力董切見董字韻)朧(月出)襱(袴也按方言齊魯之間謂之襱關西謂之袴)豅(大谷釋按說文云大長谷也)
瓏(玲瓏玉聲一曰明貌釋按文選云珊瑚幽茂而玲瓏)礱(磨也)龐(充實也詩四牡龐龐又皮江切見江字韻)〇
蓬(蒲紅切釋云蒿也亦州名)芃(草盛貌詩芃芃黍苗又符中切見本韻)篷(編竹覆舟車釋按方言車簍也南楚之外謂之篷)
韸(韸韸鼓聲)髼(髼鬆髮亂)菶(菶菶茂貌又邊孔切見董字韻)塳(塵也)蒙(莫紅切釋云童蒙爾)
(雅奄也又釋草唐蒙女蘿女蘿兔絲又蒙玉女注蒙即唐也詩爰採唐矣)冡(覆也)&KR1970;(蓋衣也又母揔蒙弄二切見董送二韻)
髳(草木叢茸貌)濛(釋云涳濛微雨)雺(天氣下地不應曰雺又莫侯莫綜二切見侯送二韻)朦(月將入)
曚(日未明又母揔切見董字韻)艨(舟名釋云戰舡)矇(不明也釋云有眸子而無見曰矇詩矇瞍奏公揚雄傳今日發矇)饛(盛器貌詩有饛簋飱)
罞(麋罟又謨交切見爻字韻)懵(懵懵無知又母揔母亘二切見董嶝二韻)怱(倉紅切說文多遽怱怱也)葱(釋云葷菜按蜀本圖經葱有冬)
(漢胡茖凡四種記内則春用葱脂用葱)&KR3062;(載囚車又作孔切見董字韻)聦(釋云聞也聽也屋階中㑹又作孔切見董字韻)璁(石似玉)
騘(馬青白色)㚇(祖紅切鳥飛歛足又作弄切見送字韻)騣(馬鬣)鬉(髪亂)
豵(六月豚爾雅豕生三月豵詩言私其豵注一歲曰豵)猣(犬生三子)椶(木名釋云椶櫚也葉似車輪)稯(布八十縷也又周禮)
(注聘禮四秉曰筥十筥曰稯)緵(百囊罟釋按爾雅九罭也又作弄切見送字韻)緫(絲數詩素絲五緫又作孔作弄二切見董送二韻)
嵏(九嵏山名釋云在馮翊谷口)嵸(巃嵸山貌釋按文選山氣巃嵸皃又作孔切見董字韻)&KR2943;(車輪)堫(不耕而種又楚降切見絳字韻)
鬷(釡屬詩鬷假旡言揔也又姓左傳鬷明)艐(舡不行又三艐國名)葼(細枝釋云青齊沇兾謂木細枝曰葼)叢(徂紅切聚也)
䕺(草䕺生貌)&KR2997;(取魚器)〇洪(胡公切釋云大也)洚(水不遵道又胡江胡貢古巷三切見江送絳三韻)
葒(水草釋云馬蓼也)紅(釋云赤色)谼(大壑)鴻(釋按說文鴻鵠也大爲鴻)虹(釋云螮蝀也狀似蟲)
(雄爲虹雌爲蜺又古巷切見絳字韻)訌(謮也釋按說文引詩蟊賊内訌)烘(呼紅切燎也詩卭烘于煁)空(苦紅切釋云竅也又苦貢切見送字韻)
悾(信也論語悾悾而不信注慤也又苦江苦貢二切見江送二韻)&KR3268;(衣袂)倥(無知也楊子倥侗顓蒙新制添入)
公(古紅切釋按說文平分也韓非曰背私爲公一曰封爵亦姓漢有主爵都尉公儉)功(釋云績也說文以勞定國)工(釋云官也工巧也徐鍇曰爲巧必遵規矩法度然後爲工)
攻(治也擊也又姑宗切見冬字韻新制字同義同許與下韻通押)㓚(銍刈也)釭(車轂中鐵又古雙切見江字韻)玒(玉名釋云美玉也)
翁(烏紅切釋云老稱又姓漢貨殖傳有翁伯頸毛)豐(敷中切釋云大也茂也盛也)酆(地名釋云周文王所都地)
(在京兆杜陵西南又姓左傳有狄相酆舒)灃(水名釋云酆水出鄠之南山)蘴(蕪菁釋云陳楚之郊謂之蘴)麷(熬麥也周禮有麷蕡)風(方中切亦作飌釋按元命包隂陽怒)
(而爲風亦教也聲也告也又方鳯切見送字韻)楓(釋云厚葉細枝善揺一名欇一名楓脂可爲香今之楓膠香也按上林賦云華楓枰櫨)馮(符中切釋云馮翊郡名亦)
(姓畢公髙之後又皮冰切見蒸字韻)渢(聲也左傳美哉渢渢乎又符咸符泛二切見凡梵二韻)芃(草盛又蒲紅切見本韻)瞢(謨中切目不明又眉)
(登莫鳯母亘三切見登送嶝三韻)懜(惛也又母亘切見嶝字韻)嵩(息中切中嶽又姓史記有嵩極玄子)娀(國名釋云契母之本國也禹敷下土之時有娀氏之國始廣大詩有娀方將)
菘(菜名釋按郭璞云今菘菜也江南有菘江北有蔓菁相似而異故春初早韮秋暮晚菘人以為美)崧(山大而髙)充(昌中切釋云美也塞也長也髙也)
(象形黄帝臣揮作弓又姓魯大夫叔弓之後)躬(釋云身屈爲躬)宫(釋云室也一曰五聲之始又姓宫之竒)穹(丘中切釋云髙也窮也爾)
(雅穹蒼蒼天郭璞云天形穹隆然)芎(釋云芎藭香草也根曰芎藭苗曰蘪蕪)窮(渠弓切釋云極也亦夏后時羿國)藭(釋云藥草芎藭)
潨(在公切水㑹也詩鳬鷖在潨新制添入)夢(莫紅切夢夢然也詩視天夢夢新制添入)逢(薄紅切和也詩鼉鼔逢逢)
(新制添入)鄸(莫紅切左曹公孫㑹自鄸新制添入)〇&KR0977;(公羊傳灾異&KR0977;與螽同新制添入)
二冬(與鍾通)
冬(都宗切釋云冬終也四時之末也又姓前燕慕容皝左司馬冬壽)&KR1854;(雨皃)彤(徒宗切釋云丹飾也書彤弓彤矢又姓書彤伯)
爞(旱熱釋按爾雅爞爞薰也謂旱熱薰炙人又持中切見東字韻)㤏(恎㤏惶遽)&KR0885;(憂也)鼕(鼔聲)
浵(汪浵水深)䃧(盧宗切䃔䃧石聲鼔聲又良中切見東字韻)農(奴宗切釋云耕也厚也亦官名大司農)
(露多)宗(祖冬切釋云尊祖廟也亦宗本)鬆(蘇宗切髪亂又思容切見鍾字韻)賨(徂宗切釋云&KR1970;也按說文賨布南蠻賦)
悰(樂也釋按文選云戚戚若無悰)琮(釋按說文瑞玉也大八寸似車釭周禮黄琮)潨(水㑹釋云小水入大水)慒(慮也)
淙(水聲釋按文選云仰聆大壑淙又鋤江切見江字韻)䃔(乎宗切䃔䃧石隕大風)攻(姑宗切治也擊也又古紅切見)
(東字韻新制字同義同許與上韻通用)︻三鍾鍾(諸容切釋云酒器也聚也亦量名六斛四斗爲鍾亦姓)鐘(釋云樂器也秋分之音物)
(種成也按丗本古者垂作鐘)蚣(蟲名釋云蚣蝑也)忪(心動)彸(征彸遽行)䚗(舉角也)
舂(書容切釋云擣也持杵臨&KR0875;上古者雍父𥘉作舂)摏(撞也左傳摏其喉注猶衝也)憃(愚也周禮司刺有憃愚生而癡騃産昏者又抽江丑用陟降三切見江用絳三韻)
蹖(釋云蹋也)&KR2936;(駑馬)&KR3165;(&KR2608;&KR3165;鳥名釋云布榖也)衝(昌容切釋云當也向也突也說文通道也)
罿(釋云罬也按韓詩施羅於車上曰罿又徒紅切見東字韻)憧(不絶貌易憧憧徃來)䡴(戰車釋云䧟陣車也又丈降切見絳字韻)
艟(舟名釋云艟艨戰舡又徒紅切見東字韻)䂌(釋云短矛)鱅(常容切魚名釋按郭璞云鱅似鰱而黒楚詞鰅鱅短狐)
慵(釋云懶也窳器病)茸(如容切釋云草生茸茸皃又而隴切見腫字韻)㲨(㲨罽也)
&KR2709;(矛屬釋云&KR2709;也)淞(思容切江名釋云呉江)凇(凍也)鬆(鬆髪亂又蘇宗切見冬字韻)
樅(七容切釋云樅木松葉栢身詩虞業維樅崇牙也又姓史項羽紀有樅公)鏦(矛屬釋云短矛也按方言㦸謂之鏦又𥘉江切見江字韻)縱(將容切釋云縱横東西曰)
(衡南北曰縱又足用切見用字韻)蹤(釋云跡也)松(祥容切釋云松木名脂入地千年爲茯苓亦州名三危地)從(牆容切釋云就也說文相)
(聽也又材用切見用字韻)丰(敷容切釋云美好皃陸徳明云面皃豐滿也詩子之丰兮)夆(捂也爾雅甹夆掣曳也)鋒(釋云戈㦸刃芒端)
烽(釋云烽燧候表也邊有警則舉火顔師古云晝曰燧夜曰烽)峯(釋云山耑也)蠭(釋云飛蟲螫人者亦作蜂詩莫予茾蜂左傳蠭蠆有毒)
桻(木末)重(傳容切釋云複也疊也禮記重主道也又直隴儲用二切見腫用二韻)穜(先種後熟又徒紅之隴二切見東腫二韻)
蝩(夏蠶釋云蠶晚生者)龍(盧容切釋云鱗蟲之長也春分而登天秋分而潜淵又姓舜納言龍之後)蘢(草名釋按說文天籥也)&KR3505;(玉名釋按說文禱旱玉也龍文)
醲(尼容切釋云厚酒)濃(釋云厚也詩零露濃濃露多也)穠(華多皃)襛(衣厚詩何彼襛矣)容(餘封切釋云儀也受也又州名)
(又姓八凱仲容之後禮記有徐大夫容居)溶(釋云水盛皃又余隴切見腫字韻)蓉(釋云荷華也未發爲菡萏巳發爲芙蓉一曰木芙蓉華)庸(釋云常也用也功也禮部)
(看詳此字不當回避又姓漢有庸光)墉(釋云城垣也)鎔(釋云鑄也鑄之形範)鄘(國名釋云紂之畿内國也南曰鄘按說文南夷國)
鏞(釋云大鐘)&KR3180;(兵器釋云&KR3180;戣也)䡥(車行皃)瑢(瑽瑢珮聲)封(方容切釋按說文爵諸侯之土)
(一曰封禪祭名積土増山曰封爲祭地曰禪)葑(釋云菜名蔓菁也又芳用切見用字韻)犎(牛名釋云野牛也項上隆起出罽賔國如橐駝)
䅃(稰也)蜂(與蠭同詩莫予荓蜂當於蠭字下亦作蜂新制添入)從(與縱同詩蓺麻如之何衡從其𤱔當於縱字下亦作從新制添入)
四江(獨用)
江(古雙切釋云水出蜀湔氐徼外岷山入海又姓史記秦後分封有江氏)扛(舉也釋按說文兩人對舉爲扛項羽力扛鼎)杠(旗竿)
矼(聚石度水)釭(燈也一曰轂鐵班固賦金釭衘璧又古紅切見東字韻)腔(苦江切釋云羊腔按說文肉空也)椌(柷也禮椌楬壎箎)
悾(信慤皃又苦紅苦貢二切見東送二韻)降(胡江切服也又古巷切見絳字韻)缸(釋云瓨也似罌長頸)洚(水不遵道又胡公胡貢古)
(巷三切見東送絳三韻)邦(悲江切釋云國也大曰邦小曰國)龐(皮江切髙屋又盧紅切見東字韻)逄(姓也釋云岀北海左傳齊有逄丑父又符容切見鍾字韻)
尨(莫江切詩無使尨也吠書不和政尨犬多毛一曰雜也)駹(爾雅馬靣顙皆白爲駹周禮駹車又冉駹西南夷相如文朝冉從駹)厖(厚也詩爲下國駿厖左傳民生敦厖)
哤(雜語釋按說文哤異之言)雙(踈江切釋云偶也兩隻也一隻曰隻二隻曰隻)艭(艂艭舟名)牎(𥘉江切或作䆫釋云通孔)
(取明按說文在牆曰牖在屋曰牎)摐(撞也釋曰打鐘鼔相如賦摐金鼔)鏦(矛屬釋云短矛又七容切見鍾字韻)淙(鋤江切水聲又徂宗切見冬字韻)樁(株江切釋云橛也杙也)
憃(抽江切愚也又書容丑用陟降三切見鍾用絳三韻)幢(傳江切釋云旛幢也說文旌旗之屬韓延壽傳建幢棨旌幢)撞(擣也又丈降切見絳字韻)
瀧(閭江切奔湍)
五支(與脂之通)
支(章移切釋云度也持也分也)枝(釋云木別生條一曰枝梧小柱爲枝邪柱爲梧)肢(肢體或作胑)巵(釋云圜器也一名所以)
(節飲食一曰巵言内則敦牟巵匜酒漿器)氏(月氏西域國名又上紙切見紙字韻)榰(柱砥釋云古用木今以石)施(啇移切釋云設也詩施于中逵說文旗皃齊欒施字子旗又姓魯大)
(夫施伯又施智以䜴二切並見寘字韻)䙾(䙾靣柔)鍦(方言呉楚謂矛曰鍦三都賦藏鍦於人)釃(山宜切&KR1847;酒詩釃酒有衍漉酒)
(以筐曰釃以藪曰湑又所爾所寄二切見紙寘二韻)籭(竹器釋按說文可以取粗去細又霜夷切見脂字韻)襹(&KR1490;襹毛羽衣皃選西京賦𬒳毛羽之&KR1490;襹)
吹(昌爲切釋云吹煦又尺僞切見寘字韻)炊(釋云爨也)差(义宜切參差不齊又𥘉皆𥘉加楚懈三切見佳麻卦三韻)
衰(𥘉危切减也左傳各有等衰殺也又所追倉回二切見脂灰二韻)匙(常支切匕也)&KR2878;(&KR2878;&KR2878;群皃或作提詩歸飛提提釋云群飛也)
禔(安福也司馬相如文中外禔福又田梨切見齊字韻)垂(是爲切釋按說文逺邊也一曰幾也)陲(釋云危也)倕(黄帝時巧人莊子有工倕)
(又殊僞切見寘字韻)兒(如支切釋云孺子也一說男曰兒女曰嬰又虜姓)唲(楚辭嚅唲強笑也)痿(儒隹切痺也又於危切見本韻)
斯(息移切釋云此也析也詩斧以斯之又姓呉志賀齊傳有剡縣史斯從)廝(養馬者釋按韋昭厮飬也析薪爲厮炊烹爲養嚴助傳厮輿之卒注廝析薪者輿主駕者皆賤役之人)
凘(流冰楚詞流凘兮將來下)虒(虎有角釋云能行水中小雨釋按說文小雨財也)&KR2111;(鸒&KR2111;鳥名釋按說文雅鳥一名鸒&KR2111;一名鵯鶋)
禠(福也釋按選東京賦祈禠禳災又丑豸切見紙字韻)雌(此移切釋云牝也說文鳥母爾雅以翼左掩右曰雌)貲(即移切釋云貨也財也說文小)
(罰也以財自贖漢律民不繇貲錢二十二)訾(毁也禮不訾重器又母訾衣服成器思也皆謂思玩之又姓漢元帝功臣表樓虚侯訾順又將此切見紙字韻)髭(釋云口上鬚)
觜(星名釋按爾雅娵觜之口营室東壁又即委切見紙字韻)鄑(地名釋云宋魯間地)厜(津垂切山顛釋云厜㕒出顛狀)劑(遵爲切劵書也周禮聽買)
(賣以質劑釋云兩書一札同而別之長曰質短曰劑又才詣切見霽字韻)疵(才支切釋云黒病也莊子物不疵癘)玼(玉病又雌氏此禮二切見紙薺二韻)茈(爾雅釋草芍鳬茈)
骴(鳥獸殘骨又疾智切見寘字韻)隨(旬爲切從也一曰國名釋按左氏漢東之國隨爲大杜預亦云隨國今義陽隨縣又姓漢博士隨何)知(珍離切釋云覺也詞也)
䝷(財質也)腄(株垂切瘢胝也)摛(抽知切釋云舒也選詩摛藻掞天庭)螭(釋云螭無角如龍而黄北方謂之地螻楊雄傳翠蚪絳螭)
魑(釋云魑魅鬼屬)馳(陳知切釋云疾驅也一曰駝騖直騁曰馳亂馳曰騖)池(釋云穿地通水又唐何切見歌字韻)篪(管樂釋云以竹爲之長尺)
(四寸圍三寸廣雅云九孔先鄭云七孔賈䟽云九七皆誤當云八孔)謻(宫室相連釋按文選謻門曲榭)〇錘(直垂切漢律歷志錘稱之權也一曰八銖又之瑞馳僞二切並見寘字韻)〇
劘(分也亦作)蘼(草名釋按爾雅薔蘼虋冬)&KR2935;(乗輿金飾馬耳又母𬒳切見紙字韻)卑(賔彌切釋云下也賤也亦姓蔡邕胡太傳碑有太傳掾鴈門卑整又并弭切見紙字韻)
裨(釋云𥙷也助也又頻彌切見本韻)錍(斧屬釋云鈭錍斧也又篇迷切見齊字韻)椑(木名釋云實似杮而青按荆州記宣都出大椑潘岳閑居賦有烏椑之柿又駢迷切見齋字韻)
陴(頻彌切城上垣左傳守陴者皆哭注城上俾倪䟽云陴堞俾倪短牆短垣女牆皆一物也)埤(厚也増也詩政事一埤益我又部弭切見紙字韻)裨(偏將記玉藻裨冕亦偏禆之義)
(又姓鄭有大夫禆竈又賔彌切見本韻)脾(釋按說文土藏也一曰禆也在胃下禆助胃氣)崥(山足)彌(民卑切釋云益也長也乆也)
罙(深也冒也亦作䍘詩䍘入其阻釋云䍘罟也)瀰(渺瀰水皃又綿婢乃禮二切見紙薺二韻)移(余支切亦作迻釋云遷也)
(徙也易也亦以物與人曰移)栘(棠棣釋云白栘也似白楊江東呼爲夫移)匜(器名左傳奉匜沃盥釋云盥器也記内則巵匜又移爾切見𥿄字韻)椸(榻前几一曰衣架曲禮男女不同椸架)
扅(扊扅門關釋云戸扄也)酏(飲也記内則饘酏周禮醫酏糟皆曰粥又移爾切見紙字韻)暆(暆暆日行)蛇(詩委蛇注自得皃又石遮)
(切見麻字韻亦作迤)貤(貤與爵賞也漢書無所流貤移也又以䜴切見寘字韻)鉹(甑也釋云凉州呼甑爲鉹又尺氏切見紙字韻)
(冰室)䔟(草萎䔟也)簃(閣邊小屋)祇(翹移切亦作示釋地祇也提出萬物)祁(說文太原縣一曰大也書)
(祁寒詩其祁孔有又姓晉大夫祁奚)岐(山名釋云成王歸自奄大蒐于𡵨山之陽在扶風美陽縣西一曰旁出道列子大道以多岐亡羊又姓黄帝時有岐伯通作歧新添入)跂(足多指魯語踦跂畢行跰)
(蹇也又丘弭去智二切見紙寘二韻)蚑(蟲行又長蚑蠨蛸別名又去智切見寘字韻)軝(車轂釋按說文長轂之軝也以朱約之詩約軝錯衡)
忯(愛也釋按爾雅忯忯惕惕愛也)疧(病也詩祇自疧兮又俾我疧兮)隳(翾規切亦作墮釋云毁也莊子墮枝躰又墮爾形躰)睢(仰目也易盱豫注睢盱而)
(豫莊子遥蕩恣睢漢五行志萬衆睢睢仰目視皃又香萃切見寘字韻)觿(詩童子佩觿解結之器記内則大觿小觿注皃如錐以象骨爲之又星月令觜觿中又奚圭切見齊字韻)
鑴(鼎屬禮眡祲三曰鑴注日旁氣釋云瓽也又奚圭切見齊字韻)闚(缺規切門中視)窺(小視)規(均窺切釋云正圓之器字)
(統文夫識用必合規矩故規从夫)&KR2620;(子&KR2620;鳥)摫(梁益間裂帛爲衣曰摫三都賦䤨摫兼呈)羈(居冝切馬絡頭離騷鞿羈)
(莊子連之以羈&KR0919;)羇(旅寓左傳覉旅之臣)竒(不偶易歸竒於扐又渠冝切見本韻)畸(殘田)剞(劂也釋云剞劂刻鏤刀又)
(舉綺切見紙字韻)犧(虚冝切宗廟之牲色純曰犧又桑何切見歌字韻)羲(釋按說文氣也亦姓堯時羲仲之後)戲(嗚戲嘆辭又香義切見寘字韻)
曦(日光)&KR2714;(蠡也勺也)巇(山險)欹(丘竒切亦作㩻釋云欹宗廟宥坐之器㩻不正也)
觭(角一俛一仰又去倚切見紙字韶)䗁(長足蟲也)徛(石矼也釋云聚石爲渡又居義切見寘字韻)踦(一足釋云脚跛又舉綺切見紙字韻)
竒(渠冝切釋云異也又居冝切見本韻)騎(釋按說文跨馬又竒寄切見寘字韻)錡(釡屬釋云江淮之間謂釡曰錡又居倚切見紙字韻)琦(玉名一曰玩也釋按蒼埤云琦璋是)
碕(曲岸)漪(於冝切詩河水清且漣漪釋云水文也)猗(嘆辭詩猗歟那歟又緑竹猗猗美盛皃新補見紙字韻)禕(美也又吁韋切見微字韻)
椅(梓也釋云梓實桐皮按賈侍中云椅即木可作琴)宜(魚竒切釋按說文安也)儀(釋云容也度也)轙(車衡載轡者又魚倚切見紙字韻)
㕒(厜㕒山巖)涯(水際亦作厓又宜佳牛加二切具佳麻二韻)鸃(鵔鸃鳥名漢侍中冠之相如賦射鵕䴊)〇
爲(于嬀切釋云造也作也又于僞切見寘字韻)麾(吁爲切釋按說文旌旗所以指麾又齊人謂快爲麾)撝(裂也手指也易撝謙注指撝皆謙也)
虧(驅爲切釋云缺也)嬀(俱爲切姓也釋云陳姓也按說文虞舜居嬀汭因以爲氏)潙(水名釋云水出河東虞縣歷山西)逶(於危切釋云逶迤衺去之皃)
委(委委行委曲也又於詭於僞二切見紙寘二韻)倭(順皃詩周道倭遟注歷逺皃)痿(釋云痺濕病也又儒隹切見本韻)萎(草木枯)
䴧(䍼鹿)危(虞爲切釋云在髙而懼又星名)峗(釋云三峗山名在鳥鼠西)〇蠵(悅吹切釋云觜蠵大龜從胃鳴者雄曰瑇瑁雌曰觜蠵又奚圭切見齊字韻)
隋(與隨同國名史傳多用此隋字如隋文帝是也當於隨字下亦作隋新制添入)竾(與篪同禮命樂師調笙竽竾簧當於篪字下亦作竾新制添入)〇龡(與吹同禮籥章龡豳雅當)
(於吹字下亦作龡新制添入)︻六脂脂(旨夷切釋云脂膏也戴角曰脂無角曰膏)祗(恭也詩祗自塵兮漢竇嬰)
(傳祗加懟皆適也)隹(朱惟切補亦作鵻爾雅釋鳥鵻鴂鴀詩翩翩者鵻釋按說文鳥之短尾者緫名曰隹)騅(馬蒼黒)錐(釋曰銳也左傳錐刀之末)
萑(草名釋云茺蔚也)尸(升脂切釋云主也陳也)鳲(鳲鳩)蓍(釋云蒿屬生千歲三百莖易以爲數天子蓍九尺諸侯七)
(尺大夫五尺士三尺筮者以爲䇿)師(霜夷切釋云長也範也衆也說文二千五百人爲師又姓晉有師曠)籭(竹器亦作篩漢賈山傳篩土築阿房之宫篩以竹簁爲之釋云)
(可以除麤取細又山冝切見支字韻)衰(所追切微也又𥘉危倉回二切見支灰二韻)榱(掾也釋云秦曰屋椽齊魯曰桷周謂之榱)
鴟(處脂切釋云鳶也亦芋魁曰蹲鴟)推(川隹切釋云順遷也又通回切見灰字韻)蓷(草名釋云茺蔚又通回切見灰字韻)誰(視隹切云何也)
脽(汾脽釋云漢武帝立后土祠于汾隂脽上注云脽者河之東岸特堆崛長四五里廣二里餘髙十餘丈盖巨靈所坐處也其形髙起如人尻脽故以名)甤(儒隹切釋按說文草木實)
(甤甤也亦作蕤相如子虚賦錯翡翠之葳蕤葳蕤羽飾皃漢律歷志蕤賔蕤継也)緌(爾雅継也又䄜緌也說文系冠纓也詩冠緌雙止王制下大綏下小綏注綏當爲緌緌有虞氏之旌旗也說文緌緌通曲禮武車綏旌)
䅗(禾四把)私(相咨切釋云不公也亦姊妹之夫曰私說文禾也北道名禾主人曰私主人)綏(宣隹切釋云安也車中靶也)雖(釋云語助也本蟲名似蜥蜴而有文)
濉(水名釋云在梁郡受汴入泗左傳江漢濉漳楚之望也)浽(小雨)荽(菜名釋云胡荽䕬屬可以香口博物志張騫西域得胡荽)
趑(于咨切釋云趑趄趍不進也)咨(津夷切亦作諮釋云謀事曰咨一曰嗟也左傳訪問於善爲咨)資(釋云助也貨也)齎(持也釋按戰國䇿齎盗糧)
(又牋西切見齊字韻)姿(釋云態也)粢(稷也釋按杜預黍稷曰粢在器曰盛又曲禮稷曰明粢)齍(黍稷器周禮奉玉齍)
齊(裳緝也釋按說文緶也一曰衣下之裳曰齊亦作齊)澬(涔澬乆雨)䆅(積禾)嗺(遵綏切山髙皃)
茨(才資切釋云以茅葦蓋屋)餈(稻餅也周禮糗餌粉餈)瓷(釋云陶器之緻堅者)&KR2621;(大雨釋云雨聲涔&KR2621;也)薺(蒺䔧又采薺樂章名)
(又在禮才詣二切見薺霽二韻)追(中葵切釋云逐也隨也又都回切見灰字韻)䨨(雷也)絺(抽遲切細葛釋云精曰絺)
(麁曰綌詩絺兮綌兮)瓻(盛酒器釋云大者一石小者五斗)墀(陳尼切釋云塗地也以丹漆地故稱丹墀禮天子有赤墀)坻(釋云水中髙地一曰小渚)
(詩如坻如京又典禮切見薺字韻)泜(水名釋按說文水在常山韓信斬成安君泜水上)遲(釋云徐行也緩也又直利切見至字韻)
菭(水菭釋云水石衣也)蚳(螘子釋按周禮有蚳醢)貾(餘貾貝也釋云貝之黄質有白點者曰貾)椎(傳追切釋按說文擊也亦椎魯)
(也椎髻也史貨殖傳椎剽又椎鈍周勃椎少文)鎚(釋云金鎚一曰權也又都回切見灰字韻)槌(𧖟柱禮月令具曲植注槌之懸𧖟薄柱又馳僞切見寘字韻)
梨(良脂切釋云果名魏文詔真定御梨大如拳甘如蜜又憐題切見齊字韻)䔧(蒺䔧釋云旱草也昔黄帝問師曠吾欲知草藥善惡可否對曰歲欲旱草先生旱草蒺䔧也又憐題切見齊字韻)
犂(牛駁文又憐題切見齊字韻)黧(黒而黄色又憐題切見齊字韻割也釋云直破曰)縲(倫追切釋云網絡按何晏論語云縲紲黑索也)
絫(漢律歷志十黍爲絫又魯水切見旨字韻新補亦作纍)蔂(土籠又盧戈切見戈字韻)樏(山行所乗出書益稷注又魯水切見旨字韻)
夷(延知切釋云等也易也滅也說文正也東方之人也又姓齊大夫夷仲年)銕(嵎銕東表之地)夤(恭也又夷真切見諄字韻)寅(東方之辰又夷真切見諄字韻)
䧅(險也)&KR1795;(行平&KR1795;也)跠(蹲也釋按博雅蹲跠踞也)恞(悅也)洟(鼻液禮垂涕洟)
彞(釋云常也法也亦宗廟常器與爵相似按周禮有六彞以祼將)姨(釋云母之姊妹亦妻之姊妹同岀爲姨詩邢侯之姨左傳蔡侯曰吾姨也)痍(釋按說文傷也公羊王痍)
(也漢季布瘡痍未瘳)惟(夷隹切釋云謀也凡思也一曰語辭)維(繫也釋云所以繫舡詩紼縭維之)遺(釋云失也亡也一曰贈也餘也又姓急就章有遺餘又以醉切見至字韻)
濰(水名釋云水出琅邪書濰淄其道)壝(土埒又以水以醉二切見旨至二韻)帷(于龜切周禮幕人注在旁曰帷釋云幔也)㕧(馨夷切唸㕧呻也)
伊(於夷切釋云惟也發語辭說文商聖人阿衡尹治天下者又姓又州)洢(水名釋云水出河南陸渾山入河)咿(楚辭喔咿強笑皃)黟(黒木又縣名屬歙州)
飢(居夷切釋按說文餓也又姓左傳殷人七族有飢氏)肌(釋按說文肉也)龜(居逵切釋云外骨内肉廣肩無雄背隂師陽上髙象天下平法地大)
(戴禮甲蟲三百六十四而神龜爲之長)騩(馬黒色晉志皇后駕騩馬又居韋九位二切見微至二韻)耆(渠伊切釋按方言長也說文老也左傳不懦不耆注強也禮記六十)
(耆指使音義至也至老境也釋名指也不從力役指事使人也又軫視切見旨字韻)愭(恭也)鰭(魚脊釋云魚脊上骨也禮少儀羞儒魚者夏右鰭)
鬐(馬鬣)〇葵(渠惟切釋按說文菜也詩天子葵之)楑(柊楑椎也周禮冬官大圭杼上終葵首同此)鄈(地名漢祭后土處釋按說)
(文河東臨汾)逵(渠龜切亦作馗釋云塗方九軌曰逵說文馗九逵之道也)夔(釋文夔龍官名亦夔楚同姓國莊子夔憐蚿一足獸亦州名春秋時魚國漢魚)
(復縣梁隋皆爲巴東郡唐改信州又改夔州)騤(詩四牡騤騤馬強盛皃釋按說文馬行威儀也)戣(㦸屬釋按周禮侍臣執戣立于東垂書一人冕執戣)
頯(面權又小頭莊子其顙頯又而顙頯然)犪(牛名釋按山海經云犪牛出岷山肉重數千斤又爾紹切見小字韻)紕(篇夷切繒壞也詩素絲紕之注所以織組禮玉藻縞冠素紕注紕縁邊大傳紕繆錯也)
丕(攀悲切釋云大也又晉大夫丕鄭)伾(詩以車伾伾有力也衆也)秠(一稃二米釋云天賜后稷之嘉糓也又普鄙匹九二切見旨有二韻)駓(爾雅馬黄白雜毛曰駓詩有騅有駓)
豾(貍也)鉟(左傳靈姑鉟旗名)悲(逋眉切釋云痛傷)毗(頻脂切詩天子是毗輔也厚也)比(和也又卑履毗至簿必三)
(切見旨至質三韻)㮰(梠也選西京賦雲楣文㮰㮰連簷蒿也䠸體柔)貔(豹屬釋云猛獸也即白狐)
(一名執夷草木䟽云似虎或曰似熊遼東人謂之白羆禮貔)魮(文魮魚名釋云狀如覆銚鳥首而翼音如磬生珠玉)邳(貧悲切地名釋云奚仲之後湯)
(左相仲虺所封國在魯薛縣又姓漢有邳彤)岯(禹貢大岯山名釋云在成臯又部鄙切見旨字韻)魾(魚名釋云魴也)眉(旻悲切釋云目上毛)
嵋(山名釋云峨嵋在蜀)湄(水草交也詩在水之湄)楣(屋梠也釋云楣近前各两若面之有眉按說文齊謂之檐楚謂之梠秦名屋邊聮也)麋(釋云澤獸也冬至得陽氣)
(故角解又姓蜀將麋笁)尼(女夷切釋云和也新補女乙切見術字韻)怩(書顔厚有忸怩釋云心慙也)秜(稻生釋按說文稻今季落)
(來年自生謂之秜)跜(躨跜動皃)胝(張尼切釋云皮厚按說文腄也莊子手足胼胝)蓰(音師物數也孟子或相倍)
(蓰又見紙字韻新制添入)桋(音夷木名詩隰有杞桋新制添入)怌(音丕慢也楊子剛則&KR1142;柔則怌新制添入)纍(與絫同禮纍纍乎端如貫)
(珠當於絫字下亦作纍新制添入)︻七之之(真而切釋云適也往也辭也)芝(釋云神草葉相連氣和而生)葘(莊持切釋云不耕田也按)
(爾雅田一歳曰菑)甾(缶也釋云東楚名缶曰甾)緇(黒色釋按說文帛黒也周禮七入爲緇)輺(庫車釋按說文軿車前衣車後也字林載衣物車前後皆蔽若)
(今庫車輺軿之車見周禮巾車)鍿(禮記分國如錙銖注八兩爲錙說文六銖)&KR3046;(木立死釋云木立死曰&KR3046;自斃曰翳又側吏切見志字韻)湽(水名禹貢濰淄其道釋云水岀)
(泰山梁父縣西北入汶隋置淄州因水名之)鶅(東方雉名)詩(申之切釋云志也在心爲志發言爲詩)邿(地名釋云附庸國也在東平元父縣邿亭春秋傳取邿)
蚩(充之切釋云蚩蚩重厚皃說文蟲名)嗤(侮也)時(辰之切釋云辰也伺也是也又姓良吏傳有時苗)塒(雞栖垣爲塒釋云鑿墻而)
(棲也詩雞栖于塒)漦(俟甾切涎也一曰水名一曰順流史記漦流于庭龍所吐沫也)而(人之切釋云句端之辭一曰汝也)髵(獸毛皃)
耏(罪不至髠漢紀有罪耏以上按應劭云輕罪不至于髠全其耏鬢又乃代切見代字韻)洏(漣洏流涕)胹(爛也釋按方言秦晉之郊謂爛熟曰胹楚詞胹鼈炮羔左傳宰夫胹熊蹯)
陑(地名釋云在河曲之南安邑之西書升自陑)栭(㮞也釋按說文屋枅上標爾雅云栭謂之㮞也一曰木名似栗而小)鴯(鷾鴯燕也釋按莊子鳥莫智於鷾鴯)
噫(恨聲又乙界切見怪字韻)疑(魚其切釋云恐也惑也嫌也不定也)嶷(九嶷山名釋云其山九峯形勢相似故曰九嶷舜所葬漢武帝望祀舜于九嶷注九嶷山半在蒼梧半在零陵)
(營道又鄂力切見職字韻)觺(角利皃楚詞其角觺觺)其(渠之切釋云指物之辭又居之居吏二切見本韻及寘字韻)期(釋云㑹也限也)
棊(釋云博棊也按慱物志舜造圍棊丹朱善之)旗(釋云旌旗也周禮熊虎爲旗將軍所建象其猛如虎與衆期於下又姓齊卿子旗之後漢有九江太守旗光)
淇(水名詩淇水在右釋云衛水也按說文水出河内共北山東入河一曰出隆慮西山)琪(玉也釋云東方美者有醫無閭之珣玗琪焉)&KR0722;(詩其弁伊騏注作綦以玉)
(爲之即&KR0722;也說文弁飾)綦(詩縞衣綦巾注蒼艾色書顧命注青黒曰綦揚雄文履欃槍以爲綦綦履下飾)蘄(草也一曰地名釋按爾雅香草葉小如萎狀淮南子云似蛇床亦漢蘄春縣在淮南)
祺(祥也吉也)麒(仁獸釋云麇身牛尾一角張揖云雄爲麒雌爲麟)騏(詩駉注馬青黒曰騏)蜝(彭蜝似蟹釋云食之殺人)
(晉蔡謨𥘉渡江不識而噉之幾死嘆曰讀爾雅不熟爲勸學所誤)萁(豆萁釋云豆莖也又居之切見本韻)鮞(音而未成魚也國語魚禁鯤鮞新制添入)
訑(音怡拒人皃孟子訑訑之聲音顔色新制添入)棋(與棊同春秋傳不如弈棋當於棊字下亦作棋新制添入)
八微(獨用)
微(無非切爾雅匿微也謂逃藏左傳其徒微之是也釋云妙也少也細也說文隱行也)薇(釋云菜也詩言采其薇似藿可食)㵟(小雨)霏(芳微切雰也詩雨雪其霏甚皃)
菲(茂皃亦芴也又敷尾切見尾字韻)馡(馡馡香也)妃(釋云后妃也爾雅妃媲對也左傳嘉耦曰妃禮記天子之妃曰后又滂佩切見隊字韻)
騑(詩四牡騑騑馬行不止之皃)非(匪微切釋云不是也說文違也亦姓非子伯益之後漢溝洫志有大司農非調)誹(謗言又敷尾芳未二切見尾未二韻)扉(户扉釋云以木曰扉以葦曰扇)
緋(釋云絳色)餥(餱食釋按方言陳楚之間相謁而食麥饘謂之餥)飛(釋云鳥翥)騛(馬逸走釋按司馬法騛衛斯輿)
肥(符非切釋云肥腯說文多肉亦姓左傳有肥義)腓(說文脛腨易咸其腓爾雅刖也)淝(水名釋云水出九江入淮)痱(賈誼病痱注風病又部浼)
(父沸二切見賄未二韻)厞(隱也又父沸切見未字韻)機(居希切釋按說文主發謂之機一曰㑹也織具也)鐖(鉤逆鋩釋按淮南子無鐖)
(之鉤不可以得魚)刉(刲也釋按鄭康成刲羽牲曰刉又其旣古對二切見未隊二韻)禨(祥也又其旣切見未字韻)幾(微也又居尾切見尾字韻)
譏(誹也)饑(榖不熟)磯(感激也孟子曰是不可磯釋按說文大石激水)鞿(馬絡釋云韁在口也)
耭(耕也)璣(珠不圓者釋云麤瑀爲璣又其旣切見未字韻)歸(居韋切釋云還也女嫁也公羊傳婦人謂嫁曰歸又州名)
騩(馬色一曰大騩山名釋云山在滎陽宻縣按山海經大騩之山其隂多鐵有草焉名曰&KR1668;服者不夭又居逵九位二切見脂至二韻)希(香衣切釋云罕也望也)
稀(䟽也)俙(依俙釋云依俙猶言髣髴也又許豈切見尾字韻)睎(望也釋云海岱之閒謂盼曰睎兩都賦睎秦嶺)
(曰蘢舌之大者)巋(山皃莊子巋然而有餘又苦軌丘媿二切見旨至二韻)
九魚(獨用)
魚(牛居切釋按說文水蟲也象形魚尾與燕尾相似)漁(捕魚也易以佃以漁周禮有人亦作釋按尸子燧人之丗天下多水故敎人以漁或作獵也)
於(衣虚切釋云于也居也徃也亦語辭一曰商於地名又汪胡切見模字韻)淤(泥澱又依據切見御字韻)唹(笑也)虚(休居切釋云空也)
驉(駏驉獸名)歔(欷也)嘘(吹也釋云岀氣急曰吹緩曰嘘莊子仰天而嘘)墟(丘於切丘也釋按說文大)
(丘也崑崘山謂之崑崙墟古者九夫爲井四井爲邑四邑爲丘丘謂之墟)㠊(﨑㠊釋云山路)袪(衣袂詩襂執子之袪兮)阹(依山谷爲牛馬圈釋按郭)
(璞注云因山谷遮禽獸也)胠(脅也左傳注軍右翼曰胠左翼曰啓又口舉切見語字韻)祛(禳却也漢兒寛傳合祛於天地神祇合閉祛開)
居(斤於切釋云處也安也)𡨢(貯也)据(㦸挶也釋按韓詩口足爲事曰拮据又居御切見御字韻)裾(衣裾釋云衣後裾也說文衣袌也)
椐(木名釋云樻也)琚(釋云珮玉名瓊琚也)車(釋云輪輿之緫名夏后氏奚仲所造按釋名車聲如居所以居人也韋昭云古音昌遮切由漢以來始有居音昌遮切見麻字韻)
鶋(鶢鶋釋云海鳥也)渠(求於切釋云勤渠也按說文水所居亦州名又姓左傳衛有渠孔)&KR1445;(雝&KR1445;鳥名)腒(鳥腊周禮腒鱐乾雉也)
蕖(芙蓉釋云荷揔名芙蕖)籧(籧篨竹席詩籧篨不鮮)鐻(戎夷貫耳一曰器名釋云金銀器也又&KR0875;許切見語字韻)磲(硨磲石次玉)
醵(合錢飲酒禮器周禮其猶醵歟又其據極虐二切見御藥二韻)璩(環屬釋云戎夷貫耳)胥(新於切相也說文蟹醢也又姓晉有大夫胥童又私吕切見語字韻)
諝(智也釋云有才智之稱又私吕切見語字韻)蝑(蚣蝑釋云一名斯螽揚雄許慎皆云舂黍草木疏云幽州謂之舂箕蝗類也色青長股股鳴者也郭璞云江東呼爲虻蜢)
糈(糧也又踈舉切見語字韻)疽(千余切釋云癰瘡又子與切見語字韻)雎(王雎鳥名釋云雎鳩也其爲鳥摯而有別)
狙(猿屬莊子狙公賦芧釋按說文狙犬暫齧人者又七慮切見御字韻)趄(趑趄)苴(麻有子者詩九月叔苴又禮爲父苴杖苴杖竹也又間傳斬衰服苴)
(苴悪皃也注苴黧黒色又子余鋤加子與側下四切見本韻及麻語馬三韻)沮(水名釋云在房陵東至郢入江又在吕將豫二切見語御二韻)砠(石戴士詩陟彼砠矣)
苴(子余切曲禮苞苴褁魚肉内則編萑以苴之亦姓漢貨殖傳有平陵苴氏又千余鋤加子與側下四切見本韻及麻語馬三韻)且(語辭又七野切見馬字韻)蛆(爾雅蒺䔧蝍蛆蜈蚣是也)
(釋按郭璞云似蝗大腹食蛇)徐(祥余切釋云緩也安行也亦東至海北至岱南及淮曰徐州)𬞞(山於切釋云凡萆菜可食者通名爲𬞞)
梳(釋云梳櫛按說文理髮也)踈(亦作䟽釋云稀也通也逺也又姓漢有䟽廣)綀(綌屬釋紵爲之後漢襧衡著綀巾晉王導製綀布單衣)
書(商居切釋云著也著之簡紙按丗本蒼頡作書)舒(伸也釋按方言東齊之間凡展物謂之舒)紓(緩也詩匪交匪紓左傳遲)
(速唯命不然紓我又魯語敢告滯積以紓執事又神與切見語字韻)瑹(美玉釋按博雅瑹&KR1256;笏也亦作荼玉藻天子&KR1256;諸侯荼)&KR3507;(似鳬爾雅舒鴈鵝舒鳧鶩)
初(楚居切釋云始也)菹(臻魚切周禮五齊七菹釋云酢菜也一曰麋鹿爲菹虀菹之稱菜肉通)諸(專於切釋云之也非一也)䃴(礛䃴礪也釋云可以攻玉)
蠩(蜛蠩蟲名釋云一頭數尾狀如𧖟可食)鉏(牀魚切亦作鋤釋云誅也亦曰器立薅所用者又姓左傳有鉏麑)耡(民相助也又牀據切見御字韻)
蜍(常如切釋云蟾蜍也身大背黒無點多痱磊)如(人余切釋云而也若也說文從隨也徐鍇曰女子从父之敎从夫之命故字从口)茹(草根相撁引兒又忍與如)
(倨二切見御字韻)鴽(釋云鳥名說文牟母也蔡邕鶉䳺之屬月令田䑕化爲鴽)豬(張如切釋云豕而三毛叢居者)瀦(停水釋云水所停止深者曰瀦)
櫫(周禮職金楬而璽之注今時之書有所表識者謂之楬櫫杙也)攄(抽居切釋云舒也)樗(惡木釋云樹形似椿樗木踈椿木實爲別)
㻬(玉也釋按山海經小革山其陽多㻬琈)除(陳如切釋按說文殿陛也又遲據切見御字韻)筡(爾雅簢筡中注草似竹言其中空)
儲(偫也釋云一曰副君)躇(躊躇猶豫)篨(籧篨竹席)屠(休屠匈奴王號霍去病傳収休屠祭天以金人者又同都切見模字韻)
滁(水名釋云滁水出簸箕山入海)臚(凌如切皮也一曰傳也晉語風聽臚言於市傳也莊子大儒臚傳漢有大鴻臚典客之官韋昭曰臚陳叙也大陳叙賔客叔孫通傳大夫設九賔臚句傳)
(注上傳語告下爲臚下告上爲句)閭(里門釋按周禮五家爲比使之相保五比爲閭使之相受亦閭閻)廬(寄也釋云田中屋秋冬去春夏居周禮十里有廬詩于時廬旅又州名)
櫚(栟櫚木釋云有葉無枝椶也)藘(茹藘蒨草)驢(釋云畜也似馬長耳)袽(女居切絮緼也釋按易云繻有衣)帤(巾也釋按方言大巾也嵩)
(嶽之南陳頴之間謂之帤巾)拏(牽也釋云牽引莊子杖拏而引其舡霍去病傳漢匈奴相紛拏亂相持搏也又女加切見麻字韻)余(羊諸切亦作予釋云余語)
(之舒也予我也)歟(辭也亦作與)譽(稱美也又羊茹切見御字韻)妤(婦官釋云漢有班婕妤妤美皃)輿(車也衆也爾雅權輿始也揚雄)
(賦屬堪輿以壁壘天地揔名也又羊茹切見御字韻)旟(鳥隼爲旟釋云州里所建剥鳥皮毛置之竿頭也爾雅錯革鳥曰旟)餘(釋云饒也殘也賸也)畬(三歲治田又詩車切見麻字韻)
璵(璠璵寳玉釋云魯玉也孔子不云乎美哉璠璵逺而望之奐若也近而視之瑟若也一則理勝二則孚勝)雓(大雞之子釋按爾雅雞大者蜀蜀子雓)
邪(音徐威儀虚徐詩其虛其邪新制添入)
十虞(與模通)
虞(元俱切釋云度也亦騶虞仁獸一曰山虞掌山澤之官)鸆(鸅鸆鳥名釋云一名婟澤)麌(北&KR0874;又虞矩切見麌字韻)禺(猴屬一曰番禺地名釋云)
(母猴屬也番禺在海南今之廣州又魚容元具二切見鍾遇二韻)愚(釋云戇也)娯(娯樂)澞(陵夾水也釋按爾雅山夾)
(水澗陵夾水澞)嵎(山名釋按說文封嵎山也呉楚之間汪芒之國又書嵎夷曰暘谷)隅(陬也廉也禮摳衣趨隅砥礪廉隅)髃(膊前骨詩車攻注右髃肩)
(前兩間骨也按何休注公羊自左膘射之逹于右髃又語口切見厚字韻)于(雲俱切釋云曰也於也又姓周武王子邘叔子孫以國爲氏後去邑單爲于)迂(逺也僻也)
盂(飯器釋按方言盂宋楚之間或謂之盌左傳左盂右盂田獵陳名又姓左傳有盂丙)釪(周禮錞釪以和鼔釋云形似鍾)竽(禮調竽笙竾簧注三十六簧)&KR2004;(祈雨祭釋云羽舞也夏祭樂于)
(赤帝以祈甘雨禮記大雩帝左傳龍見而雩)玗(玉名釋按說文石似玉者爾雅醫無閭之珣玗琪)杅(禮記出杅注浴器公羊古者杅不穿注飲水器)
邘(國名釋云周武王子所封在河内野王縣西北)訏(匈于切大也詩訏謨定命說文詭譌也)吁(嘆也)
盱(爾雅憂也詩云何盱矣說文張目)冔(商冠名又况羽切見麌字韻)&KR3638;(憂也)旴(日始出)紆(邕俱切釋云縈也詘也又姓)
陓(楊陓秦數名釋云在扶風汧縣西)盓(盤盓旋流)區(虧于切周禮具區呉藪名亦處也屈也區別也一曰玉十曰區又烏侯切見侯字韻)嶇(﨑嶇釋云也陸賈傳﨑嶇山海間)
驅(馳也亦作歐又區遇切見遇字韻)軀(釋云體也小大有別)鮬(鱊鮬魚名釋云似鮒子而黒俗呼爲婢江東謂之妾魚)拘(恭于切釋云執也止也)
捄(盛土裡中詩捄之陾陾又居尤渠尤居又三切見尤宥二韻)㪺(詩大東挹酒注挹㪺也釋云水斗按隱義容四升)跔(跿跔躍也釋云跳躍史記)
(張儀傳虎賁之士跿跔科頭)俱(偕也)駒(釋云馬二歲曰駒詩言秣其駒注五尺以上曰駒)痀(曲瘠)
劬(權俱切釋云勞也勤也)癯(爾雅脙癯瘠也或作臞釋云少肉)朐(禮記左朐右末注脯屈中曰朐)鸜(釋云鸜鵒鳥名周禮鸜鵒不踰濟左傳鸜鵒來巢)
句(地名又須句國名釋云冤句曹州縣又古侯俱遇俱候三切見侯遇候三韻)躣(行皃釋按楚辭右蒼龍之躣躣)絇(屢頭繩也又俱遇切見遇字韻)衢(釋按爾雅四逹謂之衢)
瞿(姓也釋按百姓譜有瞿寳女西域有瞿曇氏又俱遇切見遇字韻)戵(㦸屬)軥(左傳射兩軥而還又繇軥汰輈注軥車軛邊义馬頸者又古侯切見侯字韻)
鼩(精鼩䑕名釋云小䑕也東方朔言譬猶精鼩之襲狗)&KR2574;(羽曲)敷(芳蕪切釋云散也施也陳也)荂(華榮)
莩(草也一曰葭中皮釋按漢書非有葭莩之親)稃(榖皮釋按說文也一曰秠一稃二米)桴(屋檼又房尤切見尤字韻)
泭(編木渡也釋按爾雅方木置水為泭)孚(釋云信也)俘(取也一曰軍所獲釋按春秋傳以爲俘馘)怤(思也)
罦(捕鳥網也又房尤切見尤字韻)郛(郭也)膚(風無切釋云美也皮也詩公孫石膚)枹(擊鼓杖又班交切見爻字韻)夫(釋云士夫也一曰妻之天)
(又馮無切見本韻)跗(足也亦作趺)扶(禮投壷籌室中五扶堂上七扶注籌矢也四指曰扶一指按寸公羊傳扶寸而合注側手曰扶按指曰寸又馮無切見本韻)
䄮(稲再生)鈇(莝斫刀也公羊執鈇鑕)玞(珷玞石次玉釋按漢書音義珷玞出長沙山海經㑹稽山下多玞石)柎(華下蕚又符遇切見遇字韻)〇
扶(馮無切釋云技持也佐也又姓漢有廷尉扶嘉又風無切見本韻)符(釋云信也漢制以竹六寸分而相合又姓魯傾公之孫公雅仕秦爲符璽令因氏焉)苻(鬼目草又姓晉符堅)
夫(語辭釋云凡發語之端皆然又風無切見本韻)鳬(釋按說文舒鳬鶩也)颫(大風)瓿(小罌又薄口切見厚字韻)
蚨(青蚨水蟲釋云子母不相離用塗錢以易貨畫用夜歸生南海諸山難得)無(微夫切亦作旡釋云亡也按王育說文天西北曰旡)毋(止之也釋云古人言毋猶今人言莫)
(也毋字與父母字不同毋从女内有一畫象有姦之形禁止之勿令姦俗本多亂讀皆朱㸃毋字以作母音非也學者不可不知)蕪(釋云薉也)巫(釋云祝也女能事無形以)
(舞降神也失在於詭當遵規矩故字與工同古者巫咸𥘉作巫)誣(釋云誣枉說文加也)䍢(罟也釋云雉網)須(詢趨切釋云意所欲也又姓魏須賈)
鬚(釋云鬚髯在頥曰鬚在頰曰髯)需(易須也)繻(繒采色一曰帛邊亦作緰釋按徐鍇云傳符帛也漢制以爲關門信符終軍棄繻)
&KR2281;(鹿子)趨(逡須切釋云走也鄭康成行而張足曰趨)諏(遵須切左傳諮事爲諏釋云聚謀也又將侯切見侯字韻)
娵(星名釋云娵觜營室星)〇輸(舂朱切釋云送也又舂遇切見遇字韻)隃(陵名釋按爾雅東陵西隃鴈門是也又舂遇切見遇字韻)
毹(雙雛切釋按聲類云氍毹毛席也風俗通云織毛褥謂之氍毹漢髙祖紀罽注若今氍毹之類)樞(春朱切釋云門戸扉亦本也莖也又烏侯切見侯字韻)
姝(詩静女其姝釋云美色亦順皃說文好也)芻(䆫俞切釋云芻豢亦刈草故象包束草之形飬牛羊曰芻)朱(鍾輸切釋云赤也)
珠(釋云圓澤爲珠說文蚌之隂精也)殊(慵朱切釋云異也死也漢令蠻夷長有罪當殊之一曰絶也)銖(禮記錙銖注十絫爲銖釋)
(云錙銖也八銖爲錙二十四銖爲兩)殳(周禮殳長尋有四尺詩伯也執殳注長丈二尺而無刃又姓舜有殳斨擊也與投通見下)杸(兵器亦通作殳)
洙(水名釋云水出泰山經魯城北下合泗)㼡(罃也釋按方言陳魏宋楚之間謂罃曰㼡)雛(祟芻切釋云凡鳥子能哺)
(食曰自食曰雛)䅳(稷穣)媰([婺-矛+牙]婦也釋按崔子玉清河王誄云惠於媰孀)〇儒(汝朱切釋按說文柔也術士之稱)
濡(釋云霑溼也亦濡水出涿郡)襦(釋按說文短衣禮童子不衣襦袴左傳徴褰與襦)懦(駑弱也又奴卧切見遇字韻)嚅(囁嚅多言)
醹(厚酒又橤主切見麌字韻)株(追朱切釋云木根也)邾(地名釋云今魯國鄒縣)誅(釋云討也罪及餘曰誅也)禂(爲牲祭求肥充也又都皓)
(切見皓字韻)蛛(釋云蜘蛛網蟲)貙(椿俱切釋云貙劉也似貍能捕獸祭天)厨(重株切釋云庖屋)
蹰(踟蹰行不進詩搔首踟蹰)裯(牀帳又都髙除留二切見豪尢二韻)〇慺(龍珠切悅也一曰慺慺恭也又盧侯切見侯字韻)
膢(祭名釋云飲食祭也兾州祭八月楚俗祭二月皆曰膢又盧侯切見侯字韻)婁(曵也詩弗曵弗婁又盧侯切見侯字韻)蔞(詩言刈其蔞注草中翹翹者)
鏤(左傳賜子胥屬鏤以死屬鏤劒名又郎豆切見候字韻)漊(漊漊雨皃又隴主郎斗二切見虞厚二韻)俞(容朱切釋云然也又姓)
逾(越也亦作踰)渝(變也)愉(薄也一曰樂也)㤤(憂也)覦(欲也釋云覬覦欲得左傳)
(下無覬覦兾望也)𨵦(闚𨵦私視)窬(穿木户釋云門邊小竇)堬(塜也釋按方言墳堬培塿塜垠塋壟皆塜別名秦晉之間謂之堬也)
瑜(說文美玉禮瑕不掩瑜左傳瑾瑜匿瑕)榆(白枌釋按元命包三月榆莢落)楰(䑕梓詩北山有楰)茰(釋云茱茰茮屬)
臾(須臾又姓左傳晉大夫臾駢)腴(肥也漢地理志膏腴之地)瘉(病也又勇主切見虞字韻)揄(引也詩或舂或揄又徒口切見厚字韻)
歈(歌也釋云呉歌曰歈按史記渝水之人善歌舞漢髙祖采其聲後人因加此字楚詞呉歈楚謳)䛕(謟也)褕(襜褕一曰翟羽飾衣周禮)
(夫人揄翟又餘梠切見宵字韻)羭(牡羊左傳攘公之羭注美也)蝓(虒蝓蝸牛周禮鱉人注蠃虒蝓)&KR3105;(&KR3105;&KR3105;舟名)㼶(罃也釋按方言陳楚宋魏)
(之間謂罃曰㼶)〇旉(與敷同易繫辭震爲旉當於敷字下亦作旉新制添入)︻十一模〇模(莫胡切亦作橅釋云規也法也形也)
謨(亦作謩釋云謀議也)膜(胡人膜拜釋云胡人拜稱南膜穆天子傳膜拜而受)母(八珍有淳母釋熬餌也禮煎醢加于黍上沃以膏曰淳母又見厚字韻)〇
鋪(滂模切釋云設也陳也布也揚雄賦排玉戸而颺金鋪注鋪門首也)痡(病也釋僕病曰痡詩我僕痛矣)&KR1568;(馬蹀跡)逋(奔謨切釋云亡也)
晡(日加申時左傳昭五年注晡時爲僕䟽晡謂日西時食也)餔(歠也吕氏春秋下壷漿以餔之)誧(謀也大也)〇租(宗酥切田賦)
蒩(藉也周禮共茅蒩釋茅藉祭也)徂(叢租切釋云往也)酺(薄胡切周禮地官酺爲人物災害之神漢有賜酺文帝紀酺五日合聚飲食爲酺又蒲故切見暮字韻)
蒲(釋云草可爲席亦蒲柳)蒱(摴蒱戲)䒀(艇也釋云艇短而深者)都(東徒切釋云城郭之域曰都帝王丗紀云天子所居曰都又書曰都美也)
闍(城門臺書出其闉闍釋按孫炎云積土如堵所以望氣祥也又辰遮切見麻字韻)徒(同都切釋云黨也隷也歩行也)途(路也亦作涂)塗(泥水也又除加切見麻字韻)
峹(山名楚詞焉得彼峹山女釋按說文㑹稽山禹所娶也一曰九江當峹民辛壬癸甲之日嫁娶周穆王甞㑹諸侯於此)荼(苦荼釋按郭璞云荼樹小似梔子冬生葉可煮作羹飲今呼早采者爲荼晚取)
(者爲茗詩誰謂荼苦又七月采荼又以&KR1573;荼蓼又有女如荼注茅秀周禮有掌荼又欲其荼白呉語望之如荼皆謂茅秀詩子手捋荼注萑苕)䅷(禾穗)圖(釋按說文畫計謀也亦圖書)
屠(釋云刳也又姓史記有屠岸賈又陳如切見魚字韻)瘏(病也釋云馬病曰瘏詩我馬瘏矣)駼(騊駼獸名釋按說文黄牛虎文)菟(左傳楚人謂虎於菟又土)
(故切見暮字韻)鵌(鳥鼠同穴)盧(龍都切釋按說文飯器也亦姓又詩盧今注田犬也)罏(也)
鑪(火器亦作爐釋按說文方鑪也)壚(黑土禹貢下土墳壚周禮埴壚用豕)玈(黒弓釋按春秋傳賜晉侯玈弓矢千)矑(目童子)櫨(柱上柎釋云枅也)
纑(布縷)瓐(碧玉)艫(舳艫漢武帝紀舳艫千里注艫舡前剌櫂處舳舡後持拖處又漢律名舡方長爲舳艫)
轤(&KR2688;轤汲水器釋云轤木圓而轉水)籚(矛㦸柄釋按說文積竹矛㦸矜也春秋國語朱儒扶籚)蘆(葦未秀者)鱸(釋云鱸魚)
瀘(水名釋云在蜀一名若水出旄牛徼外入江今雋州有瀘津關三四月經之必死諸葛亮五月渡瀘言其艱苦也)顱(首骨釋云頭顱也春申君傳頭顱僵仆)
奴(農都切釋云人之下者按說文奴婢古之辠人也周禮其奴男子入于辠隷女子入于舂藁)孥(子也通作帑)帑(金帛所藏又他曩切見蕩字韻)
駑(釋云駝馬曰駑駘也)砮(石可爲矢鏃又奴古切見姥字韻)笯(籠也又女加奴故二切見麻暮二韻)胡(洪孤切釋云何也亦胡虜)
(也說文牛頷垂也)乎(亦作虖釋云極也語之餘也一曰疑辭舒辭)壷(釋云酒器也投壷也按禮記投壷篇壷徑脩七寸腹脩五寸口)
(徑二寸半容斗五升又姓漢有壷遂)瓠(爾雅康瓠謂之甈瓢也又胡故切見暮字韻)瑚(釋云珊瑚生水底石邊似玉而赤色大者髙三尺又六瑚商之祭器見禮記)
餬(釋云寄食一曰靡也使餬其口於四方又以餬予口並左傳)醐(醍醐釋云酥之精津也其色黄白)弧(釋云木弓也以木曰弧以角曰弓一曰往體寡來禮多曰弧周禮冬官有弧弓)
箶(箶簏箭室)湖(釋云廣口曰湖按說文大陂也揚州浸有五湖浸川澤仰以灌漑)狐(釋按說文妖獸亦姓左傳晉有狐氏)鶘(鵜鶘水鳥釋云大如倉鵝)
(一名逃河昔爲人竊肉入河化爲此鳥又漢五行志鵜鶘一名秃鶖)孤(攻乎切釋云無父一曰侯王謙稱一曰負也)辜(辠也因人之謂辜)
姑(釋云夫母也亦父之姊妹一曰且也左傳子姑待之之類)酤(一宿酒詩無酒酤我又侯古古慕二切見姥慕二韻)沽(買也又古慕切見暮)
(字韻又水名)觚(飲器受三升釋云郷飲酒之爵)柧(稜也)䉉(竹簡文選陸機賦操䉉而率爾木之方者以爲簡)
箛(吹鞭)軱(釋云軱戾大骨一曰盤結骨皃)苽(雕苽米亦作菰内則注苽雕胡也釋按吳都賦穱秀菰蕙)&KR0561;(小兒啼詩后稷&KR0561;矣)
&KR2255;(鏷&KR2255;矢名釋按字林魯矢也)橭(山榆周禮壷涿氏掌牡橭注讀爲枯枯榆木名)罛(魚罟)鴣(鷓鴣釋云岀南越其鳴自呼常南飛不北)
十二齊(獨用)
齊(前西切釋云整也等也亦太師吕望所封國又才詣切見霽字韻)臍(釋云臍腹)蠐(釋云蠐螬蟲爾雅蝤蠐蝎詩領如蝤蠐)
西(先齊切釋按說文鳥在巢上也日在西方而鳥西因以爲東西之西又州名又姓)栖(亦作棲釋云息也鳥曰栖)嘶(馬嘶)
犀(釋云南徼外牛也似牛而猪頭黒色三角一在頂上一在項上一在鼻上又姓秦有犀首)撕(提撕)妻(千西切釋云齊也婦與夫)
(齊者也曲禮庶人曰妻注妻之言齊也又七計切見霽字韻)萋(草盛釋按班婕妤賦中庭萋兮縁草生)淒(雲雨起也)
霋(霽也)悽(痛也禮記悽愴之心)緀(文皃說文引詩緀兮斐兮釋云緀斐文章相錯也)齎(牋西切持遺也又津)
(夷切見脂字韻)躋(登也亦作隮)懠(疑也又才詣切見霽字韻)擠(排也又子計切見霽字韻)齏(也釋云檮薑蒜爲之鄭)
(康成云凡醢醤所和細切爲齏亦作䪠周禮五齊注齊當爲韲楚詞懲於羮者而吹䪠莊子䪠萬物而不爲義碎也)氐(都黎切戎種亦星名釋云西方氐羗也東方氐宿也詩昔有氐)
(羗又典禮丁計二切見薺霽二韻)低(釋云低昂又俛垂也下也)隄(釋云防也說文塘也)詆(訶也又典禮切見薺字韻)羝(釋云牡羊詩取羝以䡋)
磾(黒石也又人名漢金日磾釋云磾石出琅邪可染繒)梯(天黎切釋按說文木階也)鷈(鷈似鳬)題(田黎切釋文額也左傳題)
(以旌夏識表也新補大計切見霽字韻)睼(迎視)嗁(亦作啼號也)提(釋云挈也又常支切見支字韻)媞(媞媞安也曰美好皃)
禔(福也又常支切見支字韻)褆(衣厚褆褆)綈(厚繒孝文身衣弋綈)鴺(鳥名左思賦鷩鴺山棲釋云山雞也)緹(赤色周禮赤緹注縓色又)
(他禮切見薺字韻)罤(兎網)蹏(亦作蹄四足曰蹄)鞮(革履)䬾(餹䬾餌也)
䨑(霽雲)桋(女桑釋云樹小而條長)稊(似稗布地生孟子不如稊稗莊子稊米)荑(草也一曰卉木𥘉生皃)
(按左思蜀都賦云或豐縁荑詩自牧歸荑)鵜(釋云鵜鶘洿澤鳥)締(釋云結也又丁計切見霽字韻)銻(鎕銻火齊)&KR2171;(爾雅螗蜩即螗&KR2171;蟬屬)
瑅(玉名釋云瑅瑭也)騠(駃騠駿馬見相如賦鄒陽傳釋按孟康云生七日而超其母)鮧(魚名釋云大鮎也一名鮧一名鮎其味美而暖)
㡗(&KR2676;㡗赤紙一曰帷也)泥(年題切釋云水和土亦泥中衛之小邑又乃禮乃計二切見薺霽二韻)臡(有骨醢也周禮鹿臡麋臡)黎(憐題切衆也)
犂(耕也釋云耕田器山海經后稷之孫叔均所作魏略皇甫隆守燉煌教作樓犂又良脂切見脂字韻)瓈(玻瓈寳也)&KR2544;(國名釋云商諸侯國杜預)
(云在上黨壷關縣)黧(黒黄色又良脂切見脂字韻)藜(草也釋云草似蓬)蔾(蒺蔾又良脂切見脂字韻)蠡(瓠瓢也東方朔傳以蠡測海又)
(鄰知盧戈里弟魯果四切見支戈薺果四韻)驪(馬純黒色詩駉注又鄰知切見支字韻)鸝(鸝黄楚雀又鄰知切見支字韻)梨(果名釋云大如拳甘如蜜)
(梨也又良脂切見脂字韻禮内則有柤梨)雞(堅奚切釋云知時畜)稽(留止也考也又遣&KR3664;切見薺字韻)乩(卜問也釋云卜以問疑)
枅(屋櫨也釋云承衡木又經天切見先字韻)笄(簮也釋云女十五而笄詩副笄六珈)谿(牽奚切亦作溪釋按爾雅水注)
(川曰谿說文山瀆無所通者杜預云澗也)醯(馨奚切釋云酢味周禮有醯人)橀(榽橀木名釋云大木細葉似檀今江東多有之齊人諺曰山上伐檀榽橀先殫)兮(弦雞切釋云語所稽也)
奚(釋云何也亦姓夏車正奚仲)㜎(女隷周禮酒人有奚注今之侍史官婢)徯(人名齊卿髙傒)蹊(釋云徑路)
騱(驒騱野馬見相如賦)嵇(山名釋云在今亳州稽康居于山側因而氏之)鼷(䑕類爾雅注有螫毒者春秋鼷䑕食郊牛角釋按說文小䑕也)
鷖(煙奚切鳬屬釋云水鳥也按蒼頡解詁鷖鷗也一名水鶚)繄(釋云是也語辭也左傳繄我獨無說文㦸衣又壹計切見霽字韻)㙠(塵埃也又壹計切見霽字韻)
瑿(美石黒色)黳(黒也釋按說文小黒子)倪(研奚切釋云端倪也莊子和之以天倪又定至細之倪)齯(老人齒釋云齒落更生而細也)
䘽(衣裗又倪結切見屑字韻)蜺(寒蟬釋云寒蜩也似蟬而小又倪結倪歷二切見屑鍚二韻)輗(大車轅耑持衡者)霓(屈虹釋按說文屈虹青或白色)
(隂氣也又倪結倪歷二切見屑鍚二韻)鯢(魚也釋云雌鯨說文剌魚也)麑(鹿子一曰狻麑亦作猊釋云狻麑即師子也似虎色黄有&KR0971;耏尾端茸毛大如斗)
圭(㳙畦切或作珪釋云圭璧說文瑞玉也上圜下方周禮公執桓圭九寸侯執信圭伯執躬圭皆七寸以封諸侯故字从重土漢律歷志圭撮六十四黍爲一圭十圭爲一合)
閨(釋云特立之戸上圜下方有似圭)袿(婦人上服釋按廣雅長襦也禮雜記素紗注如今袿袍襈重繒選思玄賦揚雜錯之袿徽皆婦人服)窐(甑空釋云甑下孔也按楚)
(詞圭璋雜於甑窐)邽(地名釋云下邽在馮翊上邽在隴西秦武公伐邽戎置之)睽(傾畦切釋云異也乖也)奎(釋云奎星也三月之節日在奎)
刲(釋云割刺也易曰士刲羊)攜(奚圭切釋云提也一曰離也左傳攜吾民矣又姓)巂(子巂鳥名說文周燕釋云出蜀中即今之杜䳌鳥又曲禮立視五巂巂猶規也)
鑴(日旁氣又說文瓽也又翾規切見支字韻)觿(可以解結釋云佩角也詩童子佩觿又翾規切見支字韻)畦(釋云菜畦按漢書食貨志)
(菜茹有畦畦區也說文田五十畒曰畦又莊子無町畦)酅(邑名釋云紀邑在齊國東安平縣昔紀季以酅入于齊今酅亭是也又楚師背酅而舎丘陵險阻名)
蠵(揚雄賦抾靈蠵注大龜雌曰觜蠵雄曰毒冒又悅吹切見支字韻)烓(淵畦切行竈又於避切見寘字韻)&KR1290;(篇迷切手擊亦作批)
&KR2528;(削也)錍(箭鏃廣長者亦作鈚又賔彌切見支字韻)鼙(駢迷切亦作鞞釋云騎鼔也按吕氏春秋帝嚳令人作鼙鼔之樂)
椑(圎榼一曰斧柯周禮句兵椑又賔彌切見支字韻)膍(膍胲)㼰(罃也)迷(緜批切釋云惑也)
麛(鹿子)篦(邊迷切竹器)&KR2666;(&KR2666;牢獄亦作狴釋云所以拘非也又部禮切見薺字韻)折(徒兮切安舒皃禮吉事欲)
(其折折爾見薛字韻新制添入)齊(子兮切與躋同升也禮地氣上齊天氣下降當於躋字下亦作齊新制添入)
十三佳(與皆通)
佳(居鞋切釋云美也好也說文善也)街(釋云四通道也)膎(戸佳切脯也)鞵(亦作鞋屩也)鮭(魚名釋云吳人謂魚菜揔稱)
厓(宜佳切山邊也亦作崖莊子彼且爲無崖又魚竒切見支字韻)涯(水際也又魚竒牛加二切見支麻二韻)娃(於佳切釋按方言美也又)
(呉有館娃之宫或曰呉楚之間謂好曰娃)哇(淫樂釋云謟聲也又烏瓜切見麻字韻)媧(公蛙切古聖女釋云女媧也伏羲氏之妹又古華切見麻字韻)
緺(綬紫青也又古禾古華二切見戈麻二韻)騧(黄馬釋云馬淺黄色也又古華切見麻字韻)蝸(釋云蝸牛小螺也莊子有)
(蝸角形似蛞蝓但背負殻爾又古華切見麻字韻)&KR0992;(空蝸切周禮形方氏華離注華讀如&KR0992;哨之&KR0992;不正也)䦱(門不正釋云斜開門也國)
(語䦱門而與之言又羽委切見紙字韻)蛙(烏蝸切亦作鼁釋云黾也似蝦䗫長脚喜鳴聲作鼁者是又烏瓜切見麻字韻)洼(深也又烏瓜切見麻字韻)&KR1097;(蒲皆切大桴也)
蠯(蚌狹長者周禮鱉人又母耿切見耿字韻)釵(𥘉佳切釋云婦人歧笄)靫(鞴靫箭室)柴(鉏佳切釋云柴薪也大者可析)
(謂之薪小者合束謂之柴薪施炊爨柴以給燎)祡(燔祡祭也釋云燒柴燔燎以祭天神禮記燔柴於泰壇)︻十四皆皆(居諧切俱詞也)
偕(彊也亦俱也)階(釋按說文陛也亦作堦)荄(草根又柯開切見咍字韻)䕸(禾槀釋作稓)湝(湝湝水流一曰寒也)
&KR3167;(疾風也)痎(瘧疾釋云二日一發瘧)喈(鳥聲和也)楷(木名釋云孔子冡蓋樹也廣志孔子冡上特多楷木又口駭切見駭字韻)
&KR3437;(丘皆切大絲也徘行惡)諧(雄皆切釋云和也偶也)骸(釋按說文脛骨也)乖(公懷切釋云睽也離也戾也)
懐(乎乖切釋云抱也和也來也念思也亦州名漢爲河内郡又姓呉志顧雍傳有尚書郎懐敘)櫰(木名釋云葉大色黒曰櫰)淮(釋云淮水出桐柏大復山)
(東南入海又姓)差(𥘉皆切擇也又义冝𥘉加楚懈三切見支麻卦三韻)䡨(却車抵堂也張衡賦䡨於東階)齋(莊皆切釋云戒㓗也莊也)
豺(牀皆切釋云狼屬狗聲捕獸祭天)儕(等也釋云等輩也按春秋傳吾儕小人又晉鄭同儕)排(蒲皆切釋云擠也一曰推也)俳(戲也釋云俳優戲)
埋(謨皆切瘞也亦作薶)霾(風雨土也又暮拜切見怪字韻)
十五灰(與咍通)
灰(呼回切釋云死火餘燼)豗(相擊也)恢(枯回切左傳用不恢于夏家釋云大也謂志大也)詼(譏戲漢枚臯詼笑類俳倡)
悝(病也亦人名衛孔悝又良士切見止字韻)魁(釋云魁帥也一曰北斗首星)隈(烏回切釋按說文水曲隩也一曰厓内爲隩外爲隈左傳秦人過析)
(隈隱蔽之處)椳(門樞又烏賄切見賄字韻)煨(釋云煻煨火)䋿(絲五色)傀(姑回切偉也又古委切見紙韻)
瑰(亦作瓌詩瓊瑰玉佩釋云瓊瑰石次玉按說文火齊玫瑰一云瓊玉瑰珠)回(胡瑰切釋云邪也轉也)徊(徘徊不進也莊子與道徘徊)洄(&KR1140;洄也釋云逆流而上詩遡洄從之)
槐(木名釋按春秋說題辭云槐木者虚星之精五經通義云士之家植槐)(蘇回切毰鳯舞出楚詞草木華垂)䪎(鞍帯鞍邊)
嵬(五回切崔嵬釋云髙不平爾雅石戴土謂之崔嵬詩陟彼崔嵬注土山之戴石者又五罪切見賄字韻)桅(舟檣也釋云小舡上檣竿)鎚(都回切治玉也亦作)
(追釋云彫也鍜也詩追琢其章周禮追師又傳追切見脂字韻)堆(釋云聚土)頧(母頧夏冠通作追)焞(通回切焞焞盛皃又)
(他昆切見䰟字韻)蓷(萑也詩中谷有蓷又川隹切見脂字韻)推(進也左傳或輓之或推之又川隹切見脂字韻)
隤(徒回切釋按說文下墜也)尵(&KR3280;尵馬病釋按孫炎云馬退不能升之病也)靁(盧回切亦作雷詩殷其雷釋按說文隂陽薄動雷雨生物者也亦姓後漢雷義)
罍(酒尊釋云刻木作雲雷之象其形似壷龜目)崔(倉回切邑名釋云齊邑濟南東朝陽縣西北有崔氏城昔齊丁公之子食采於崔因以爲氏又徂回切見本韻)
催(釋云迫也)縗(亦作衰釋云丧服也衣長六寸博四寸)摧(徂回切釋云折也沮也)漼(雪霜皃又取猥切見賄字韻)
崔(山髙也又倉回切見本韻)杯(脯枚切亦作盃釋云今之飲器)肧(鋪杯切釋云懷胎一月)衃(血凝)坏(釋云土器未燒者)
醅(釋云酒未漉)裴(蒲枚切釋云衣長皃又姓)培(釋云益也中庸栽者培之又薄口切見厚字韻)陪(重也釋按說文重土一云)
(諸侯稱陪臣董重臣也)阫(墻也釋按莊子曰中穴阫)枚(謨杯切詩伐其條枚幹也可爲杖一曰枚箇凡也亦姓漢有枚乗)梅(釋云柟也似杏而酸孫炎)
(云荆州曰柟揚州曰梅)煤(釋云炱煤灰集屋也)莓(草名釋按爾雅葥山苺又見賄字韻)䍙(網也釋云雉網)&KR3003;(草盛也)
禖(天子求子之祀禮仲春祀于髙禖)媒(釋云媒妁也說文謀也謀合二姓一曰媒孽)塺(塵也)脢(背肉一曰心上口下易咸)
(其脢亦作禮内則檮珍取牛羊豕之肉必脄注脊側肉)鋂(大瑣也詩盧重鋂注一環貫二也)酶(酒夲)〇虺(呼回切爾雅曰病也詩我)
(馬虺隤新制添入)桮(音杯素也孟子義猶桮棬又姓漢律歷志有桮育新制添入)敦(都回切詩敦琢其旅又曰敦彼獨宿新制添入)
︻十六咍咍(呼來切釋按說文蚩笑也一曰楚人謂相啁笑曰咍見楚詞注)開(丘哀切釋云張也亦作闓亦州名)
該(柯開切釋云備也兼也皆也亦軍中約)晐(兼晐也)祴(祴夏樂章名周禮笙師教祴樂通作陔釋云奏之宗廟)
侅(竒侅非常又胡改切見海字韻)垓(九垓釋云重也天有九重也按相如封禪書上暢九垓新補亦作陔國語王者舉九垓之田)陔(階次也一曰隴也與祴通)
(見上漢郊祀志壇三陔重也鄭康成說郷飲酒賔出奏陔夏曰陔之爲言戒也詩南陔孝子相戒以養釋義甚明而束晳𥙷亡曰循彼南陔隴也後丗因以陔爲隴失之)峐(山無草木)
荄(草根又居諧切見皆字韻)絯(束也又下楷切見駭字韻)孩(何開切釋云始生小兒)哀(於開切釋云閔也又姓漢有哀章)埃(塵也)
㶼(也)皚(魚開切釋云雪霜之白)敳(隤敳髙陽之子釋云八元名按說文有所治也)胎(湯來切釋云始也婦孕三月也)
台(三台星又天台山名又盈之切見之字韻)邰(國名釋云后稷上公之封國在京兆武功縣)臺(堂來切釋云土髙四方曰)
(臺與儓通見下)儓(陪儓臣也左傳通怍臺)駘(駑馬又蕩亥切見海字韻)炱(煤也)苔(釋云水衣亦蘚也)
薹(夫須草)鮐(魚名釋云海魚也選有萊黄之鮐)能(囊來切鼈三足又奴登切見登字韻)
來(郎才切釋云至也及也還也又洛代切見代字韻)䅘(麥也釋云䅘麰之麥一麥二稃周受此瑞)萊(草萊釋云田廢生草曰萊)
崍(山名釋云卭崍山江水所出)騋(周禮馬七尺以上爲騋詩騋牝三千)徠(釋按漢志天馬徠西極師古釋云古文來字新制添入此韻又洛代切見代字韻)
䰄(桑才切䯱䰄多鬚亦作思春秋傳于思于思)毸(毰毸張羽)䚡(禮樂記注無鰓曰觡角中骨也)顋(釋云頷也)
猜(倉才切釋云疑也說文很賊也左傳耦俱無猜)偲(詩美且偲多才也說文強力也又新兹切見之字韻)哉(將來切釋云語助也言之)
(間也一曰始也書哉生魄)災(亦作灾烖釋云天火曰災左傳天反時爲災)栽(釋云種也亦小樹又昨代切見代字韻)
裁(牆來切釋云製衣也又昨代切見代字韻)才(釋云用也質也力也文才也)材(釋按說文木挺也)財(釋云人所寳也)
畡(與垓同國語王者舉九畡之田當於垓字下亦作畡新制添入)每(與莓同春秋傳原田每每當於莓字下亦作毎新制添入)葘(與災同禮能禦大菑孟子)
(安其危而利其菑當於災字下亦作菑新制添入)
十七眞(與諄臻通)
眞(之人切莊子道之眞以治身又姓釋按說文僊人變形以登天一曰實也)籈(爾雅所以鼔敔謂之籈)甄(釋云姓也舜陶甄河濵因以爲氏又稽延切見僊字韻新補見稕字韻)
桭(兩楹間也釋云屋梠)侲(童子釋云侲子童男女稱又之刃切見震字韻)振(振振信厚又之刃切見震字韻)帪(方言飲馬橐也)
䟴(動也)〇申(升人切釋云重也亦太歲在申曰涒灘又辰名亦州名春秋時屬楚又姓)身(釋云躬也揔括百骸)娠(釋云孕也女妊身動也春)
(秋傳曰后緡方娠一曰官婢女隷謂之娠又之刃切見震字韻)伸(釋云舒也直也理也)呻(釋云吟也)柛(木自斃釋云謂自斃踣)
紳(大帶)瞋(稱人切張目)嗔(恚也)辰(丞眞切時也釋云太歲在辰曰執徐說文房星也爲民田時也)
晨(旦也亦作晨)宸(帝居也)臣(釋云伏也男子賤稱春秋說曰正氣爲帝間氣爲臣)麎(牝麋)
神(乗人切釋云靈也按說文天神引出萬物者)人(而鄰切釋云天地人爲三才又人有十等自三公至皂隷)仁(釋親也仁者兼愛故从二)
辛(斯人切釋云薑味又太歲在辛曰重光又姓史記禹後有辛氏)新(釋云新故亦姓晉大夫新穆子)薪(釋按說文蕘也一曰大木可析曰薪春秋傳其父析薪)
親(雌人切釋云近也愛也至也)津(資辛切釋按說文水渡也)璡(石似玉又節刃切見震字韻)秦(慈鄰切釋云古西戎地在汧隴之西按說文伯益之後所封國)
(地宜禾又州名又姓)螓(蟲似蟬釋云蜻也似蟬而小詩螓首蛾眉)&KR0813;(紕民切釋云&KR0813;紛也也)
賔(卑民切釋按說文所敬也一曰迎也列也服也又姓左傳有齊大夫賔湏無)濵(釋云水際)儐(恭也釋按孔頴逹云賔以禮曰儐又必刃切見震字韻)
頻(毗賔切釋云數也急也又姓)顰(釋云眉蹙)嬪(釋云婦也一曰妻死曰嬪)蠙(珠也亦作玭釋云珠母宋弘云淮水中出玭珠玭珠之有聲者)
(又蒲眠切見先字韻)薲(大萍亦作蘋釋按韓詩沈曰蘋浮曰藻)瀕(水厓)民(彌鄰切釋按說文衆萌也)
泯(滅也又弭盡切見軫字韻)〇彬(悲巾切文質備也亦作份)邠(國名亦作豳釋云周太王國在右扶風按說文民俗以夜市有豳山或作豳字又姓)
貧(皮巾切釋云財分少一曰乏也)珉(眉巾切釋云石之美者)岷(釋云岷山在蜀郡湔氐江水所出亦州名秦隴西郡之臨縣也後魏置岷州)閩(東南越周禮職方氏有七)
(閩注南蠻之别)旻(釋云秋天也仁閔覆下)忞(彊也)旼(旼旼和也)緡(爾雅綸也詩維絲伊緡釣)
(魚綸也又錢貫漢武帝紀筭緡錢)罠(兎網亦釣也)珍(知鄰切釋云珍怪也金玉爲珍詭異爲怪一曰寳也貴也重也)㺦(癡鄰切犬走草也)
陳(池鄰切釋云陳列也布也亦宛丘舜後嬀滿之所封徐鉉云陳者太昊之虚畫八卦之所木德之始也又直刃切見震字韻又姓)塵(釋塵埃說文鹿行揚土也)
鄰(離珍切近也親也又五家爲鄰)粼(水生石間詩白石粼粼清澈也亦作磷又良刃切見震字韻)麟(亦作麐釋云牡麒也陸機云&KR0874;身牛尾黄色貟蹄角音中鍾吕)
(行中規矩王者至仁則出)鱗(釋云魚甲又姓左傳宋大夫鱗朱)驎(馬青驪色釋今之連錢騘)燐(野火釋云兵死及牛馬之血爲燐又良忍良刃二切見軫震二韻)
轔(轔轔衆車聲又見軫字韻)璘(玉文又見廣軫字韻)塡(音塵乆也詩倉兄塡兮見獮字韻又一先寘字注新制添入)信(與伸同春秋傳勿使能殖)
(則善者信矣當於伸字下亦作信新制添入)碈(與珉同禮君子貴玉而賤碈當於珉字下亦作碈新制添入)〇︻十八諄
諄(朱倫切告暁也一曰懇誠皃或作訰又朱閏切見稕字韻)春(樞倫切釋云四時之首歲之始也)純(殊倫切粹也又之尹)
(朱閏二切見凖稕二韻)蒓(水葵亦通作蓴釋云生水中葉似鳬葵浮水上莖可噉)蓴(蒲叢與蒓通見上)醇(醇酒釋云不澆酒也)
錞(周禮以金錞和鼔又杜罪徒對二切見賄隊二韻)淳(質也又姓)鶉(釋云䳺屬莊子曰田䑕化淮南子曰蝦䗫化)
脣(舡倫切釋云口耑也)漘(水厓釋云厓上平坦而下水深爲漘不發聲也詩在河之漘注水隒)犉(濡純切黄牛黒脣詩九十其犉又而宣切見僊字韻)
荀(須倫切釋按說文草也一曰人姓郇侯之後)詢(釋云咨也謀也)恂(信也樂也)洵(水名水在晉陽新補見霰字韻)
郇(國名釋云周武王子所封國在晉陽一云今河中猗氏即古郇國也左傳郇瑕氏之地)峋(嶙峋山皃)珣(玉名釋云醫無閭之珣玗)
(璂周書所謂夷玉也)逡(七倫切復也退也)踆(止也伏也亦作竣)蹲(舞皃詩蹲蹲舞我或作墫又徂尊切見䰟字韻)
㕙(狡兔又祖峻切見稕字韻)悛(改也又且縁切見僊字韻)遵(蹤倫切釋云循也率也行也)僎(郷飲禮輔主人者又鄒免切見獮字韻)
鷷(西方雉名又見䰟字韻)旬(松倫切釋云十日曰旬旬徧也)廵(釋云視行皃亦逡廵新補音沿見僊字韻)循(釋按說文行順也)
馴(馬順也史記五帝賛其言不雅馴相如賦馴駮之駟)紃(禮記織紝組紃釋云絛也)屯(株倫切釋云難也又徒䰟切見䰟字韻)
窀(厚也左傳窀穸之事釋云窀穸厚夜也厚夜猶長夜謂葬埋也)迍(迍邅也易迍如邅如)椿(敕倫切木槿釋橓也莊子大椿)鶞(春鳸鳻鶞)
櫄(樗也亦作杶書杶幹栝柏)倫(龍春切釋云等也比也理也說文輩也)綸(青絲綬禮王言如綸注今有秩嗇夫所佩如宛轉䋲又姓魏有)
(綸直又姑頑切見山字韻)掄(擇也又盧昆切見䰟字韻)淪(釋云没也亦小波爲淪詩河水清且淪漪)輪(釋云輪輇也按說文有輻)
(曰輪無輻曰輇周禮輪輻三十以象日月)蜦(蛇類潜於神泉能興雲雨)因(伊眞切釋云仍也縁也就也亦姓左傳遂人四族有因氏)姻(亦作婣釋云壻家也女之)
(所因故曰姻傳云妻父曰婚壻父曰姻周禮睦婣親於外親也)禋(釋云㓗祀也周語精意以享)諲(恭也敬也)氤(亦作絪釋云氤氲天地合)
(氣天地絪緼)茵(車席亦作鞇釋按說文車重席也司馬相如謂茵从革又詩文茵暢轂)堙(亦作陻釋云塞也說文引書鯀堙洪水)
闉(城内重門詩出其闉闍)湮(没也落也)駰(馬名釋云白馬黒隂)歅(莊子九方歅善相馬)寅(夷眞切釋云正月建也爾)
(雅太歲在寅曰攝提又延知切見脂字韻)夤(恭也又延知切見脂字韻)&KR1569;(夾脊肉)礥(下珍切難也太元經有礥首)〇勻(俞倫切少也)
畇(墾田又規倫切見本韻)鈞(規倫切三十斤也釋云造瓦之法其中旋轉者亦曰鈞又姓)均(釋云平也又學成曰均)㽦(墾田也亦作畇詩畇畇原隰)
袀(戎衣三都賦六軍袀服)巾(居銀切釋云佩巾也二十成人士冠庶人巾)墐(渠巾切黏土又渠吝切見震字韻)&KR1689;(矛柄又渠巾切見欣字)
銀(魚巾切釋云白金也)&KR2284;(大篪又渠巾切見欣字韻)誾(和悅而諍又魚巾切見欣字韻新制許與欣字韻内誾字通押)嚚(左傳口不道忠信之言爲嚚)
狺(犬聲亦作㹞釋按楚辭猛犬狺狺又魚斤切見欣字韻)垠(地垀也岸也又魚巾切見欣字韻新制許與欣字韻内垠字通押賈誼賦坱圠無垠揚雄賦還九垠兮注)
(九垓也又天閫决兮地垠開)釿(器之釿鍔)珢(石似玉)鄞(地名釋云今㑹稽鄞故城在鄮縣東南又魚巾切見欣字韻)
筠(于倫切禮器如竹箭之有筠釋云竹之靑皮)荺(茭也)縜(持綱紐也又于分羽敏二切見文軫二韻)
囷(區倫切見伐檀詩注圓廩釋云圓謂之囷方謂之京又巨隕切見軫字韻)蜠(貝名釋云大貝大而險曰蜠又巨隕切見軫字韻)麇(俱倫切亦作麏釋云麞也)
(青州人謂之麇又拘云苦粉二切見文吻二韻)奫(紆倫切水深皃)紉(尼鄰切釋云單䋲)肫(之淳切與諄同懇誠皃也)
(禮肫肫其仁當於諄字下亦作肫新制添入)麕(與麇同詩野有死麕當於麇字下亦作麕新制添入)︻十九臻
臻(側詵切亦作轃釋云臻至也乃也說文轃車簀也)榛(釋云榛似梓實如小栗可食又鉏臻切見本韻)蓁(盛也詩其葉蓁蓁釋云草盛皃)
溱(水名釋按說文水出桂陽武臨入匯)莘(䟽臻切地名在虢釋云濟隂有莘仲城即古有莘地郡國志郃陽南有古莘國散冝生爲文王求有莘氏女以獻紂即此地也)
姺(國名釋按左傳昭元年商有姺邳說文商諸侯爲亂疑姓也)侁(行皃釋按選云往來侁侁)甡(衆生並立皃詩甡甡其鹿)駪(馬衆多詩駪駪征夫)
詵(致言也亦衆也詩螽斯羽詵詵兮)榛(鉏臻切木叢生釋按禮記郊特牲有榛杖以榛木爲杖也又側詵切見本韻)
二十文(與欣通)
文(無分切釋按說文錯畫也亦州名亦姓)紋(釋云織文)聞(釋云知聲也又文運切見問字韻)蟁(亦作蚊釋云齧人飛蟲秦)
(謂之蚋楚謂之蚊)雯(雲成章也)芬(敷文切釋云芬芳也詩苾芬香也又姓戰國策晉有大夫芬只)雰(雰雰雪皃)
氛(祥氣左傳梓愼望祥)帉(巾也釋云楚謂大巾曰帉)紛(亂也)&KR2487;(毛落)&KR2119;(&KR2119;&KR2119;飛皃)
分(方文切釋云別也又扶問切見問字韻)饙(滫飯釋按孫炎蒸之曰饙)汾(符分切釋云水出太原經絳北西南入河一曰出汾陽兾州浸也)
枌(榆也釋云白榆木一曰榆之先生葉後生莢者)棼(說文複屋棟又左傳猶治絲而棼之也注緼也)蕡(草多實也與黂通詩有蕡其實)
黂(枲實亦通作蕡)濆(水厓又房吻切見吻字韻)焚(釋云火灼物也)鼖(大鼔也周禮鼖鼓鼓軍事)墳(釋云墳籍亦積土爲墓方)
(言秦晉之間冡謂之墳也又見吻字韻)賁(大也書用宏兹賁又逋昆彼義二切見䰟寘二韻新補)幩(馬扇汗詩朱幩鏕鏕)獖(羠豕也)
羵(土羊釋云土中怪羊也又房吻切見吻字韻)朌(大首皃亦作頒詩有頒其首逋還切見刪字韻)〇雲(于分切釋按說文山川氣也)
芸(釋云香草按說文芸似苜蓿淮南子說芸草可以死復生月令芸始生詩芸其黄矣注黄皃莊子萬物芸芸)耘(釋云除苗間穢)貟(詩正月貟于爾幅物數又)
(于權切見僊字韻)縜(持網紐又于倫羽敏二切見諄軫二韻)沄(水流又胡昆切見䰟字韻)鄖(釋云楚鄖公邑也在江夏)
(雲杜縣說文漢南之國也今漢中有鄖關)妘(姓也釋云祝融之後按左傳偪陽妘姓内史選偪陽賢者令居霍奉妘姓之後)紜(釋云紛紜)云(釋言也語辭也亦姓漢有云敞)
煴(於云切釋云漢蘇武傳謂聚火無𦦨者按說文鬱煙也又見問字韻)氲(氤氲氣也亦作緼)熏(許云切煙上出)薫(香草釋按山海經云薰草)
(麻葉而方莖赤花而黒實氣如蘪蕪可以巳癘一云狀如茅而香者爲薫)曛(日入)獯(北方胡名夏曰獯鬻周曰玁狁漢曰匈奴)
醺(醉也)臐(羊臛也禮内則膷臐膮)勲(亦作釋按說文能成王功也周禮王功曰勲)葷(辛臭菜也禮記膳葷)
纁(淺絳色爾雅三染謂之纁周禮夏玄纁注謂絳也又冬官三入爲纁)焄(香氣禮焄蒿悽愴)君(拘云切釋云君者群也釋文尊也从尹發號故从口)
麇(鹿屬釋云麞也又俱倫苦粉二切見諄吻二韻)軍(釋云軍旅也萬二千五百人爲軍)皸(皵也釋云拆裂按漢書軍士手足皸瘃)
羣(渠云切輩也釋一曰獸三爲羣)裙(亦作帬釋云下裳也)宭(羣居也)︻二十一欣〇欣(許巾切亦作忻訢釋云笑)
(喜也亦州名)昕(旦明也禮大昕之朝釋按說文旦明日將出也)炘(熱也釋按甘泉賦乗景炎之炘炘)
殷(於斤切衆也正也大也中也又三代國號又姓)慇(慇懃)㶏(水名出少室山)溵(頴川水名)
蒑(草也青也)磤(雷聲)濦(水名與㶏通)㥯(謹也)斤(舉欣切釋云十六兩又居)
(焮切見焮字韻)筋(釋云肉之力也)勤(渠斤切釋按說文勞也)芹(楚葵釋云今水中芹菜)&KR1689;(矛柄又渠巾切見諄字韻)
慬(憂也)齦(魚斤切釋云齒根肉又口很切見很字韻)垠(岸也亦作圻又魚巾切見諄字韻新制許與諄字韻内垠字通押)
&KR2284;(大篪又魚巾切見諄字韻)狺(犬聲亦作㹞又魚巾切見諄字韻)誾(和悅而諍也又魚巾切見諄字韻新制許與諄字韻内誾字通押)鄞(地名釋云在㑹稽又魚巾)
(切見諄字韻)
二十二元(與䰟痕通)
元(愚袁切釋云始也首也氣也徐鍇曰善之長也又姓左傳衛大夫元咺)原(釋云髙平曰原)邍(周禮邍師)源(釋云水泉本也)
沅(水名釋云水出䍧牱東北至長沙入洞庭湖)嫄(姜嫄釋云有邰氏之女帝嚳元妃后稷母也)騵(駵馬白腹)
黿(釋云似鼈而大)[蠢-春+原](重蠶釋云晚蠶也)蚖(榮蚖蟲名釋云醫蛇以注鳴者似龍而無角如蛇而有足又吾官切見歡字韻)
袁(于元切釋云姓也出胡公之後)爰(釋云於也行也引也亦姓漢爰盎)援(引也又于眷切見線字韻)媛(嬋媛釋云枝相連引又于眷切見線字韻)
園(周禮園囿毓草木亦姓)垣(釋云垣墉也卑曰垣髙曰墉)轅(釋云輈也又姓左傳陳大夫轅濤塗)洹(水名釋云水在齊魯間又胡官切見歡字韻)
榬(籰也釋云絡絲籰)湲(潺湲釋云水聲也楚詞潺湲涕流皃漢溝洫志河湯湯兮激潺湲又侯頑于權二切見山僊二韻)猿(亦作猨釋云似猴而大臂)
(長便捷色黑按爾雅猱猿善援)暄(許元切釋云温也)諠(或作喧釋云諠譁也喧大語也)諼(爾雅忘也詩終不可諼兮又焉得諼草公羊爲諼也注詐王吉傳詐)
(諼之辤又况逺切見阮字韻)萱(釋云忘憂草)塤(亦作壎釋云樂器燒土爲之銳上六孔其聲喧然)狟(貉類)
鴛(於袁切釋云鴛鴦匹鳥)宛(地名釋云宛縣在南陽亦大宛國又於阮切見阮字韻)䡝(兵車監本有此字又委粉切見吻字韻)
冤(釋云屈也曲也)㠾(幡也)鵷(鵷鶵釋云鳯屬莊子東方有鳥名曰鵷鶵)眢(井無水左傳目於眢井一)
(曰目無明又鳥丸切見歡字韻)蜿(蜿蜿龍皃又於阮切見阮字韻)言(魚軒切釋按字林直言曰言)䇾(大簫)甗(甑也釋云無底甑又語偃)
(魚蹇魚戰三切見阮獮線三韻)攑(丘言切舉也走皃)軒(虚言切釋云曲輈藩車一曰檐宇之末曰軒)
掀(釋云以手髙舉按春秋傳掀公出於淖)鶱(飛皃選曹植書飛鶱絶跡)&KR2491;(居言切樗蒲采名)鞬(戢弓矢器左傳右屬櫜鞬)
(鞬以受弓櫜以受箭)犍(犗牛又渠焉切見僊字韻)䭈(鬻也亦作飦)翻(孚袁切釋云覆也飛也)璠(璠璵玉名釋云魯之寳玉)
旛(釋云旌旐揔名一曰旗幅之下垂者曰旛)繙(&KR0813;繙旗皃一曰亂絲)番(數也又𥙷禾切見戈字韻)轓(車箱)
潘(米瀾也又鋪官切見歡字韻)幡(拭觚布)反(平反釋云覆也斷獄平反又甫逺切見阮字韻)藩(方煩切屏也經典亦作蕃)
煩(符袁切勞也釋按說文熱頭痛也)繁(多也又蒲官切見歡字韻)袢(袢延熱氣詩是紲袢也)墦(冡也孟子墦間之祭者)蹯(獸足左傳熊蹯注熊掌也)
膰(祭肉釋云祭祀餘肉也)燔(爇也)笲(竹器釋云以葦苦竹爲之其形如筥衣以青繒以盛棗栗腵脩之屬又父逺皮戀二切見阮線二韻)
薠(說文青蘋似莎相如賦薜莎青薠似莎而大生江湖鴈所食)樊(爾雅藩也莊子畜乎樊中說文縶不行一曰山邊也亦姓周宣王封仲山甫於樊後因氏焉)
蘩(釋云皤蒿詩采蘩)蠜(阜蠜蟲名)礬(釋云藥石也有白青黄黑絳五種)蕃(草茂也又方煩切見本韻書庶草蕃廡)
︻二十三䰟䰟(胡昆切釋云陽氣也一曰身之精也隨神出入)渾(流聲一曰洿下又姓鄭大夫渾罕又胡本切見混字韻)
沄(轉流又于分切見文字韻)緷(十羽謂之緷又胡本切見混字韻)昆(公渾切同也與晜蜫通見下又姓夏昆吾之後)
晜(兄也通作昆釋周人謂兄曰晜)崐(釋云崐崘山名)琨(瑶琨美玉釋按禹貢揚州貢瑶琨)蜫(蟲之揔名亦通作昆)鯤(魚名釋云北溟大魚爾雅鯤魚子)
鵾(雞三尺)温(烏昆切釋云和也柔也暖也又水出犍爲涪南入黔水)緼(赤之間色禮記士緼紱又委粉於問二切見吻問二韻)
昏(呼昆切亦作昬釋云日冥也)婚(釋云婦家也按禮凡娶以昏時婦人隂也故曰婚)惛(怓也詩以謹惛怓又呼困切見慁字韻)
閽(釋云守門人也常以昏時閉門隷也合木名釋云朝舒夕歛)坤(枯昆切釋按說文地也易之卦也)髠(釋云&KR1678;髮也周禮髠者使守積)奔(逋昆切釋云走也一曰堂上謂)
(之歩門外謂之趨中庭謂之走大路謂之奔)賁(虎賁勇士釋云勇而疾走也又符分彼義二切見文寘二韻)犇(牛驚也)歕(鋪䰟切釋云吹氣也)
噴(吒也又普悶切見恩字韻)盆(蒲奔切釋按爾雅盆謂之缶說文盎也又姓盆成适)湓(水名釋文湓水在潯陽又蒲悶切見恩字韻)
門(謨奔切釋云字从兩戸間也聞也周禮謂之門子其後氏焉)捫(撫持也詩莫捫朕舌髙祖紀乃捫足)璊(赤玉釋云玉頳色禾之赤苗謂之璊玉色如之詩大車毳衣如璊注頳色)
樠(木名釋云松心木又謨官切見歡字韻)虋(赤苗粟)亹(山絶水也詩鳬鷖在亹又浩亹地名出漢地理志又無匪切見尾字韻)
孫(蘇昆切釋按爾雅子之子曰孫又姓也)蓀(香草楚詞蓀橈兮蘭旌)飱(伐檀注熟食曰飱說文餔也字林水澆飯也禮玉藻注勸食曰飱䟽云用飲澆飯於器中)
(司儀注小禮飱大禮饔天官注飱夕食蚟蜻蛚也)薞(草名釋按爾雅湏薞蕪郭璞云似羊蹄細葉味酢可食)村(倉尊切釋云墅也)
尊(相昆切釋云尊卑也貴也)樽(亦作罇釋云酒器周禮六尊以待祭祀賔客)鷷(酉方雉名又蹤倫切見諄字韻)存(徂尊切釋云在也察也恤問也)
蹲(踞也莊子蹲乎㑹稽左蹲甲而射之又七倫切見諄字韻)暾(他昆切日始出皃楚詞暾將出兮東方)啍(口氣)
焞(明也說文引春秋傳焞燿天地又通回切見灰字韻)屯(徒渾切聚也又株倫切見諄字韻)軘(兵車)庉(居也)
豚(小豕)燉(火盛皃)臀(說文髀也周禮說量其臀一寸底也)論(盧昆切釋云說也辨也又)
(盧困切見慁字韻)崘(崐崘釋按張楫云崐崘去中國五萬里天帝下都也山廣袤百里髙八萬仞増城九重面有九井以玉爲欄旁有五門明獸守之今肅州酒泉縣西南山有崐崘之體亦曰崐崘)
掄(擇也又龍春切見諄字韻)䑳(舟也)侖(昆侖天形)芚(徒渾切芚然而盛也揚子春木之芚兮新制添入)
㖧(呼昆切喋喋之言也揚子著古昔之㖧㖧新制添入)穈(音門與虋同赤苗也詩惟穈惟芭當於虋字下亦作穈新制添入)︻二十四痕
痕(胡恩切釋按說文胝瘢也)鞎(車革前曰鞎釋云車革前飾也)吞(他根切釋云咽也)根(古痕切釋云根柢也按說文木株也傳根株相連)
跟(足踵)恩(烏痕切釋澤也惠也愛也)
二十五寒(與歡通)
寒(河干切釋按說文凍也)韓(國名亦姓釋云姬姓國也故大夫韓氏以爲邑名)汗(可汗戎酋之稱又侯旰切見翰字韻)邯(釋云邯鄲也監本有此字)
(又胡甘切見談字韻)翰(羽也又侯旰切見翰字韻)䮧(䮂䮧馬名釋云白色馬)豻(胡地野犬又魚旰切見翰字韻)看(丘寒切釋云睎也又虚旰)
(切見翰字韻)刋(剟也)栞(槎木)干(居寒切犯也扞也澗也亦姓左傳宋有干犨)
忓(極也)奸(犯非禮也左傳事不奸矣)乾(釋云燥也按字様云本音䖍今借爲乾濕字又渠焉切見僊字韻)肝(釋云木藏)
竿(釋云挺竹也)玕(琅玕釋云似珠者山海經崐崘山有琅玕樹)安(於寒切釋云寧也止也靜也)鞍(釋云馬鞁具)
珊(相干切釋云珊瑚也出海中色赤)跚(跚行皃)䈀(竹器)䬸(千安切釋云熟食也䬸說文吞也)
戔(財干切委積皃一曰顯見皃易束帛戔戔又則前切見先字韻)殘(釋云餘也賊也䀂盞也)單(多寒切釋云獨也盡也新)
(𥙷見僊旱二韻)襌(釋云衣不重)殫(極盡也)丹(釋云赤色亦州名春秋時白狄所居亦姓)
簞(食笥也曲禮簞笥盛飲食者圎曰簞方曰笥)匰(宗廟盛主器周禮司巫祭祀供匰主)鄲(邯鄲釋云趙所都)灘(他干切釋云水灘也爾雅)
(太歲在申曰涒灘又他案切見翰字韻)㨏(搫㨏釋云婉轉也)嘆(太息也亦作歎又他案切見翰字韻)嘽(衆也說文喘息也詩嘽嘽駱馬又昌善切見獮字韻)
幝(敝皃詩檀車幝幝)壇(唐干切釋云壇場封土祭處築土爲壇除地爲埸)檀(釋云香木詩無折我樹檀注強韌之木亦州名春秋時燕地又姓太)
(公爲灌檀宰後氏焉禮魯有檀弓)彈(射也又徒案切見翰字韻)聅(軍法以矢貫耳又敕列切見薛字韻)驙(白馬黒脊)鷤(雉子)
闌(郎干切釋云牢也遮也妄入宫掖)躝(踰也)讕(詆讕也又郎旰切見翰字韻)欗(木欗桂欗也)
蘭(釋云蘭蕙香草春曰蘭秋曰蕙離騷紉秋蘭以爲佩又州名古西羗地取辠蘭山爲名又姓漢有武陵太守蘭廣)瀾(大波也又郎旰切見翰字韻)灡(潘也又魯旱郎旰二切見旱翰二韻)
(衣裳連)難(那干切釋云艱也又奴何乃旦二切見歌翰二韻)︻二十六歡〇歡(呼官切亦作懽釋云喜樂也)
讙(譁也釋云泉聲漢陳平傳諸將盡讙)驩(馬名釋云許慎說)貛(野豕釋云牝狼也)寛(枯官切釋云𥙿也緩也)髖(髀上)
官(沽丸切釋按說文吏事君也)倌(主駕者詩命彼倌人)冠(釋云弁冕之揔名又吉玩切見換字韻)觀(釋云視也又古玩切見換字韻)
涫(&KR1594;也又古玩切見換字韻)莞(東莞地名又胡官戸版二切見本韻及澘字韻)剜(烏丸切釋云刻削也)眢(目無明一曰廢井又於袁)
(切見元字韻)岏(吾官切釋云㠝岏山銳皃)忨(貪也釋按左氏忨歲而愒日)抏(訛盡)刓(剸也楚詞刓方爲貟韓信)
(傳刓忍不能予)羱(野羊)蚖(榮蚖一曰毒虺又愚袁切見元字韻)潘(鋪官切釋云浙未汁一曰潘水)
(出河南榮陽又孚袁切見元字韻又姓逋潘切輩也部也)般(旋也辟也移也又蒲官逋還二切見本韻及刪字韻)䈲(笱也釋云捕魚笱入而不可出)〇
槃(蒲官切亦从皿釋按說文承槃也)般(樂也又逋潘逋還二切見本韻及刪字韻)搫(除也)胖(大也禮記心廣體胖新補見換字韻)
媻(媻媻往來皃又蒲禾切見戈字韻)瘢(釋云痕也說文痍也)幋(覆衣大巾)鞶(大帯釋按說文引易或錫之鞶帯男子帯鞶婦人帯絲)
縏(小囊)繁(禮繁纓注馬腹帯又馬飾左傳繁纓以朝又符袁切見元字韻)磐(大石)磻(溪名一曰以石箸雉釋云)
(磻溪太公釣)蟠(曲也釋按方言未升天龍謂之蟠木屈曲亦謂之蟠)瞞(謨官切釋云平目也)漫(大水皃又莫半切見换字韻)
謾(欺也楚詞或訑謾而不疑季布傳今噲奈何以十萬衆横行匈奴中面謾又莫半切見換字韻)鬗(髪長漢禮樂志鬗長馳)蹣(踰也)
槾(杇也亦作鏝)&KR1998;(雨露濃皃)樠(木名釋云松心木又謨奔切見䰟字韻)曼(曼曼長也又無販切見願字韻)
酸(蘇官切釋云酢也關東謂酢曰酸小雨)鑽(祖官切穿也又祖筭切見換字韻)欑(徂丸切積竹杖也一曰叢也)
穳(禾聚)酇(百家爲鄼釋云鄼聚居也又才何作管則旰三切見歌緩翰三韻)菆(菆塗)耑(多官切物𥘉生周禮磬人)
(摩其耑漢天文志有耑銳)端(釋云正也始也說文直也一曰布帛六丈曰端)湍(他官切釋云急瀬)煓(赫也釋云火熾盛皃)
貒(獸似豕釋按顔師古注相如賦云角貒獸也角在鼻上堪作弓李陵以貒弓十張遺蘇武)團(徒官切釋云圜也)敦(聚皃詩敦彼行葦有敦瓜)
(苦又丁聊都内都困三切見蕭隊慁三韻)慱(憂也詩勞心慱慱兮)摶(釋按說文圜也禮無摶飯周禮羽人百羽爲摶)漙(詩零露漙兮漙露多皃)
鷒(鸛鷒鳥名釋云鸛鷒鶝鶔如鵲短尾射之衘矢射人亦作鶉詩匪鶉匪鳶鵰也)鸞(盧丸切釋云赤神之精也赤色五彩雞形見則天下太平相如賦有孔鸞)
鑾(釋云鈴也五輅衡上金雀者朱鳥也口衘鈴鈴謂之鑾也郭璞云在軌曰鑾在軾曰和)巒(釋云山小而銳亦山脊曰巒)欒(木名釋云木似欄按禮天)
(子樹松諸侯拍大夫欒士揚)羉(彘罟)弁(蒲官切樂也詩有小弁章新制添入)〇墁(與槾同孟子毁瓦畫墁當)
(於槾字下亦作墁新制添入)
二十七刪(與山通)
刪(師姦切釋云刋也定也削除也)訕(謗也又所晏切見諌字韻)潸(流涕皃詩潸然出涕又數版所晏二切見潸諌二韻)關(姑還切釋云通也閉也說)
(文以木撗持門户)癏(病也)彎(烏還切釋云牽也說文持弓關矢)灣(釋云水曲)還(胡關切釋云復也又旬縁)
(切見僊字韻)環(釋云璧也按爾雅肉好若一謂之環)鐶(釋云金鐶)鍰(鋝也釋云六兩曰鍰書吕刑鍰黄鐵也)
寰(天子畿内也又熒絹切見霰字韻)闤(市垣也釋云闤闠崔豹古今注闤市垣也闠市門也)澴(旋澴波皃)鬟(釋云曲髪爲髻)〇
跧(阻頑切釋云跧伏也又莊縁切見僊字韻)姦(居顔切釋云私也詐也)菅(茅也釋云茅巳漚爲菅爾雅白華野菅茅屬左傳無棄菅蒯)
顔(牛姦切釋云眉目之間漢溝洫志有商顔注商山之顔譬人顔額也又姓)頑(五還切釋云按左氏心不則德義之經爲頑)班(逋還切釋云分瑞玉也亦)
(姓楚令尹鬪班之後)斑(駮文也禮斑白注雜色相如賦被斑文)頒(周禮匪頒之式賜也一曰大首又符分切見文字韻)
朌(賦也禮記名山大澤不以朌又符分切見文字韻)般(還也又逋潘蒲官二切並見歡字韻)扳(公羊諸大夫扳隠而立之引也又扳稷牲而卜之又普患切見諫字韻)
攀(披班切釋云引也)昄(大也又部版切見潸字韻)蠻(謨還切禮南方曰蠻按說文蛇種故字从虫比翼鳥也釋云山海經似)
(鳬一足一目翼相得而飛畫車輪)關(與彎同孟子越人關弓而射之當於彎字下亦作關新制添入)︻二十八山
山(師間切釋云産也能産萬物說文宣也宣氣散生萬物亦姓)虦(鉏山切虦貓如虎淺色又仕版助諌二切見潸諌二韻)孱(弱也釋云兾州人謂懦弱)
(爲孱又鋤連切見僊字韻)潺(釋云潺湲水聲又鋤連切見僊字韻)斒(逋閑切色不純)虨(虎文)
斕(離閑切斒斕色不純)閑(何間切闌也)閒(暇也又居閑居莧二切見本韻及襇字韻)憪(愉也靜也)
嫺(史屈原嫺於辭令說文雅也)&KR3276;(盻也釋云戴目也江淮之間謂盻曰&KR3276;又姓濟南&KR3276;氏)鷴(白鷴鳥也釋云似雉尾長)慳(丘閑切釋云恡也)
鬝(鬢秃)〇閒(居閑切釋云近也中間也說文隙也又何閒居莧二切見本韻及襇字韻)艱(釋云難也)蕑(蘭也詩方秉蕑兮)
黫(於閑切黒也)鰥(姑頑切釋按康成云六十無妻曰鰥五十無夫曰寡詩其魚魴鰥大魚也又王制無妻曰鰥愁悒不能寐目常鰥鰥然其字从魚魚目常不閉)
綸(青絲綬又龍春切見諄字韻)湲(侯頑切潺湲又于元于權二切見元僊二韻)矜(與鰥同詩至于矜寡當於鰥字下亦作矜新制添入)
附釋文互註禮部韻略上平聲第一
