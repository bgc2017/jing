附釋文互註禮部韻略下平聲卷第二
一先(與僊通)二僊三蕭(與宵通)
四宵五爻(獨用)六豪(獨用)
七歌(與戈通)八戈九麻(獨用)
十陽(與唐通)十一唐十二庚(與耕清通)
十三耕十四清十五青(獨用)
十六蒸(與登通)十七登十八尤(與侯幽通)
十九侯二十幽二十一侵(獨用)
二十二覃(與談通)二十三談二十四鹽(與添嚴通)
二十五添二十六嚴二十七咸(與銜凡通)
二十八銜二十九凡
一先(與僊通)
先(蘇前切釋云前進也一曰始也又先見切見霰字韻又姓晉有先軫左傳)蹮(蹁蹮旋行皃)褼(褊褼衣皃)&KR2711;(石次玉)
千(倉先切釋云十百也)阡(路南北曰阡漢原渉傳有南陽旰京兆阡原氏阡墓道也)谸(山谷谸谸釋云谸青翠也說文望山谷之谸青)
芊(芊芊茂也又倉甸切見霰字韻)箋(則前切表識書也亦作牋)韀(馬鞁具釋云鞍韀具)濺(濺濺水淺流皃又子賤切見線字韻)諓(巧言諓薄皃又慈演才線)
(二切見獮線二韻)湔(沾也又水名釋云水岀蜀郡玉壘山)戔(委積皃易束帛戔戔又才千切見寒字韻)前(才先切釋云先也說文不行而進)
媊(女媊星名釋按甘氏星經太白上公妻曰女媊居南斗食厲天下祭之曰明星)〇邊(卑眠切釋云邊陲亦厓也近也方也又姓)籩(竹豆釋云以竹曰籩以木曰豆)
編(以䋲次物釋云聮次也聮編牘以爲書也)緶(蒲眠切說文交枲也一曰緁衣也)胼(胼胝釋云皮上堅也)骿(并脅也)
蠙(珠名亦作玭書淮夷蠙珠又毗賔切見眞字韻)軿(婦人車釋云軿車四面屏蔽又蒲丁切見青字韻)駢(駕二馬)〇
眠(民堅切釋云翕目也)顚(多年切頂也)巓(山頂)蹎(䟦也釋云蹷躓漢貢禹上書一旦蹎仆氣竭)
&KR1516;(爾雅馬的顙今之帯星馬也)滇(滇池)天(他年切釋云顛也至髙無上)田(亭年切釋云土巳耕說文陳也植榖曰田象四口十阡陌之制又姓)
佃(治田也又堂練切見霰字韻)畋(獵也釋云獵取禽獸)窴(塞也亦作塡)闐(盛也又堂練切見霰字韻)鈿(金華飾也又堂練切見霰字韻)
年(寧田切釋云榖熟曰年春秋傳書大有年)蓮(靈年切釋云芙蕖實也其根藕)憐(釋云愛也哀矜也)零(先零西羗又盧經切見青字韻)
堅(經天切釋云固也強也剛也又姓漢二十八將有堅鐔)肩(釋按說文髆也一曰任也克也)枅(屋櫨也亦作又堅奚切見齊字韻)鵳(鶙鵳鷸子釋云鷂屬)
豜(豕三歲詩獻豜于公釋按說文三歲豕肩相及者又吉典倪甸二切見銑霰二韻)牽(輕煙切釋云引前也又輕甸切見霰字韻)
岍(山名釋云岍山在隴山之間秦都咸陽似爲西嶽禹貢導岍及歧是也)汧(水名釋按說文水岀扶風西北入渭又爾雅汧水不流注水泉潜出便自停成汙池也又水决之澤爲汧注水)
(决入澤中者亦名汧)賢(胡田切釋按說文多才也)弦(弓也釋按說文弓弦也象絲軫之形又姓左傳鄭有商人弦髙)絃(八音之絲經傳作弦)
舷(舡邊)蚿(馬蚿百足)煙(因肩切釋云火氣也)燕(國名釋云幽明之域今涿郡葪縣也又伊甸切見霰字韻)
咽(釋按說文嗌也又伊甸一結二切見霰屑二韻)妍(倪堅切釋云美好也)研(釋云䃺也又伊甸切見霰字韻)㳙(圭淵切釋云小流也)
蠲(明也㓗也禮宫人除其不蠲㓗也漢刑法志蠲削煩苛又蠲除輕减又文選教蠲復皆除免也)䅌(麥莖也亦作)䳌(杜䳌鳥名釋云似鷂一名)
(子規一名鷤䳏按蜀王本記杜宇爲望帝亡去化爲此鳥)譞(呼淵切多言也)駽(青驪馬釋云今之鐵騘)淵(縈年切釋云深也水)
(岀而不流說文回水也)&KR3183;(弓隈也)鼘(鼘鼘鼓聲)悁(詩中心悁悁忿也釋按魯連曰棄忿悁之節又吉掾切見線字韻)
祅(呼煙切胡神釋云胡神官品令有祅正一曰胡謂神爲祅關中謂夭為祅也又於喬切見宵字韻)瘨(都田切病也詩瘨我飢饉新制添入)磌(音田響聲也春秋傳霣石)
(記聞其磌然新制添入)(音淵蠋行皃也詩者蠋新制添入)咽(與鼘同詩鼔咽咽當於鼘字下亦作咽新制添入)
︻二僊僊(相然切亦作仙釋云僊僊舞皃也仙長生仙去也)鮮(新殺曰鮮又息淺切見獮字韻)蹮(跰躚舞皃亦作&KR1271;莊子跰)
(&KR1271;而鑑於井)廯(廪也又息淺切見獮字韻)遷(親然切釋云去之髙說文登也)煎(將仙切釋云熱煮也又子賤切見線字韻)
鬋(鬢垂釋云女鬢垂皃)㳄(徐連切口液也亦作涎)錢(財仙切釋云錢泉也其藏曰泉其行曰布取其流行無不徧也又子踐切見獮字韻又姓)
羶(尸連切釋云羊臭周禮腥臊羶香)挻(取也賈誼因而挻之矣)埏(和土老子埏埴以爲器又時連切見本韻)燀(稱延切火氣又齒善)
(切見獮字韻)饘(諸延切或作&KR0673;釋云厚粥也按說文糜也周謂之饘衛謂之&KR0673;宋謂之糊)旃(旗曲柄或作旜釋按丗本黄帝作旃漢田蚡立曲旃以旌表士衆一曰之也)
氈(釋云橪毛也周禮秋歛皮冬歛革供其毳毛爲氈又張氈案)鸇(釋云晨風鳥草木䟽云似鷂青色)鋋(時連切小矛也)
蟬(釋云蜩也以膀鳴秦晉謂之蟬字林云蟪蛄)埏(地之際也釋云地有八際按相如封禪書下泝八埏又尸連切見本韻)澶(澶淵地名見春秋)
單(單于一太歲在夘曰單閼又多寒切見寒字韻)嬋(嬋娟好皃)潺(鋤連切水聲又鉏山切山字韻)孱(弱也又鉏内切見山字韻)
然(如延切燒也又語辭又姓左傳楚有然丹)邅(張連切行不進釋云迍邅也)驙(馬載重行難又白馬黒脊曰驙)鱣(魚名釋云大魚也口在頷下江)
(東呼爲黄魚說文鯉也詩鱣鮪發發)梴(抽延切長木也詩松桷有梴)纏(呈延切釋云遶也又姓漢書藝文志有纏子著書又直碾切見線字韻)躔(踐也釋云日月踐歷度次也)
[門@里](市中空地一曰居也亦作鄽釋云[門@里]一畒半一家之居也鄽市物邸舎也周禮載師以[門@里]里任國中之地)瀍(水名釋云瀍水出榖成山入河)連(陵延切釋云連延也續也)
(又姓齊有連稱)聮(綴屬也)漣(水成文釋云風行水成文曰漣)甄(稽延切釋云察也元也董仲舒甄者之所爲又之人切見眞字韻)
嘕(虚延切笑皃)仚(輕舉也釋按說文人在山上)延(夷然切釋云長也逺也又延面切見線字韻)䀽(視也釋云相顧視而行)
筵(竹席也釋云鋪陳曰筵籍之曰席周禮堂上度以筵)綖(左傳衡紞紘綖注冠上覆禮前後邃延亦此字注冕上覆也)郔(釋云地名也按左氏尹子)
(重侵宋玉待諸郔說文鄭地也)焉(尤虔切語助又於虔切本韻)嫣(於虔切長皃)蔫(菸也釋云物不鮮)鄢(邑名釋云南郡縣孝惠三)
(年改名冝城又於幰切見阮字韻)焉(何也又尤虔切本韻)愆(起虔切釋云過也)褰(絝也又摳衣亦作䙭釋云齊魯謂袴曰䙭又詩有褰裳)
騫(馬腹縶又虧也朝錯䇿外亡騫汙之名)搴(取也亦作攓釋按史記斬將搴旗搴㧞取也又九輦切見獮字韻)乾(渠焉切釋云天也君也堅)
(也一曰易卦名健也又居寒切見寒字韻)䖍(釋云恭也殺也固也)犍(犍爲郡釋云在蜀漢武關基本夜郎國又居元切見元字韻)騝(駵馬黄脊)
鞭(卑連切釋云馬䇿一曰扑也說文驅也)鯿(魚名釋云似魴而大縮頸)箯(竹輿釋云編竹以爲輿形公羊筍將而送之注筍者竹箯一曰)
(編輿張耳傳有箯輿)篇(紕連切釋云篇什說文書也一曰關西謂榜曰篇)偏(頗也)翩(疾飛)
便(毗連切安也爾雅便便辯也又韋元成傳陽爲病狂卧便利謂大小便又毗面切見線字韻)平(辨治也書王道平平又蒲明切見庚字韻)
諞(諞巧言也又俾𬗟切見獮字韻)楩(木名似豫樟相如賦楩柟豫章釋云黄楩木也)綿(彌連切亦作緜釋云纊之別名精曰綿麄曰絮嚴助傳緜力薄材弱也又姓也)
櫋(屋櫋聮)宣(荀縁切釋云布也明也說文天子宣室也詩廼宣廼畒耕也)朘(縮也釋云縮肭董仲舒民日削月朘)瑄(璧大六寸漢郊祀志有司)
(奉瑄玉)詮(且縁切擇言也)銓(衡也文選陸機賦有銓衡注銓所以稱物碑文執銓以平注稱錘)痊(病除莊子今予病少痊)
佺(偓佺仙人相如賦偓佺之倫暴於南榮揚雄賦方征僑與偓佺)悛(止也又七倫切見諄字韻)駩(白馬黒脣)絟(細布也漢書荃葛注當作絟細布也)
筌(取魚器得魚忘筌)荃(香草釋按說文芥脃也選有香荃)竣(退也釋按國語已事而竣又七倫切見諄字韻)鐫(子全切釋云琢石也)
旋(旬縁切周旋旌旗之指麾周禮鍾縣謂之旋鍾縣柄也左傳夷射姑旋焉小便也又疾也又隨戀切見線字韻)還(復返也經史旋還通釋云行而反曰還又胡關切見刪字韻)
璿(美玉也亦作璇釋按春秋傳璿弁玉纓)漩(水回也又隨戀切見線字韻)全(才縁切完也釋云純玉曰全亦姓吳有大司馬全琮)
牷(牛純色周禮祭祀之牲牷)泉(釋云水源也亦錢別名曰泉布)穿(昌縁切釋云通也孔也又樞絹切見線字韻)川(釋云山川也亦衆流注海)
專(朱縁切釋云擅也獨也亦姓呉剌客專諸)顓(顓頊釋云古帝號說文顓顓謹皃)甎(釋云燒墼也)篿(楚人謂折竹以卜離騷折)
(藑茅以筵篿)遄(淳縁切往來數也)篅(判竹圜以盛榖亦作圌)船(食縁切釋云舟也方言關西謂之船關東謂之舟)
[田耎](而宣切城下田又奴卧切見過字韻)撋(詩葛覃薄汙我私注汙煩撋也亦作擩周禮太祝有擩祭以肝肺𦵔擩塩醢中以祭)瑌(珉也亦作瓀釋云瑌珉士佩)
犉(黄牛黑唇又儒純切見諄字韻)跧(莊縁切蹴也又阻頑切見刪字韻)椽(重縁切榱也釋云屋桷秦謂之椽)傳(釋云轉也又株戀柱戀二)
(切見線字韻)攣(閭縁切係也)沿(余專切釋云從流而下也)鉛(釋云青金一曰錫之精賈誼賦鉛刀爲銛)
捐(釋云棄也生相憐死相棄)&KR2541;(鷙鳥也亦作鳶鳶飛戾天釋云鴟類)蝝(&KR0977;子釋按劉歆云蝝蚍蜉子董仲舒云蝗子也又春秋蝝生)縁(釋云因也由也又俞絹切)
(見線字韻)翾(馨縁切楚詞翾飛兮翠曽小飛也)儇(慧也利也詩揖我謂我儇兮)蠉(蟲行皃又馨兖切見獮字韻)嬛(便嬛輕麗)
懁(辨急也又結掾切見線字韻)獧(疾也)姢(縈縁切美皃釋按說文嬋姢態也)貟(于權切官數也又于分切見文字韻)
圎(亦作圜釋云規也天之體也)湲(釋云潺湲水流皃又于元侯頑二切見元山二韻)卷(驅縁切玉藻縞冠玄武雜記委武注皆曰武冠卷又逵貟古轉)
(古倦三切見本韻及獮線二韻)弮(弩弓也亦作絭釋按李陵張空拳謂矢盡張弩之空弓也又云發連弩射單于張晏云三十絭共一臂也)棬(孟子義猶桮棬玉藻杯圈)
(屈木盂也亦作圈)權(逵貟切釋云權變也反常合道亦平也秤錘也又爾雅黄華木名又姓楚武王使鬬緡尹權後因氏焉)拳(釋云屈手一曰拳拳憂也)
(又姓衛夫拳彌)顴(頰骨)卷(詩卷阿中庸山一卷石之多曲也又驅縁古轉古倦三切見本韻及獮線二韻)鬈(髪好詩其人美且鬈禮雜)
(記鬈首謂婦人分髪爲鬌也)隕(音貟周也詩幅隕旣長新制添入)巡(音沿禮隂陽長短終始相巡新制添入)
惓(與拳同漢書雖在畎畆猶不忘君惓惓之義也當於拳字下亦作惓新制添入)鱻(與鮮同禮凡其死生鱻薧之物當於鮮字下亦作鱻新制添入)
三蕭(與宵通)
蕭(先彫切釋云艾蒿也亦蕭條詩采蕭穫菽亦縣名又姓)簫(月令注編二十三管長尺四寸亦作箾釋云管樂也舜作簫以象鳯翼季礼見舞韶箾者)
彇(弓弭頭也)瀟(瀟瀟風雨暴疾亦水名釋云瀟湘水)貂(丁聊切䑕屬釋云大而黄黑出先零國)
鵰(亦作雕釋云鶚屬說文鷻也又姓漢武帝功臣表有鵰延年)刁(古者軍有刁斗李廣傳晝炊夕擊釋云以銅爲容一斗又姓)琱(治玉也)
彫(琢文也亦作雕)凋(釋按說文半傷)弴(亦作敦釋云天子之弓詩敦弓旣句)&KR0657;(呉船也亦作&KR1994;)祧(他彫切遷廟也祭法有二)
(祧注祧之言超上去意周禮辨廟祧之昭穆又有守祧)庣(不滿之處也左傳小者不庣注細者不滿漢律歷志量法其外旁有庣焉田器亦作銑詩臣工注錢)
(銚古田器莊子銚鎒於是乎始脩)恌(偷也亦作佻窕)挑(國語挑天之功釋云撓也又徒了切見篠字韻)〇迢(田聊切釋云迢遰逺也一)
(曰迢迢髙皃)跳(釋云躍也亦舞動皃楚詞跼跳而逺去莊子東西跳梁項羽傳漢王跳躍也)髫(髫髦童髪釋云小兒垂髻也)齠(始毁齒也)
佻(獨行皃詩佻佻公子又他彫切見本韻)調(釋云和也又姓周禮有調人其後氏焉又張留徒弔二切見尤嘯二韻)鞗(轡也釋按詩鞗革冲冲)
條(釋云貫也敎也亦小枝曰條又姓左傳殷人七族有條氏)苕(釋按綦母邃曰陵苕之草其華紫詩卭有旨苕)蜩(大蟬蜋蜩又螗蜩)
鰷(魚名釋云白鰷魚)聊(蓮條切釋云頼也略也語助也亦姓)膋(腸間脂亦作膫詩取其血膋)嘹(鳴也釋云嘹唳聞逺聲又力弔切見嘯字韻)
飂(風聲選潘岳賦吐清風之飂戾又力求切見尤字韻)僚(釋云賤稱春秋傳隷臣僚又姓晉陽氏大夫僚安)寮(擇云同官爲寮)
寥(釋云空也寂寥也)豂(空谷)遼(逺也又水名)憀(釋按說文憀然也)料(量也又力弔切見嘯字韻)
&KR3124;(擇也釋按書&KR3124;乃甲胄)鐐(白金釋按爾雅白金謂之銀其美者曰鐐又有孔鑪)簝(宗廟盛肉器釋云竹器也說文引周禮供盆簝)
撩(理也)漻(清深也莊子漻乎其清)鷯(刁鷯食葦中蟲)獠(宵田爲獠亦作䝤釋云夜獵也又竹絞魯皓二切見巧皓二韻)
驍(堅堯切良馬也又健也李廣爲驍騎將軍)梟(釋按說文不孝鳥也日至捕梟碟之其聲惡髙祖紀梟故塞王頭懸首木上也)澆(釋云沃也薄也)
僥(僞也亦作憢又倪幺切見本韻)徼(釋云求也抄也中庸行險以徼倖左傳徼福皆要也又吉弔切見嘯字韻)膮(馨幺切豕羮禮内則膷臐膮注臐膮豕臛)
嘵(懼也亦作憢釋按詩予維音嘵嘵懼聲也)幺(伊堯切小也)怮(憂也)堯(倪幺切謚法翊善傳聖曰堯)
嶢(山髙亦作嶤揚雄傳泰山之髙嶕嶢又賦直嶢嶢以造天)垚(土髙)僥(僬僥短人釋按說文南方有僬僥國人長三尺一云一尺五寸短之極山海經僬)
(僥國在三首國東又堅堯切見本韻)︻四宵宵(思邀切亦作釋云夜也)消(釋云滅也盡也息也)霄(釋云雨霓爲霄亦近天氣)
(也按甘泉賦騰清霄而軼浮景)逍(逍遥也)痟(酸痟頭痛釋按周禮春時有痟首疾)綃(生絲也亦作縿檀弓縿幕魯也謂縑)銷(鑠金)
哨(釋云口不正也揚子禮義哨哨新制添入)蛸(蟲蛸釋云螳蜋子也又所交切見爻字韻)翛(詩予羽翛翛注羽敝亦作)
(脩莊子翛然而往翛然而來)揱(殺小皃周禮其揱爾一曰長臂)篍(此遥切吹竹䇶也所以勸役急就章箛篍起居課先後)幧(幧頭也亦作幓釋云歛髪)
(謂之幧頭)焦(兹消切釋云傷火也又姓灼龜不兆釋按春秋傳龜不兆)蕉(釋云芭蕉說文生枲也)膲(三膲釋云無形之府)
鐎(鐎斗温器三足而有柄漢李廣傳注刁斗以銅作鐎杜詩百戰後歌鐎)椒(亦作茮釋云茮莍也樹似茱茰有針刺葉堅而滑叢生實大者名曰檓亦姓楚有椒舉)
樵(慈消切釋按說文散木也)譙(國名一曰樓之別稱釋云亳州譙國郡即武王封神農之後於焦今譙縣是也一曰美麗之樓謂之譙樓陳勝傳有譙門又詩予尾譙譙殺也又才笑切見笑字韻)
燋(灼龜木周禮菙氏掌共燋契又子肖切見笑字韻)猋(卑遥切犬走皃)飆(釋按說文扶摇風也)標(莊子上如標枝木杪又舉)
(也又俾小切見小字韻)杓(斗柄釋按天文志北斗柄星一至四爲魁五至七爲杓又實若切見藥字韻)幖(幟也)熛(火飛也周禮注南方之帝曰赤)
(熛怒赤色也揚雄賦前熛闕後應門亦作䙳)髟(髮長皃又補休切見尤字韻)贆(爾雅釋魚貝居陸)漂(紕招切釋云漂流皃又匹妙切見笑字韻)
飄(釋按說文回風也)慓(急也又婢小切見小字韻)彯(彯彯長組皃又匹妙切見笑字韻)翲(翲翲飛也)僄(輕也亦作嫖又匹妙切見)
(笑字韻)瓢(毗消切釋云蠡也方言蠡或謂之瓢)薸(萍也方言江東謂浮萍爲薸也)剽(鐘之中者釋按爾雅中鏞謂之剽又匹妙切見笑字韻)
鑣(悲驕切馬御也釋云馬衘外鐵也)瀌(雨雪瀌瀌釋云雪盛皃又皮休切見尤字韻)穮(耕禾間也亦作鑣釋按說)
(文引春秋傳是穮是衮一曰除田薉)麃(麃麃武皃又蒲交切見爻字韻)臕(脂臕也)藨(芳也又𬒳表切見小字韻)儦(儦儦行皃釋按詩行人儦儦)
苗(眉鑣切釋云田苗也未秀也亦夏獵曰苗亦姓左傳苗賁皇)貓(蜡禮迎貓又謨交切見爻字韻)緢(旄絲也)描(畫也)
燒(尸昭切又失照切見笑字韻)弨(蚩招切弓弛皃詩彤弓弨兮)昭(之遥切釋云日明也又時昭切見本韻)鉊(大鎌釋云淮南人呼鎌爲鉊)
招(釋云手招也王逸云以言曰召以手曰招又姓)釗(刓也一曰周康王名)韶(時昭切舜樂亦作㲈釋云紹也)佋(廟佋穆亦作昭釋云父爲佋南)
(靣子爲穆北靣又市沼切見小字韻)饒(如招切釋云益也餘也說文飽也又姓)橈(楫也又女巧女教二切見巧效二韻)蕘(薪也一曰菁蕪釋云芻蕘)
(也芻飯牛馬蕘草薪)超(笞招切釋按說文跳也又姓)怊(楚詞怊惝怳而逺懷悵也)朝(陟遥切旦也又姓左傳有蔡大夫朝呉又國名朝鮮又馳遥切見本韻)
鼂(馳遥切亦作晁揚雄說匽鼂蟲名亦人姓漢鼂錯)朝(釋云覲君之揔稱又陟遥切見本韻)潮(釋云水潮宗于海)〇遥(餘招切釋云逺也逍遥猶)
(翺翔也左傳逺哉遥遥)㑾(喜也)傜(使也)繇(由也繇役之繇又直又切見宥字韻)颻(飄颻上行風)
窯(燒瓦竈草盛皃)鰩(魚名釋云文鰩魚也鳥翼能飛白首赤喙羣飛海上當有大風呉都賦文鰩夜飛而觸綸)
姚(舜姓釋云虞舜居姚虚因以爲姓)揺(釋云動也又姓)謡(爾雅徒歌曰謡亦作䚻)軺(小車齊語服牛軺馬注軺馬車也漢平帝紀立軺又一封軺傳)
(季布傳乗軺車輕車一馬車也)䍃(瓶也)愮(愮愮憂也)瑤(玉名釋按說文玉之美者詩報之以瓊瑤)
穚(禾秀)嬌(釋云女態說文姿也一曰禹娶塗山之女謂之女嬌)鷮(釋云走鳴長尾雉也乗輿以爲防釳著馬頭上)
喬(渠嬌切釋云髙而曲也詩南有喬木)僑(釋云寄也客也)橋(釋云水梁又姓漢有太尉橋玄)噍(子遙切殺聲也禮其聲噍以殺新制添入)
憔(音樵國語日以憔悴新制添入)驕(起喬切壯皃詩四牡有驕新制添入)驕(許喬切犬也詩載獫歇驕新制添入)
招(與韶同孟子蓋祉招角招是也當於韶字下亦作招新制添入)
五爻(獨用)
爻(何交切釋云交也象易六爻頭交也)肴(亦作餚釋云骨體也𦵔也凢非榖而食曰肴熟肉有骨亦曰肴也)筊(小簫十六管長尺二寸一名籟又古巧切見巧字韻)
殽(雜也釋按說文相雜錯也劉向傳賢不肖渾殽)淆(水濁)崤(山名釋云今陜縣東有二崤是也)
交(居肴切釋云共也合也)蛟(龍屬釋云無角曰蛟按說文池魚滿三千六百蛟來爲之長能率魚飛)茭(乾芻說文牛蘄草書峙乃芻茭)郊(釋云邑外曰郊按說文距)
(國百里爲郊也)鮫(海魚釋云出南海形似鼈無脚而有尾皮可飾刀左傳舟鮫守之)膠(釋按說文胒也作之以皮亦太學也又姓膠鬲)
咬(咬咬鳥聲又於交切見本韻)敎(令也又居效切見效字韻)敲(丘交切撗擿也亦作摮釋云短杖也賈生過秦論執敲朴以鞭笞天下又口教切見效字韻)
骹(脛也釋云脛骨近足細處)墝(土堅)虓(虚交切虎聲亦作唬詩闞如虓虎)烋(炰烋氣徤皃詩女炰烋于中國)詨(呌呼)
哮(豕驚聲)髇(鳴鏑)䫜(於交切目深)咬(哇咬淫樂莊子突者咬者又居爻切見本韻)
坳(地窊下莊子坳堂之上釋按說文地不平也)聱(牛交切語不入也)嶅(山多小石亦作磝)包(班交切釋云褢也象人褢妊巳)
(在中象子未成形也亦姓楚大夫申包胥之後)苞(草茂也書草木漸苞又姓)枹(木叢生又風無切見虞字韻)胞(披交切釋云胞胎說文兒生裹也)抛(亦作摽釋云擲也棄也)
泡(釋云水上浮漚)庖(蒲交切釋云厨也)麃(鹿屬釋云麠類也牛尾一角又悲驕切見宵字韻)咆(噑也)
跑(蹴也釋云足跑地下)鞄(柔革工又部巧切見巧字韻)匏(釋云瓠也可爲笙竽)炮(亦作炰釋云毛曰炮裹物燒也)茅(謨交切左傳前茅慮無說)
(文菅也又姓秦有茅焦)貓(亦作猫釋云食䑕貍也禮迎貓謂其食田䑕又眉鑣切見宵字韻)犛(說文西南夷有長髦牛又陵之切見之字韻)
罞(麋罟又莫紅切見東字韻)媌(好也釋云目裏好方言河濟之間謂好而輕者爲媌)梢(所交切釋云木之梢也漢禮樂志玉梢)
捎(取也周禮冬官捎其藪除也釋按說文自關以西凢取物之上者爲撟捎相如賦拂翳鳥捎鳳皇)鞘(釋云鞭鞘也又仙妙切見笑字韻)弰(弓末)
旓(旌旗之旒)髾(髪末相如賦蜚&KR1490;垂髾又曳慧星以爲髾注燕尾之屬)筲(竹器釋云斗筲也容二斗二升)蛸(蠨蛸釋云長股者小蜘蛛)
(俗呼爲喜子又思邀切見宵字韻)䜈(楚交切代語也又楚教切見教字韻)鈔(又物也亦作抄釋云抄略又楚教切見效字韻)勦(勞也又子小楚教二切見)
(小效二韻)罺(莊交切撩罟也釋云抄網)&KR2625;(大笙)巢(鋤交切釋云鳥巢也鳥在木上曰巢在穴曰窠又縣名在廬江又姓)
轈(兵車釋云髙車如巢以望敵也春秋傳楚子登轈車)&KR2418;(嶚&KR2418;山高)漅(湖也釋云漅湖在城父縣)啁(陟交切啁嘐聲也禮啁噍)
(然楚詞鵾鷄啁唽)嘲(亦作謿釋云嘲謔也謿言相謂也)鐃(尼交切如鈴無舌有秉周禮金鐃止鼔釋按說文小鉦也軍法卒長執鐃)
呶(讙聲也亦作詉)怓(亂也釋云心亂)譊(揚子譊譊之學釋云爭也恚呼也)磽(與墝同孟子地有肥磽當)
(於墝字下亦作磽新制添入)
六豪(獨用)
豪(胡刀切釋云豪俠也鶡冠子曰德千人者謂之豪按說文豕鬛如筆管者出南郡亦州名屬九江郡)毫(釋云長銳也)號(釋云大呼也詩或號或呼亦哭)
(也易先號咷而後笑又後到切見號字韻)噑(釋云咆也熊虎聲左傳犲狼所噑)濠(水名釋云在鍾離秦始皇築之以鎮濠口)㠙(山名在黾池)
壕(城下池)蒿(呼髙切釋云蓬蒿亦死人里說文菣也詩食野之蒿)撓(擾也息夫躬傳撓亂國家朝錯傳易撓亂也又女巧女教二切見巧效二韻)
薅(詩以薅荼蓼說文㧞去田草亦作茠)髙(姑勞切釋云崇也上也又姓又居號切見號字韻)皐(釋云髙也澤也鶴鳴九皐)
(九折澤也一曰禮祝曰皐登歌曰奏又姓)咎(姓也釋云皐陶舜臣古作咎繇又巨九切見有字韻)櫜(車上大槖詩載櫜弓矢韜也)鼛(大鼔釋云役事車鼔也長尋有四尺)
膏(釋云脂也澤也肥也左傳在膏之下心下爲膏又居號切見號字韻)羔(釋云羊子小曰羔)槹(桔槹釋云機器莊子桔槹引之則俯舎之則仰)
篙(剌船竹釋按方言所以剌船謂之篙三都賦篙工楫師)䥝(於刀切温器)鏖(盡死殺人漢書霍去病傳鏖皐蘭下)
敖(牛刀切釋云長皃亦姓)遨(釋云遊也)翶(翶翔)熬(釋云乾煎也)&KR0729;(釋云狗四尺曰&KR0729;釋云犬)
(如人心可使者春秋傳云嗷夫&KR0729;)&KR1722;(蟹大足亦作螯)嗷(衆口愁釋按詩哀鳴嗷嗷亦作嗸)&KR3528;(㦸鋒)鼇(海中大鼈)
驁(樂章名禮春官公出入奏驁夏又魚到切見號字韻)嚻(人名釋云漢隗嚻)襃(𥙷刀切釋云進揚美也亦衣博裾雋不疑傳襃衣博帶又姓禹後見史記賛)
袍(歩刀切釋云長襦也說文襺也引論語衣敝緼袍云以絮曰襺以緼曰袍)毛(莫襃切釋按說文眉髪及獸毛也左傳沼沚之毛草也周禮宅不毛亦草木又姓)
髦(髪也俊也)旄(按周禮春官司常九旗注所謂注旄於于首也又史記昴星曰旄頭胡星也)軞(公車也左氏趙盾爲旄車之族)
氂(氂牛又陵之切見之字韻)䭷(車翣以禦風塵)芼(草也釋云草覆蔓也又莫報切見號字韻)枆(冬桃)
騷(蘇曹切釋云憂動曰騷楚屈原放逐遂賦離騷)搔(釋云瓟刮也)繅(繹繭爲絲亦作繰又子皓切見皓字號)
溞(溞溞浙也釋云浙米聲)艘(船也釋按說文船之緫名曰艘)颾(風聲)臊(亦作鱢釋云臊豕膏臭也鱢腥臭也周禮天官腥臊羶香)
槮(橚槮木長又䟽簮桑感所禁三切見侵感沁三韻)慅(動也)操(倉刀切釋云把持也又七到切見號字韻)
遭(則刀切釋云遇也逢也)糟(釋云粕也說文酒滓)曹(財勞切釋云曹局亦輩也又武王之弟叔振鐸所封之國其封域在兖州陶丘之北荷澤之野今濟隂定陶是也又姓)
槽(釋云畜獸之食器)嶆(嶆深空皃)艚(舟名)漕(衛邑名釋按詩衛懿公野處漕邑又在到切見號字韻)
螬(蠐螬蟲名)嘈(聲也釋按廣雅嘈&KR2971;聲)刀(都髙切釋云到也斬伐到其所)魛(魚名釋云今之鮆魚飲而不食者)忉(忉忉憂也)
裯(袛裯衣衭亦汗襦又重株除留二切見虞尤二韻)舠(小船亦作&KR1994;)饕(他刀切貪也左傳饕餮釋云貪財曰饕)
叨(釋云叨濫)慆(恱也慢也乆也詩日月其慆過也)謟(疑也左傳天命不謟又丑琰切見琰字韻)絛(亦作縚釋云編絲䋲)
韜(釋云藏也說文劒衣)綢(纏也爾雅素練綢杠又除留切見尤字韻)弢(弓衣左傳納旌於弢中)滔(水皃釋云水漫漫大也)
洮(水名釋云水出隴西臨洮東北入河又徒刀切見本韻)槄(山檟終南注今之山楸也舟也釋按博雅舸舟)匋(徒刀切瓦器通作陶釋云)
(古者昆吾作匋)陶(再成曰陶丘釋按說文在濟隂引書東至于陶丘陶丘有堯城堯所居古號陶唐氏又餘柖切見宵字韻)翿(翳也舞者所執詩左執翿亦作)
(纛又杜皓大到徒沃三切見皓號沃三韻)逃(釋云避也亡也去也潘岳西征賦遁逃以奔竄)濤(釋云大波也)醄(釋云酕醄醉皃)
&KR1382;(周禮冬官韗人爲臯陶亦作&KR1382;注鼔木也)咷(號咷釋云哭也說文楚謂兒哭不止曰噭咷)桃(釋云果名)
洮(洮頮又他刀切見本韻)鞉(亦作鼗鞀釋云小鼔著柄者有兩耳揺動自擊)裪(裪&KR3073;袖褾)綯(絞也詩宵爾索綯釋云紏絞䋲索也)
騊(騊駼北野良馬)蜪(蝮蜪蝝也釋云蝗子未有翅者)䬞(風也釋云大風)檮(左傳有檮杌斷木也)萄(蒲萄釋按選獻崑山之蒲萄)
勞(郎刀切釋云勤也倦也說文劇也又姓又郎到切見號字韻)牢(釋云飬牛馬圈亦堅也固也又姓)簩(&KR1217;簩竹名釋云一枝百葉又有毒傷人即死生海畔有毛三都賦篻簩有叢)
轑(撓也漢書楚元王傳陽爲羮盡轑釡又魯皓切見皓字韻)醪(漢文帝紀爲酒醪注汁滓酒也)蟧(蟬屬釋云小蟬一曰虭蟧蟪蛄也)
猱(奴刀切猴屬亦作&KR1725;釋按說文貪獸也一曰母猴似人樂記獶雜子女揚雄傳獶人古之善塗墍者)峱(山名在齊詩遭我乎峱之間亦作嶩巙)
臑(羊豕臂禮少儀臂臑䟽肩脚也又汝朱切見虞字韻)挑(他刀切往來相見皃詩挑兮逹兮新制添入)尻(苦刀切說文曰脽也禮兔)
(去尻新制添入)嗸(與嗷同詩鳴鴈于飛哀鳴嗸嗸當於嗷字下亦作嗸新制添入)
七歌(與戈通)
歌(居何切詠也亦作謌釋云曲合樂曰歌也)哥(聲也釋云今呼哥爲兄)柯(釋云枝柯也詩伐柯注亦斧柄又姓)荷(水名書導荷澤亦作菏又)
(寒歌下可二切見本韻及哿字韻)戨(杙也亦作牁所以繫舟)茄(芙蕖莖又居牙切見麻字韻)鴚(鴚鵝)珂(丘何切石之次玉)
軻(車接軸又口我口个二切見哿箇二韻)訶(虎何切大言而怒)呵(笑也釋按博雅呵呵啞啞笑也)阿(於何切釋云大陵曰阿亦)
(曲也近也倚也亦姓)痾(釋云病也五行傳時即有口痾)䋪(縞練也釋云繒之細者)何(寒歌切釋云辭也說文儋也借爲誰何之字又下可切見哿字韻)
河(釋按山海經河出崐崘西北隅發源注海)荷(釋云芙蕖葉又居何下可二切見本韻及哿字韻)苛(小草釋云亦政煩也怒也)
(又下可切見哿字韻)莪(牛何切蒿屬釋按說文蘿莪也詩菁菁者莪又蓼莪)哦(吟也)娥(釋云美好也秦晉謂好曰)
(娙娥說文帝堯之女舜妻娥皇字也)俄(釋云俄頃速也)峨(釋云嵳峩)鵝(釋按說文鴚鵝也)蛾(荀子蛾以爲父言蠶也釋)
(云蠶化飛蟲又魚倚切見紙字韻)睋(視也)娑(桑何切媻娑釋云舞者之容又素可切見哿字韻)挱(摩挱亦作沙)
傞(舞皃詩屢舞傞傞釋云醉舞也)犧(詩犧尊將將娑羽所飾之尊亦作獻又虚冝切見支字韻)蹉(倉何切跌也釋按說文蹉跎失時又千个切見過字韻)
瑳(玉色鮮白又千可切見哿字韻)磋(磨也通作瑳釋云治象曰磋又千个切見過字韻)醝(才何切白酒)鹺(釋云鹹也河内謂之鹺禮塩曰鹹鹺)
瘥(病也詩天方薦瘥釋云小疫病也又楚懈切見卦字韻)䣜(邑名亦作鄼釋云沛國縣蕭何初封邑)㽨(殘薉田)
䑘(舂也)艖(艑艖舟也又𥘉加切見麻字韻)蓑(蘇禾切詩何蓑何笠草雨衣釋秦謂之萆)莎(草名釋按說文薃矦也相)
(如賦薜莎青薠)梭(釋云織具所以行緯者晉陶侃少時甞於雷澤漁網得一梭掛壁上湏臾暴雷雨化爲龍去)多(當何切釋云衆也說文重)
(也重夕爲多重日爲曡)佗(湯何切亦作他釋云非我也彼之稱也又唐何切見本韻)詑(欺也亦作訑釋云兖州謂欺曰詑)
駝(唐何切釋云駝匈奴竒畜相如賦有騊駼橐駝)紽(絲數詩素絲五紽)陀(陂陀衺也亦作岮不平之皃相如賦登陂陀之長阪)
沱(滂沱又江別流書東別爲沱又待可切見哿字韻)跎(蹉跎)迤(逶迤行皃亦作佗又余支切見支字韻)
酡(飲而靣赭楚詞美人旣醉朱顔酡亦作&KR0755;)驒(青驪白鱗文釋按說文馬文如鼉魚也)鼉(水蟲釋云似蜥蜴長大力)
(至猛能攻䧟江岸)鱓(魚也皮可冒鼓通作鼉詩鼉鼔逢逢又上演切見獮字韻)池(呼池水名禮必先有事於呼池通作沱又陳知切見支字韻)
羅(郎何切釋說文以絲罟鳥也古者芒氏𥘉作羅一曰帛之美者羅綺又姓)蘿(莪也釋云松蘿在草曰兎絲在木曰松蘿)[泳-永+羅](水名釋云汨[泳-永+羅]水屈原沉)
(處在長沙羅縣)那(奴何切釋云何也於也多也詩受福不那又有那其居安也說文西夷國安定有朝那縣又乃个切見箇字韻)難(時難卻㐫惡通作儺釋云)
(驅疫鬼者周禮方相氏率百隷而時讎又那千乃旦二切見寒翰二韻)儺(行有節詩佩玉之儺又奴可切見哿字韻)它(與他同易終來有它吉當)
(於他字下亦作它新制添入)〇︻八戈戈(古禾切釋云平頭㦸長六尺六寸又姓禹後)過(釋云經也又古卧切見過字韻亦姓)
緺(綬文也又公蛙古華二切見佳麻二韻)&KR2824;(車盛膏器)濄(釋按說文水出淮陽扶溝浪蕩渠東入淮)
科(苦禾切釋云程也條也斷也)薖(寛大皃又飢意詩碩人之薖)窠(釋云空也窠窟穴中曰窠木上曰巢)渦(烏禾切水回也)
踒(足跌)和(户戈切相譍也亦州名屬九江郡又姓晉有和嶠又胡卧切見過字韻)龢(調也通作和)禾(釋云嘉榖也二月始生八)
(月而熟得時之中故謂之禾)鉌(鑾也通作和)訛(吾禾切釋云詩四國是訛化也或寢或訛動也又謬也譌言也亦作譌)吪(動也兎爰尚寐無吪)
囮(鳥媒釋按說文譯也率鳥者繫生鳥以來之名曰囮)鈋(圜也)波(𥙷禾切釋云水涌流也)番(番番勇也書番番良士亦)
(作僠又孚袁切見元字韻)嶓(山名書嶓冡導漾釋云嶓冡山在梁州南北)碆(石爲弋鏃釋按徐廣云以石傳弋繳也)
頗(普禾切釋云偏也又普火切見果字韻)坡(阪也)媻(蒲禾切亦作婆釋云奢也女老稱也又蒲官切見歡字韻)
鄱(地名亦作番釋云鄱陽今饒州漢屬豫章郡)皤(老人鬢白亦作左傳皤其腹注大腹)摩(眉波切釋云研也㓕也)
磨(治石又莫卧切見過字韻)魔(釋云鬼也)&KR2168;(杯也)麽(小也又亡果切見果字韻)驘(盧戈切相如賦駃騠驢驘)
(霍去病傳單于遂乗六驘亦作騾釋云驢父馬母)虆(盛土籠亦作又倫追切見脂字韻)蠃(蚌屬亦作蠡釋云大者如斗出日南漲海中又魯果切見果字韻)
鞾(許茄切鞮屬亦作靴釋云本胡服趙武靈王所置)
九麻(獨用)
麻(謨加切釋云麻紵也又姓漢律歷志有大司農中丞麻光)蟆(蝦䗫亦作蟇)葩(披巴切釋按說文華也)舥(浮梁)
巴(邦家切釋云地名巴郡屬益州本秦置按左氏巴子使韓服告楚)豝(豕二歲詩一發五豝)鈀(兵車釋按司馬法晨夜内鈀車)杷(蒲巴切釋云果名枇杷說)
(文收麥器也)琶(釋云琵琶樂器一曰胡中馬上所鼔推手曰琵却手曰琶因以爲名)沙(師加切釋云沙汰按說文水散石也又州名又姓又桑何切見歌字韻)
髿(髟髿髪垂)紗(釋云輕曰紗周禮内司服素紗一曰紡纑)鯊(魚名釋云今之吹鯊小魚也體圓而有黒點又詩魚麗于罶鱨鯊)
义(𥘉加切釋按說文手指相錯也又𥘉佳切見佳字韻)差(舛也擇也詩旣差我馬又义宜𥘉皆楚懈三切見支皆卦三韻)艖(小舟也又才何切見歌字韻)
樝(莊加切果屬釋云樝似梨而酸)柤(木閑釋云亦柤滓)髽(莊華切釋云婦人䘮髻禮魯婦人之髽而弔魯臧武仲與齊戰于狐鮐魯人迎䘮者始髻)
槎(鋤加切邪斫木亦作查又士下切見馬字韻)楂(水中浮木)苴(詩如彼棲苴注水中浮草又千余子余子與側下四切見魚語馬三韻)
檛(陟瓜切箠也亦作&KR2426;釋按左傳遶朝贈之以䇿杜預云馬檛也)秅(除加切禾四百秉釋云五稯爲秭二秭爲秅按周禮二百四十斤爲秉四秉爲筥十筥爲稯十稯爲秅四百秉爲一秅也)
茶(亦作&KR1431;釋云春藏葉可以飲)涂(沮洳也亦作塗又同都切見模字韻)拏(女加切牽引又女居切見魚字韻)笯(籠也又農都奴故二切見)
(模暮二韻)遐(何加切釋云逺也)霞(釋云赤氣騰爲霞一曰雲日氣相薄)瑕(釋云禮瑕不掩瑜玉病也過也又姓左傳周大夫瑕禽)
蕸(芙蕖葉亦作葭)騢(釋云馬赤白雜色毛謂色似鰕魚)赮(赤色)呀(虚加切張口)谺(谽谺谷中亦作岈釋按字)
(統谽谺谷中大空皃㟏岈山深之皃)鰕(魚名釋云魵也)嘉(居牙切釋云美也善也又姓)加(釋云増也按說文从口語相増加也)家(釋云居也爾雅牖戸之間)
(謂之扆其内謂之家又姓)珈(婦人首飾詩副笄六珈)葭(葦之未秀)茄(芙蕖莖又居何切見歌字韻)豭(牡豕左傳深目而豭喙)
麚(牡鹿)鴐(鴈屬釋云鴐鵞)笳(卷蘆葉吹之)耞(柫也亦作枷釋按說文擊禾連耞也淮南謂之柍)
鴉(於加切莊子鴟鴉耆䑕說文楚烏亦作鵶釋按爾雅云小而不反哺者謂之鴉一名鸒一名鵯居秦謂之鴉也)丫(物之𡵨頭釋云象開物之形)啞(聲也釋云啞嘔小兒學言)
(又倚下烏格二切見馬陌二韻)牙(牛加切釋按說文牡齒也象上下相錯之形又牙旗呉志孫權因瑞作黄龍大牙常在軍中又姓)芽(草萌)
涯(水際釋云涘也又魚竒魚加二切見支佳二韻)衙(地名釋云彭衙在馮翊左氏秦晉戰于彭衙一曰古者軍行有牙尊者所在後人因以所治爲衙又偶許切見語字韻)〇
華(胡瓜切釋云榮也輝也崔豹古今注堯設誹謗木今之華表西京記謂之交午柱又呼瓜胡化二切見本韻及禡字韻)驊(馬名釋云驊騮周穆王駿馬)譁(釋云讙也)
花(呼瓜切亦作華釋按爾雅花荂也)誇(枯瓜切釋云大言說文譀也)夸(奢也)荂(榮也)
姱(好也)恗(心自大又空胡切見模字韻)瓜(古華切釋按說文蓏也廣雅云龍蹄獸掌羊骹兎頭桂髓蜜䇶小青大班皆瓜别名又州名古西戎地)
媧(古之聖女又公蛙切見佳字韻)騧(黄馬黒喙詩騧駵是驂又公蛙切見佳字韻)緺(綬文史滑稽傳東郭先生佩青緺又公蛙古禾二切見佳戈二韻)
蝸(蠃屬釋云蝸牛也形似蛄蝓但背負殻爾又公蛙切見佳字韻)窊(烏瓜切漢禮樂志窅窊桂華凹也說文汚袠下也)窪(老子刖窪則盈窪下也說)
(文清水也又深也)洼(渥洼釋云深池也亦水名出馬漢武元鼎四年馬生渥洼水中又烏蝸切見佳字韻)蛙(水蟲也亦作鼃釋云蝦䗫)
(屬小形善鳴又烏蝸切見佳字韻)哇(淫樂又於佳切見佳字韻)汙(鑿地爲尊見禮運汙尊注又汪胡烏故二切見模暮二韻)奢(詩車切釋云侈也張也)
賖(釋云貰買也周禮歛賖貰也貨殖傳賖貸郡國)畬(火種田又羊諸切見魚字韻)車(昌遮切釋云舎也黄帝作車引重致逺少昊氏時加牛禹時奚仲加馬又左傳)
(輔車相依牙車又姓漢車千秋又斤於切見魚字韻)嗟(咨邪切亦作&KR1818;釋云咨也嘆也痛息也)罝(兎网)
衺(徐嗟切亦作邪釋云不正也周禮禁其竒衺)斜(釋按說文抒也又余遮切見本韻)䔑(茅穗)遮(之奢切釋云遏也周禮山)
(虞注厲遮列守之)闍(辰遮切城臺也又東徒切見模字韻)鉈(石遮切短矛)蛇(亦作虵釋云毒蟲又余支)
(切見支字韻)釾(余遮切亦作鎁莊子必爲鏌鎁古之良劒名)邪(琅邪郡又疑辭又徐嗟切見本韻)斜(秦谷只地名班固賦左界)
(襃斜釋云南谷曰襃北谷曰斜又徐嗟切見本韻)枒(木名亦作㭨釋云出交趾髙數十丈葉在其末呉都賦㭨葉無䕃)侉(與誇同書驕淫矜侉當於)
(誇字下亦作侉新制添入)華(苦蛙切不正也周官形方氏常正封疆無有華離之地新制添入)
十陽(與唐通)
陽(余章切釋按說文髙明也又與通見下又姓周景王封少子陽樊後裔因氏焉)暘(日出)楊(釋云蒲柳可爲箭左傳所謂董澤之蒲又姓)
揚(亦作敭釋云飛舉也明也說也亦北據淮南距海曰揚州詩干戈戚揚鉞也又美目揚兮)颺(風飛釋云風所飛颺也又餘亮切見漾字韻)
羊(釋云豕屬凡祭羊曰柔毛一名髯須主簿又姓)洋(洋洋盛皃)瘍(創也釋云頭瘡曰瘍周礼有瘍醫)鍚(詩鉤膺鏤鍚馬面當盧也)
(謂當馬之額左傳鍚鸞和鈴郊特牲朱干設鍚兵名亦作鐊)徉(彷徉徙倚)鴹(&KR2795;鴹鳥名釋按字統一足鳥也舞則天下雨)
霷(十月爲霷通作陽)芳(敷方切釋按說文香草也)妨(害也)方(分房切釋云四方也亦方圓又姓)祊(祭四方也周禮致禽以祀)
(祊又𥙷盲切見庚字韻)肪(脂也肥也文選魏文帝書玉白如截肪)坊(邑里又符方切見本韻亦州名)枋(木可作車又甫妄切見漾字韻)
房(符方切釋按說文室在旁也又星名爾雅天駟房也詩閟宫籩豆大房半體爼也亦州名秦房陵郡又蒲光切見唐字韻)防(亦作坊釋云防禦也隄防也又符訪切見漾字韻新制許與漾字韻内防字通押)
魴(釋云赤尾魚詩魴魚赬尾)亡(無方切釋云無也㓕也逃也)忘(釋按說文不識也又無訪切見漾字韻)芒(草耑亦姓史記魏相芒夘)
鋩(刃耑)望(相望也又無訪切見漾字韻)杗(杗廇梁也釋按說文棟也)襄(思將切釋云除也上也駕也左傳不克襄事成也亦州名魏襄陽郡又姓)
(後漢有襄楷漢令解衣耕謂之襄)緗(淺黄釋云帛淺黄色)纕(佩帯釋按國語懷挾纓纕)瓖(馬帯玦東都賦鉤膺玉瓖)相(釋云共也又息將切見漾字韻)
廂(廡也釋按說文大車牝服也)湘(釋云水岀零陵北至酃入江)驤(釋云馬騰躍)鏘(千羊切亦作瑲釋云鏗鏘)
(言文德之有聲也瑲玉聲也)槍(矟也齊語槍刈耨鏄說文歫也司馬遷傳見獄吏則頭槍地又楚耕切見庚字韻)蹌(動詩巧趍蹌兮書鳥獸蹌蹌)蹡(行皃)
斨(方銎斧詩又缺我斨)將(資良切釋云大也助也送也一曰有漸之詞又請也詩將仲子兮又犧尊將將應門將將又即亮切見漾字韻)漿(釋云酢漿也周禮有漿人)
蔣(苽蔣又子兩切見養字韻)螿(蟬屬爾雅蜆寒蜩釋云寒螿也)詳(徐羊切釋云審議也)祥(釋云吉也福也善也)庠(有虞氏之學釋按說文禮)
(官養老夏曰校商曰序周曰庠)翔(釋云回飛也詩將翺將翔)牆(慈良切亦作墻釋云垣蔽也)檣(颿柱)戕(釋云殺也殘也左傳自虐其君)
(曰弑自外曰戕公羊戕者戕賊而殺之也)嬙(婦官左傳以備嬪嬙)蘠(草名亦作薔釋按說文蘠蘼虋冬也)商(尸羊切釋按說文從外知)
(内也一曰契所封地名一曰祉音之所生周禮商賈注行曰商處曰賈又趙充國傳商軍進退度也又姓)傷(釋云創也)殤(釋云不成人也人年十九)
(至十六死爲長殤十五至十二爲中殤十一至八歳爲下殤)觴(左傳觴曲沃人釋云觶也實曰觴虚曰觶)鬺(煮也漢書郊祀志鬺享上帝)
湯(詩淮水湯湯湯湯流皃又他郎切見唐字韻)&KR2145;(浮壤)〇昌(齒良切釋云盛也美言也一曰日光)閶(閶闔釋云天門也按楚人)
(名門亦曰閶闔)倡(釋云樂也優也又尺亮切見漾字韻)菖(蓀也釋云菖蒲)猖(猖狂見莊子)章(止良切釋按說文樂竟爲)
(章一曰程也采也篇章也又書平章百姓明也又姓)彰(釋云明也)璋(玉也璋曰半圭釋按說文剡上爲圭半圭爲璋禮六幣圭以馬璋以皮璧以帛)
(琮以錦琥以繡璜以黼又赤璋禮南方)鄣(地名釋云紀附庸國地東平無鹽縣東北有鄣城)漳(水名釋按水經源出上黨長子縣西發鳩山東北至昌亭與虖沱河)
(合左傳江漢睢漳)墇(亦作障釋云壅也又之亮切見漾字韻)樟(木名釋云豫樟木)常(辰羊切釋云八尺曰尋倍)
(尋曰常見周禮冬官又日月爲常九旂之名亦姓漢有常惠亦常變也)裳(釋云上曰衣下曰裳裳下帬也)嘗(釋按說文口味之也試也亦秋祭曰嘗)
償(釋云報也又時亮切見漾字韻)〇穰(如羊切釋按說文黍巳治者一曰衆也又汝兩切見養字韻)禳(釋云除殃祭周禮禬禳之事左傳禳火于玄冥回禄又祓禳于四方)
攘(亦作&KR1817;釋云除也却也奪也盗也又汝兩切見養字韻邑名釋云南陽縣)瀼(瀼瀼露也亦作)瓤(瓜犀)〇
霜(師莊切釋云凝露也)驦(驌驦良馬亦作騻又所兩切見養字韻)鷞(鷫鷞神鳥亦作鸘釋云西方神鳥也東方發明南方焦明西方鷫鷞北方)
(幽昌中央鳯凰又所兩切見養字韻)創(𥘉莊切禮頭有創則沐說文傷也又楚亮切見漾字韻)莊(側霜切釋云嚴也莊田也)妝(飾也亦作糚)
裝(裹也裝束也)牀(仕莊切釋云安身之坐左傳薳子馮詐病掘地下冰而牀焉至於恭坐則席也)張(中良切釋云開也說文施弓弦也又知亮切見漾字韻又姓)
粻(糧也禮五十異粻)倀(丑良切禮倀倀乎其何之無見皃)長(仲良切釋云乆逺也又展兩直亮二切見飬漾二韻)
場(釋云祭神道處一曰治榖田詩九月築場圃)腸(釋云大小腸腸暢也暢胃氣也)萇(萇楚釋云銚弋也按本草一名羊腸一名羊桃詩隰有萇楚又)
(姓周有大夫萇弘)良(龍張切爾雅元良首也漢五行志中國其良絶矣猶信也又釋云賢也善也一曰其也又姓左傳鄭大夫良霄)梁(釋云石絶水曰梁亦強梁)
(也又東據華山之南西距黒水曰梁州爾雅楣謂之梁又州名亦姓)粱(榖名釋云粟類也米之善者廣志遼東有赤粱魏武以爲粥)量(釋云量度說文稱輕重也)
(又力讓切見漾字韻)糧(亦作粮云糇也)涼(左傳作法於涼又虢多涼德釋云薄也亦涼州北風)
香(虚良切亦作薌釋按說文芳也榖氣也春秋傳黍稷馨香)郷(釋云郷黨也萬二千五百家爲郷又許亮切見漾字韻)膷(牛羹禮内則有膷臐膮)
羌(驅羊切釋按說文西戎牧羊人)薑(居良切亦作䕬釋云禦濕之菜味辛)畺(亦作疆壃釋按說文界也)姜(釋云姓也神農居姜水以爲姓)僵(僨也)
韁(馬紲)橿(柄也釋按說文鉏柄也)彊(渠良切亦作強釋按說文彊弓有力也強徤也暴也又巨兩切見養字韻)央(於良切釋云中央也乆也)
(詩夜未央旦也又於京切見庚字韻)殃(咎也)鉠(鉠鉠鈴聲)鴦(鴛鴦釋云匹鳥也止則爲耦飛則成雙)
秧(禾秧釋按說文禾若秧穰也)泱(深廣皃詩維水泱泱左傳泱泱乎大風引大之聲說文滃也雲氣起皃又倚黨切見蕩字韻)王(于方切釋云君也大也按)
(說文天下所歸往也董仲舒古之造文三畫而連其中謂之王三者天地人也面參通之者王也孔子曰一貫三爲王又于放切見漾字韻)狂(渠王切釋云病也躁也莊)
(子猖狂妄行)痒(音羊爾雅病也詩稼穡卒痒新制添入)將(七羊切詩應門將將又見同韻新制添入)
鶬(七羊切聲和也詩八鸞鶬鶬新制添入)鱨(音嘗魚名詩鰷鱨鰋鯉新制添入)︻十一唐〇
唐(徒郎切釋按說文大言也亦周成王之母弟叔虞所封其地堯禹所都之墟又爾雅廟中路亦謂之唐也揚雄賦醴泉流其唐又草名詩爰采唐矣)塘(釋云偃瀦也)
螗(蟬屬釋云蝘也詩如蜩如螗亦作螳新制添入禮螳蜋生)餹(飴也)棠(釋云棠木也按說文牡曰棠牝曰杜甘棠杜赤棠白亦姓)
堂(釋按說文殿也又姓)碭(山名釋云硭碭山又徒沆徒浪二切見蕩宕二韻)當(都郎切釋云敵也值也直也又丁浪切見宕字韻)
襠(裲襠)璫(充耳相如賦璧璫)簹(篔簹竹名釋按呉都賦其竹則篔簹林箊)艡(&KR3029;艡舟名)
鐺(鋃鐺鎖又楚耕切見庚字韻)湯(他郎切釋云熱水又尸羊切見陽字韻)鏜(鍾鼔之聲詩擊鼔其鏜)〇郎(盧當切釋云官名亦魯邑又姓)
廊(釋云廡也東西序也)浪(滄浪水又郎宕切見宕字韻)琅(釋云琅玕似珠者)稂(禾不成亦作蓈釋云稂似莠說文禾粟之穗生而不成者謂之蕫蓈)
狼(釋云豺狼也似犬銳頭白頰髙前廣後性貪戾又姓左傳晉大夫狼䐺)筤(蒼筤色釋云易震爲蒼筤竹)榔(木名釋云㯽榔樹如椶櫚葉似芭蕉一曰桄榔木皮有毛似栟櫚而)
(散生可以爲麪)蜋(螳蜋釋云螵蛸母也)囊(奴當切釋按說文橐也一曰有底曰囊無底曰橐)〇滂(普郎切沛也亦作霶)
磅(石聲又普庚切見庚字韻)旁(蒲光切釋按說文溥也爾雅二逹謂之歧旁謂歧道旁出也)房(史記秦作阿房宫釋云以其形名宫也言其宫四阿而旁廣也一云)
(下可立五丈旗又符方切見陽字韻)傍(近也又蒲浪切見宕字韻)彷(彷徨)茫(謨郎切釋云茫茫廣大皃硭碭山名)
忙(釋云心迫也)蘉(勉也書汝乃是不蘉)桑(蘇郎切釋云蠶所食葉木又姓)倉(千剛切釋云倉庚也亦官名齊太倉令說文倉藏也藏榖物也詩伐檀注)
(方曰倉亦姓黄帝史官倉頡之後)蒼(釋云草色也亦上蒼又采莽切見蕩字韻)滄(釋云滄浪水說文寒也)鶬(鳥名釋按說文麋鴰也關)
(西呼爲鴰鹿山東通謂之鶬左傳青鳥氏注鶬鸚也)臧(兹郎切釋按說文善也又姓)贓(釋云受賕曰贓杙也)
牂(母羊也又詩傳牂牂盛皃)藏(徂郎切釋按說文匿也又才浪切見宕字韻)康(丘剛切釋云寧也和也樂也爾雅道五逹爲康)
穅(釋云榖皮莊子塵垢粃穅瓠陶器)岡(居郎切釋云山脊也)剛(釋云強斷)綱(釋云綱紀也張之爲綱理之爲紀)
鋼(堅鐵)犅(特牛)亢(星名釋云夀星角亢也說文人頸也又口浪切見宕字韻)蚢(大貝)
迒(釋云獸跡選東京賦軌塵掩迒迹也西京賦迒杜蹊塞迒蹊皆獸徑也)㽘(境也又舉盎切見蕩字韻)肮(頸也亦作吭)卭(五剛切釋云髙也我也詩)
(人渉卭否又姓)昻(釋云日升也明也)䭹(䭹䭹馬怒皃又語㽘切見蕩字韻)㭿(屋桷釋云斜桷謂之飛㭿)&KR2246;(胡剛切方舟也亦作航杭)
(釋云自關而東謂舟爲航)行(列也釋按左傳二十五人爲行又何庚下浪胡孟三切見庚宕敬三韻)桁(足械也莊子接槢桁楊釋云木在足曰械大械曰桁又何庚切見庚字韻)
頏(鳥下飛詩頡之頏之又下黨切見蕩字韻)〇汪(烏光切釋云水廣深左傳周氏之汪池也晉語汪是土也大也又姓)尩(尩曲頸釋云尩弱也檀弓)
(暴尩注尩者面向天)荒(呼光切釋云蕪也逺也亦荒服)&KR0954;(血也)肓(心上鬲下)㡆(治練絲者)
光(姑黄切釋云明也亦州名)洸(水涌光也詩有洸有潰)僙(武也亦作恍)垙(陌也)〇黃(胡光切釋云地之中央色)
(也又州名古邾國亦姓)潢(積水)璜(周禮以玄璜禮北方半璧曰璜左傳夏后氏之璜美玉名)簧(笙中簧釋云女媧所作簧)
(詩吹笙鼔簧笙管之中金薄鍱)遑(暇也急也)皇(釋云天也君也美也大也又姓左傳鄭大夫皇頡)湟(水名釋云水岀金城臨羌)
(縣東至允吾入河今鄯州湟水縣取其名也一名樂都水)凰(釋云鳯凰也雄曰鳯雌曰凰)艎(艅艎舟釋云呉王舟名)堭(堂堭釋云合殿也)
蝗(釋云螽也食苗爲災)餭(餦餭釋云餌也)篁(竹田釋云漢嚴助稱越處篁竹之中)騜(馬黄釋云馬黄白色也)䍿(以羽翿舞也周禮有䍿舞)
(釋云以羽翿自翳其首以祀星辰)煌(輝也)隍(城池釋按說文有水曰池無水曰隍引易城復于隍)徨(呉語屏營徬徨莊子彷徨乎)
瑝(玉聲又胡肓切見庚字韻)惶(恐也)彭(蒲光切旁也易匪其彭無咎新制添入)〇芒(與忙同孟子芒芒然歸當)
(於忙字下亦作芒新制添入)雱(與霶同詩雨雪其雱當於霶字下亦作雱新制添入)
十二庚(與耕清通)
庚(古衡切釋云更也十日名也又爾雅太歳在庚曰上章禮檀弓請庚之償也詩由庚左傳以塞夷庚道也又姓)賡(續也書乃賡載歌)更(歷也償也攺也又居孟切見字韻)
秔(釋云稻之不粘者)羮(亦作釋云羮臛也爾雅肉謂之羮)鶊(鶬鶊釋云鸝黄也)阬(丘庚切亦作坑按爾雅虚也郭璞壍也說文閬也)
盲(眉唐切釋云目無童子)蝱(亦作虻釋云齧人飛蟲)莔(貝母也)亨(虚庚切釋云通也嘉之㑹也又普庚切見本韻)
行(何庚切釋按說文人之歩趨也又胡岡下浪胡孟三切見唐宕敬三韻)衡(釋云秤衡也横也平也轅前横木也亦衡山在長沙湘南之東南)珩(詩有瑲葱珩說文佩上玉)
(釋云所以節行止)蘅(香草宋玉賦離秦蘅)桁(屋横木又胡岡切見唐字韻)〇橫(胡盲切釋云縱横東西曰縱南北曰横又户孟切見敬字韻)
黌(學舎)瑝(玉聲又胡光切見唐字韻)彋(弸彋弓聲又楊雄賦帷弸彋以拂汨兮注風吹帷帳起皃)喤(喤喤泣聲詩其泣喤喤)
鍠(鐘聲)〇諻(呼撗切音也)䎕(䎕飛也)觥(姑横切亦作觵釋云角爲酒器受七升罰失禮者說文兕牛角)
(可以飲者也周禮觵其不敬者)祊(𥙷肓切廟門内祭也詩祝祭于祊亦作閍釋云祊門内祭先祖所也閍宫中門也一曰巷門又分房切見陽字韻)烹(普庚切亦作亨釋云煮也)
磅(擊石聲又普郎切見唐字韻)彭(蒲庚切釋云盛也說文鼔聲也又蒲光切見唐字韻)騯(馬盛也引詩四牡騯騯)輣(兵車衛青敘傳衝輣閑閑)
(衡山王賜傳作輣車)趽(曲脛馬)棚(棧也)榜(所以輔弓弩又𥙷曩𥙷曠北孟三切見蕩宕映三韻)
瞠(抽庚切莊子瞠若乎其後直視也)橕(衺柱也)〇棖(除庚切門旁木)䟫(距也周禮弓人維角䟫之注䟫距之䟫正也漢匈奴傳與相䟫距䟫謂支柱也)
英(於京切釋云草榮而不實一曰英俊)央(央央旗旒皃詩旂旐央央又於良切見陽字韻)韺(五韺帝俈樂)瑛(玉光釋按瑞應圖五常並)
(修則玉瑛現)霙(雲皃一曰霰)柍(梅也說文江南橦材其實謂之柍釋云楧梅今之雀梅也又倚兩切見養字韻)
榮(于平切釋云華也敷也說文桐木也禮升自東榮相如賦偓佺之徒暴於南榮揚雄賦列宿乃施於上榮皆屋翼也又姓)兄(呼榮切釋云長也男子先生也)旁(𥙷彭切詩駟介旁旁又上)
(韻新制添入)傍(布彭切不得已之皃詩王事傍傍又上韻新制添入)︻十三耕耕(古莖切亦作畊按說文犂也周)
(書神農之時天雨粟神農耕田而種之)鏗(丘耕切釋云鏗鏘金石聲)誙(釋按莊子誙誙如也誙誙趣死皃)硜(硜硜小人皃)罌(於耕切亦作甖釋云瓦缶)
罃(釋云備火長頸瓶)鸎(亦怍鶯詩有鶯其羽釋云黄鸎也鶯鳥羽文)櫻(釋云含桃)鸚(釋云鸚鵡能言鳥)
嚶(詩鳥鳴嚶嚶注嚶嚶驚懼又相切直也)莖(戸耕切釋云草木榦一說草曰莖竹曰箇木曰枚)䪫(六䪫顓頊樂)
宏(乎萌切釋按說文屋深也一曰大也)紘(冠卷也左傳衡紞紘綖注纓從下而上者釋云纓之無緌者從下仰屬於冠)閎(巷門也釋按爾雅衖門謂之閎又姓漢有閎孺)
翃(翃翃飛也)竑(度也釋云量度也周禮考工竑其輻廣)鈜(鏗鈜鐘聲)嶸(崢嶸也亦作&KR1478;嵤)
&KR4194;(谷中釋按說文谷中響也)泓(烏宏切下深皃)鍧(呼宏切鏗鍧聲也釋云鐘鼔聲相雜)轟(羣車聲)渹(水石聲)〇
琤(𥘉耕切玉聲)錚(鐵聲)爭(甾耕切競也又側进切見諍字韻)箏(釋按說文鼔絃竹身樂也一曰十三絃秦蒙恬所造一曰秦人)
(薄義父子爭瑟因以爲名)綪(屈也釋按禮齊則綪結佩又倉甸切見霰字韻)丁(中耕切伐木聲又當經切見青字韻)玎(玉聲又當經切見青字韻)
橙(除耕切橘屬釋按上林賦黄甘橙楱)儜(尼耕切弱也)&KR4248;(草亂)絣(𥙷耕切布名又以䋲直物)
(釋云氐人殊縷布也)伻(使也書伻來以圖亦作抨拼)怦(披耕切釋云心急又中直皃楚辭心怦怦兮諒直)抨(彈也又𥙷耕切見本韻)
軯(車馬聲)弸(蒲萌切弓彊皃又滿也又悲陵切見蒸字韻)甍(謨耕切釋按說文屋棟也徐鍇曰所以承瓦)
萌(釋云草芽所生也)氓(亦作甿釋按說文氓民也甿田民也)&KR1585;(女耕切小也揚子&KR1585;言敗俗新制添入)
︻十四淸淸(七情切釋云澄也靜也又疾郢切見靜字韻)圊(圂厠也)精(子盈切釋云精神亦明也說文擇也)
菁(茂也詩菁菁者莪)旌(亦作旍釋云旌旗也說文㳺車載旌析羽注髦首所以精進士卒)晶(精光也)蜻(蜻&KR1465;)
&KR2726;(鵁&KR2726;亦作釋云水鳥似鴨緑衣養之厭火災)睛(目睛釋云目珠子也)餳(徐盈切飴屬釋按方言乾餹也飴餳見周禮小師注)
情(慈盈切釋云靜也說文人之隂氣有所欲者)晴(釋按說文雨而夜除星見也)并(卑盈切釋云合也說文相從也又卑正切見勁字韻)
觪(思營切角皃釋按說文用角低仰便也)騂(牲赤色)㙚(赤剛土亦作垶)名(彌并切釋按說文自命也)
洺(水名釋云在易陽)聲(書征切釋按說文音也)征(諸成切釋云正行也)正(歲之首月釋云夏以建寅月爲正啇以䢖丑月爲正周以建子)
(月爲正又之盛切見勁字韻)䋊(乗輿馬飾)鯖(煮煎魚肉亦作&KR1648;又倉經切見青字韻)鴊(題肩鳥名釋按方言齊魯)
(間謂題肩爲鴊鳥)鉦(鐃也釋云似鈴柄中上下通詩鉦人伐鼔)成(時征切左傳有田一成方十里釋云就也)
城(釋云城郭說文以盛民也)誠(釋云信也)盛(粢盛黍稷在器者一曰容受又時正切見勁字韻)檉(丑成切河栁釋云赤莖小)
(楊也詩其檉其椐)赬(赤色也亦作䞓詩魴魚赬尾正視也)蟶(蚌屬)呈(馳成切平也見也選張平)
(子賦怨素意之不呈申也)程(品也釋云品式說文十髪爲程一程爲分十分爲寸又姓)酲(酒病詩憂心如酲)裎(倮也又丑郢切見靜字韻)
珵(珮珩釋按相玉書珵大六寸其曜自照)令(離呈切使也又力正切見勁字韻)盈(餘輕切釋云充也滿也)
楹(亦作桯釋云柱也孔子曰夢奠於兩楹之間)嬴(少昊氏之姓秦姓)瀛(海也又澤中釋云楚人名澤中曰瀛)籝(笭也亦作釋云竹器筐籠之)
(屬揚雄方言陳楚宋魏之間謂箾曰)贏(有餘賈利左傳以贏諸侯又賈而欲贏漢志操其贏擔也亦作㨕方言娥好也)
輕(牽盈切釋云輕重也又牽正切見勁字韻)&KR1698;(一足跳行又詰定切見徑字韻)嬰(伊盈切釋云嬰兒也男曰兒女曰嬰出蒼頡篇又說文頸飾又榖梁)
(𬒳甲嬰胄又姓)瓔(石似玉釋云瓔珞也)纓(冠系禮玄冠朱組纓)營(維瓊切釋云造也度也爾雅齊曰營州今青州也)
塋(釋云墓域小瓜)瑩(石似玉詩充耳琇瑩又烏迥烏定二切見迥徑二韻)傾(窺營切亦作釋云伏也)
(仄也㼇也)瓊(渠營切亦作璚㼇釋云玉也說文赤玉也)煢(回疾也左傳㷀㷀予在疚與&KR1137;通見下)
惸(憂也亦作㷀)睘(目驚視也詩獨行睘睘無所依也)&KR1137;(獨也亦作嬛閔予小子嬛嬛在疚孤特也通作㷀)縈(姢營切釋云繞也說文収韏也)
(草旋皃詩葛藟之)攖(於盈切迫近也孟子虎負嵎莫之敢攖新制添入)
十五靑(獨用)
靑(倉經切釋云東方色東北據海西南距岱曰靑州)鯖(魚名釋云海鯖魚又諸成切見清字韻)星(先靑切釋云星宿說文萬)
(物之精上爲列星)腥(豕肉中息肉與鯹通見下周禮腥臊羶香)醒(釋云醉而覺也又先挺新佞二切見迥徑二韻)
鯹(魚臭通作腥)篂(箳篂車蔽簹)俜(普丁切釋按說文使也又伶俜)竮(竛竮不正)缾(蒲丁切釋云汲水器)
屏(釋按三禮圖扆從廣八尺畫斧今之屏風則遺象也又必逞卑正二切見靜勁二韻)萍(亦作苹釋云浮水而生者江東謂之薸)軿(輕車周禮巾車注翟車如)
(今軿車漢張敞傳禮君母出門則乗輜軿注衣車又蒲眠切見先字韻杜林以爲竹筥揚雄以爲蒲器)〇冥(忙丁切釋云暗也幽也又莫定切見徑字韻)
覭(眉目間)螟(釋云螟蛉桑蟲說文蟲食榖葉者)蓂(釋云蓂莢瑞草堯時生於庭隨月彫榮又莫狄切見錫字韻)溟(釋云小雨溟濛亦溟海又)
(母迥切見迥字韻)銘(志也鄭康成曰銘之言名也)〇丁(當經切釋云當也亦辰名爾雅太歲在丁曰強圉又中耕切見耕字韻)玎(玉聲釋按齊太公子伋謚)
(曰玎公又中耕切見耕字韻)釘(鈴釘矛名又丁定切見徑字韻)㣔(彾㣔獨行)聽(他經切釋云聆也又他定切見徑字韻)
廳(古者治官處謂之聽事後語省直曰聽故加广)&KR2994;(綬也亦作䋼)綎(系綬也)汀(水際平地亦作楚詞搴)
(汀洲兮杜若)庭(唐丁切宫中也)廷(朝中也又徒徑切見徑字韻新制云與徑字韻内廷字同義許通用)娗(娗娗容也)
筳(繀絲管又折竹卜釋云楚人結草折竹曰筳篿東方朔傳以筳撞鍾注槀筳)霆(釋云雷之急者曰霆長揚賦擊如震霆說文雲餘聲也又待鼎切見迥字韻)蜓(蜻蜓釋云六足四翼好飛)
(溪渠側又徒典切見銑字韻)莛(莖也)㹶(猿屬釋按選榖玃猱㹶)鼮(䑕文似豹釋云漢武得此䑕惟終軍識之)
亭(道路所舎)停(止也)渟(止水也選南都賦貯水渟洿李斯傳决渟水致之海)靈(盧經切亦作靈釋云神也)
(善也正也說文巫以玉事神謂之靈)醽(釋云渌酒呉都賦飛輕軒而酌渌醽)櫺(䆫櫺選西京賦伏櫺檻以俯聽櫺臺上蘭說文楯間子也)&KR1598;(螟&KR1598;釋云桑蟲)
&KR2476;(舟也亦作舲釋云舟有䆫者)酃(縣名出美酒釋云長沙縣)&KR4179;(瓦器釋云似瓶有耳)麢(大羊細角)齡(禮記古者謂年齡齒亦齡也)
鴒(䳭鴒釋云雝渠小青雀飛則鳴行則揺)鈴(釋云似鐘而小)囹(獄也)苓(捲耳草)
聆(釋云以耳聽聲)伶(詩仕於伶官釋云樂人)泠(左傳許有泠鄣之田又水名出丹陽入江亦清泠又與通見下又姓周大夫泠州鳩漢師丹傳有郎中令泠襃)
瓴(&KR1805;似瓶)軨(車轖間横木按楚辭倚結軨兮太息曲禮僕展軨車攔也揚雄賦據軨軒)零(釋云零落也草曰零木曰落說文雨餘也又靈年切見先字韻)
翎(釋云鳥羽)蛉(蜻蛉釋云桑蟲也俗謂之桑蟃)澪(釋云澪水名)玲(玉聲毛結不理通作泠周禮羊)
(泠毛毛長也)寧(奴經切願詞語與其奢也寧儉與寍通亦州名古西戎地亦爲豳州)寍(安也通作寧)經(堅丁切釋云常也亦經緯)
(又吉定切見徑字韻)涇(水名釋云水出安定東南經扶風京兆髙陸縣入渭)馨(醯經切香之逺聞者)形(奚經切亦作侀釋云形容)
(也衆象備見也侀成也)刑(釋云辠罰)硎(砥石)邢(地名釋云周公子所封地近河内懷)鉶(羮器禮有鉶鼎釋云三足)
(兩耳有蓋和羮之器也)型(鑄器之法釋云以金爲法曰範以木爲法曰模以土爲法曰型也)陘(山絶坎又楚地又姓)娙(好也)〇
熒(惠扃切屋下燈燭光)螢(釋云野火蟲腐草化)滎(絶小水書溢爲滎釋按顔師古沇水溢出爲滎今之滎澤也)嵤(岭嵤山深皃)
扃(㳙熒切外閉之關)坰(林外謂之坰亦作冋)駉(馬肥張皃詩駉駉牡馬釋按說文牧馬苑也引詩在駉之野)絅(急引也又口迥切見迥字韻)
令(音零纓環聲詩盧令令新制添入)
十六蒸(與登通)
蒸(諸仍切詩以薪以蒸薪之細者說文析麻中榦)烝(火氣上行一曰君也進也衆也釋按禮記冬祭曰烝烝衆也冬物畢成可祭者衆詩文王烝哉)
脀(周禮内饔注以牲體實鼎曰脀亦作)承(辰陵切奉也受也)丞(翊也)繩(神陵切釋云索也直也)
譝(譽也)憴(憴憴戒也)乗(釋云駕也勝也又見證字韻)塍(稻畦埒亦作)澠(釋云澠水岀齊國臨淄縣)
(北入溡水左傳曰有酒如澠)升(書蒸切釋云十合也成也進也一曰布八十縷爲升)昇(日之升釋云日上也)陞(登也)
勝(任也又詩證切見證字韻)稱(蚩陵切釋按說文銓也又昌孕切見證字韻)偁(揚也釋偁揚事羙)〇仍(如陵切釋云因也重也又姓)陾(築聲也詩)
(捄之陾陾釋云築墻聲)〇冰(悲陵切亦作仌釋云水凍也與掤通見下)弸(弓彊皃又蒲萌切見耕字韻)掤(箭室之蓋通作冰釋云所)
(以覆矢詩抑釋掤忌)凭(皮冰切依几也又皮孕切見證字韻)憑(依也厚也)淜(無舟渡河通作馮)馮(馬行疾一曰乗也左傳以)
(馮君子陵也又符中切見東字韻)繒(慈陵切帛也釋云帛之緫名曰繒又姓漢功臣表有繒賀)鄫(姒姓國釋云今琅琊鄫縣)騬(犗馬周禮廋人注攻駒騬)
(其蹄齧者唐郭崇韜疾宦者曰騬馬亦不可乗况任宦者)竲(髙皃)懲(持陵切㣻也)澄(清也亦作&KR0697;)
憕(平也)陵(閭承切大阜又犯也侵也)淩(水名釋云水出臨淮亦姓呉將有淩統又與夌通見下)凌(冰也亦作詩納于凌隂)
(又力證切見證字韻)蔆(芰也周禮籩人蓤芡亦作菱䔖釋云楚謂之芰秦謂之薢茩)綾(釋云東齊謂布帛之細曰綾)鯪(鯪鯉似獸釋云臨海風土)
(記四足似獺腹背皆有剌如三角鯪也)輘(車轢也輘轢灌夫傳)夌(越也通作淩)蠅(余陵切釋云飛蟲營營青蠅)膺(於陵切胸也)
應(當也詩我應受之又姓邘晉應韓武之穆也又於證切見證字韻)鷹(釋云鷙鳥也隨人指蹤月令驚蟄之日鷹化爲鳩)&KR2258;(寒蜩)
譍(以言對也)凝(魚陵切冰堅又牛孕切見證字韻)興(虚陵切起也又許應切證字韻)嬹(恱也)
兢(居陵切競也恭也)矜(矛柄一曰愍也莊也爾雅苦也詩爰及矜人書注自賢曰矜)疑(魚陵切與凝同定也詩靡所止疑當於凝字下亦作疑新制添入)
︻十七登登(都騰切上車也亦州名又姓)豋(禮器也詩于豆于豋亦作㽅釋云㽅瓦器)㲪(毾㲪罽也釋按說文氍毹)
(毾㲪皆氊緂之屬蓋方言也)簦(笠蓋釋按徐廣云笠有柄者曰簦虞卿躡蹻檐簦)燈(亦作鐙釋按說文錠也徐鉉錠中置燭故謂之鐙)
騰(徒登切傳也躍也)滕(水超湧又國名釋云滕公在沛國縣東南又姓)謄(移書也)縢(緘也)
幐(囊也又唐亘切見嶝字韻)藤(釋云藤草名胡麻一曰藟也黒虎)棱(盧登切柧也亦作楞釋云楞四方木也)
能(奴登切釋云善也賢能也說文熊屬足似鹿又囊來切見字韻)朋(薄登切釋云軰也朋黨也)鵬(釋云大鵬鳥鯤魚化)堋(射埒又逋鄧切見嶝字韻)
瞢(眉登切目不明又謨中莫鳯母亘三切見東送嶝三韻)儚(儚儚昏也)僧(思登切浮屠道人)鬙(鬅鬙髪亂)
增(咨登切釋云益也加也重也)曾(則也論語曾是以爲孝乎又才登切見本韻)憎(釋云疾也惡也詩無庶于子憎)矰(弋射矢亦作釋云短矢)
(也以繳係矰仰射髙鳥謂之弋射)罾(釋云魚網形如仰繖蓋四維而射之)橧(巢也釋云聚薪以居禮運夏則居橧巢)䎖(翥飛也)〇
層(才登切釋云重屋也)曾(釋按說文詞之舒也又咨登切見本韻)嶒(崚嶒山皃)(居登切引急也)
絙(大索也又居鄧切見嶝字韻)肱(古薨切臂上也)鞃(丘肱切車軾也又本韻)薨(呼肱切釋云公侯卒也)&KR1415;(&KR1415;&KR1415;飛皃)
弘(胡肱切大也)苰(藤苰胡麻也)鞃(軾中靶也又本韻)䡏(軾中屋聲)
䡌(車聲)稜(與棱同漢書李廣傳威稜憺乎鄰國當於棱字下亦作稜新制添入)
十八尤(與侯幽通)
尤(于求切釋云甚也過也怨也異也與訧通見下又姓)肬(贅也亦作疣莊子負贅懸疣)郵(釋云境上行書舎一曰督郵古官名又姓)
訧(罪也通作尤詩俾無訧兮)休(虚尤切釋云美也息也慶也)貅(豼貅猛獸曲禮則載貔貅)庥(釋云庇庥䕃也)髹(赤黒桼周禮巾車髤飾注)
(髤&KR0238;赤多黒少之色亦作髤漢趙皇后傳殿上髤&KR0238;)咻(噢咻痛念聲又况羽切見麌字韻)丘(驅尤切釋云聚也空也大)
(也丘陵也)鳩(居尤切釋云摶榖也聚也月令鷹化爲鳩左傳以鳩其民)捄(盛土虆中又恭于渠尤居又三切見本韻及虞宥二韻)
求(渠尤切釋云索也又姓三輔泱録漢有求仲)裘(釋云皮衣又姓)毬(釋云鞠丸)觩(角皃詩兕觥其觩)
逑(聚歛又君子好逑匹也)俅(冠飾皃詩戴弁俅俅)球(玉磬亦作璆)銶(詩破斧注鑿屬釋云今之獨頭斧)絿(急也亦作紈)
捄(詩有捄棘匕長也又恭于居尤居又三切見本韻及虞宥二韻)賕(以財枉法相謝漢刑法志吏坐受賕)仇(釋云讎也一曰仇匹也又姓左傳宋大夫仇牧)
叴(髙氣也一曰三隅矛詩叴矛鋈錞)艽(逺荒也釋按詩至于艽野)頄(靣顴易壯于頄)牛(魚尤切釋云大牲又牽牛星名又姓)
憂(於丘切釋云愁也徐鍇云憂形於顔色)優(釋云饒也一曰倡優左傳長相優調戲也又圉人爲優俳優也又姓)瀀(澤多釋云瀀渥也)
耰(摩田器亦作櫌釋按長楊賦農不輟耰)麀(牝鹿)由(夷周切釋云從也用也經也行也又姓史記有由余)油(釋按說文水出武陵一曰)
(膏也一曰油油和謹皃)攸(所也亦作逌又姓)悠(逺也)卣(中尊爾雅彛卣罍器也皆盛酒尊上曰彛中曰卣下曰罍又以九切見有字韻)
斿(旒也釋按說文旌旗之旒)游(釋云浮也放也又姓史樗里子傳有游騰)遊(釋云遨遊行也)蝣(蜉蝣釋云甲蟲朝生夕死)
猶(釋云若也似也亦獸如麂善登木又與猷通見下)猷(道也謀也通作猶)輶(輕車詩德輶如毛輕也又文選序輶車朱軒之使)
蕕(臭草釋云水邊草也亦蔓生水田中江東人呼爲莤左傳一薰一蕕)庮(乆屋朽木周禮牛夜鳴則庮悪臭也又以九切見有字韻)槱(柴又以九以究二切見有宥二韻)
抌(抒也或作舀揄)蘨(草盛)輈(張流切轅也釋按方言楚衛之間轅謂之輈詩五楘梁輈周禮有輈人)侜(有廱蔽也詩誰侜予美)
鵃(鶻鵃鳥名)抽(丑鳩切釋云引也㧞也)瘳(疾瘉)儔(除留切釋云侣也四人爲儔)疇(釋云等也誰也疇昔也說)
(文耕治之田也)幬(單帳又大到切見號字韻)籌(壷矢籌筭髪多)裯(詩抱衾與裯注單被又重)
(株都髙二切見虞豪二韻)稠(釋云穊也宻也說文多也)紬(釋按說文大絲繒又直又切見宥字韻)鯈(魚名釋云白鯈魚莊子鯈魚出遊)
留(力求切釋按說文止也又力救切見宥字韻)騮(亦作駵釋云驊騮周穆王馬說文赤馬黑髦尾曰駵也)瘤(釋云肉起疾說文腫也)
榴(釋云石榴果名張騫使西域得之)遛(逗遛)鶹(鳥少美長醜釋云梟也關西謂之鶹大則食其母)流(釋云水行也放也詩左右流之)
旒(旌旗之旓釋按廣雅天子十二旒至地諸侯九旒至軫大夫七旒至轂士五旒至肩)疁(燒種也釋云田不耕而火種曰疁漢律疁田茠草)
鏐(黄金美者釋云紫磨金也說文弩眉)飂(髙風又蓮條切見蕭字韻)劉(釋云尅也殺也陳也書重我民無盡劉左傳䖍劉我邊垂又姓)瀏(詩瀏其清矣水清皃亦作)
(漻又力乆切見有字韻)脩(思留切脯也禮有腵脩肉脩脯脩又長也又思邀切見宵字韻)修(飾也理也)羞(周禮有膳羞庶羞左傳可)
(羞於王公又進也恥也)秋(此由切釋按說文禾榖熟也)鞦(馬紂亦作緧釋云亦鞦韆繩戯按古今藝術圖鞦韆北方山戎戯以習輕趫者)鶖(釋云秃鶖鳥詩有鶖在梁)
楸(釋云梓屬與梓木本同末異若栢葉之有松身)篍(吹䇶)鰍(魚名亦作鰌釋按說文鰼也莊子鰌然乎哉)
啾(即由切聲也釋按說文啾唧小兒聲又楚詞猿啾啾兮狖夜鳴)湫(水名釋按說文在周地又安定朝郡有湫泉湫淵郊祀志龍所居也又子了切見篠字韻)
揫(束也聚也禮秋之爲言揫歛也)酋(慈秋切醳酒也釋按禮有大酋掌酒官爾雅終也詩似先公酋矣)遒(迫也詩四國是遒固也)囚(似由切釋云拘也繫也)
收(尸周切釋云歛也捕也一曰黄收夏冕名又史記堯黄收純衣禮周弁殷哻夏收又舒救切見宥字韻)犨(蚩周切人名釋云魏犨晉人周犨卻犨又白色牛說文牛息聲)〇
讎(是周切釋云仇也匹也說文以言對也)醻(主人進客也又答也亦作酬)詶(譸也以言答之文選啓式詶天奬答也又職救切見宥字韻)
魗(棄也詩無我魗兮亦作&KR2693;又齒九切見有字韻)周(之由切釋云匝也至也備也徧也說文宻也又姓)輖(周禮司弓矢恒矢注軒輖中冬)
(官大車之轅摯注輖也說文重也釋云重載)賙(振贍也周禮使之相賙贍)州(釋按說文字从重川謂水周遶其旁堯遭洪水民居水中髙土故曰九州一曰州疇各疇其土而生之周禮五)
(黨爲州又姓左傳晉大夫州綽)洲(釋云渚也爾雅水中可居曰洲)舟(釋云船也刳木爲之詩何以舟之帶也又姓晉大夫舟之僑)〇柔(而由切釋云順也說文木曲直也)
㽥(和田也)瑈(玉也)&KR0679;(踈鳩切釋云索也聚也說文求也詩束矢其&KR0679;)廋(匿也人焉廋哉)
蒐(獵名亦作獀釋云春獵曰蒐杜預蒐索擇取不孕者也)䬒(釋云&KR3538;䬒風聲)䐹(乾魚亦作鱐周禮膴鮑魚䐹)鄒(側鳩切亦作鄹釋云鄒魯)
(縣古邾國顓帝之後所封今在兖州一曰魯下邑孔子之郷曰鄹也又姓)緅(青赤色周禮五入爲緅黒色論語君子不以紺緅飾又將侯切見侯字韻)菆(左傳射以菆矢之善者說文麻蒸也)
騶(廐御)愁(鋤尤切釋云憂也悲也苦也)鴀(方鳩切隹也)不(未定之辭又俯九切見有字韻)紑(詩絲衣其紑衣㓗鮮皃)
浮(房尤切釋按說文汎也)罦(覆車也今之翻車釋云網也又妨無切見虞字韻)烰(蒸也)桴(棟也釋云齊人名屋棟曰)
(桴又妨無切見虞字韻)罘(兔罟又罘罳)涪(水名釋云水岀廣漢剛邑道徼外南至墊江入漢)彪(𥙷休切虎文)
髟(髪垂又畢遥切見宵字韻)滮(皮休切水流皃詩滮池北流)瀌(雨雪盛皃又悲驕切見宵字韻)繆(莫彪切枲之十絜也一曰綢繆又靡㓜切見㓜字韻)〇
綢(直留切纒綿也詩綢繆束薪又六豪新制添入)蹂(音柔蹂黍也詩或簸或蹂又四十四有新制添入)〇蜉(音浮大螘詩蜉蝣掘閲新)
(制添入)妯(勑留切動也詩憂心且妯新制添入)調(張留切朝也詩惄如調飢又三蕭新制添入)
叟(音蒐浙聲詩釋之叟叟又見厚字韻新制添入)游(與旒同旌旗旒也春秋傳鞶厲游纓當於旒字下亦作游新制添入)︻十九侯
侯(胡鉤切釋云美也公侯也射侯也又姓)鍭(矢金鏃釋按說文矢金鏃箭羽也又胡遘切見候字韻)猴(釋云獮猴猱也)
餱(乾食也詩廼裹餱糧亦作糇)喉(釋云咽也)篌(箜篌釋云樂器或云空國之侯所好故謂之箜篌)翭(羽本也釋云羽𥘉生皃)
謳(烏侯切釋云吟也說文齊歌也)漚(浮漚釋云水泡也又於候切見候字韻)歐(歐刀又虧于於口二切見虞厚二韻)區(量名四豆也豆區釡鍾區斗六)
(升又姓區冶子善劒又虧于切見虞字韻)甌(釋云小盆也一云大盆曰瓽小盆曰甌又姓)樞(剌榆又春朱切見虞字韻)鷗(釋云水鴞)
彄(驅侯切弓弩耑弦所居)腢(魚侯切肩頭也)鉤(古侯切釋云曲也亦劒屬)軥(夏車名釋云夏后氏之輅曰軥又權俱切見虞字韻)
句(曲也月令句者畢出釋云屈生曰句又權俱俱遇二切見虞遇二韻)韝(射臂决釋云縛左右手以便事史張耳傳趙王袒韝蔽注韝臂捍)褠(單衣後漢馬后傳倉頭衣緑褠)
溝(釋云水瀆深廣各四尺一云水注谷曰溝周禮十夫有溝)篝(笿也釋云可熏衣一曰宋楚謂竹篝牆以居也)緱(刀劒首飾史孟甞君傳有蒯緱)
(緱把劒之物用蒯草䋲纒之又姓)裒(蒲侯切釋云聚也詩原隰裒矣)抔(引取禮記抔飲手掬之也)掊(釋云聚歛也掊克也自伐而好勝人也又彼口切見厚字韻)
謀(莫侯切釋按說文慮難曰謀)牟(釋云牛鳴亦侵牟也楚詞成梟而牟呼五白倍勝曰牟又國名又姓)眸(目珠釋云目童子)侔(齊等)
麰(釋云大麥)矛(酋矛也釋云建於兵車長二丈象形曲禮䟽如鋋而三廉)鍪(釋云兠鍪首鎧也)雺(天氣下地不應又莫紅莫)
(綜二切見東送二韻)蟊(蟲食苗根)蛑(蝤蛑似蟹而大)漱(先侯切澣也公羊臨民之所漱浣亦作涑又先奏切見候字韻)
鎪(彫也亦作鏉)緅(將侯切帛青赤色又側鳩切見尤字韻)諏(左傳咨事爲諏又遵須切見虞字韻)陬(阪隅也釋按春秋傳孟陬)
(無紀云正月爲陬)掫(夜戒守有所擊又側九切見有字韻)鯫(小魚又此苟切見厚字韻)兠(當侯切晉語使勿兠惑也釋云兠鍪首鎧也)
偷(他侯切釋云盜也左傳其語偷苟且也)媮(巧黠)頭(徒侯切釋云首也)投(釋云託也棄也合也)
牏(築牆短板)婁(盧侯切星名說文空也又姓又龍珠切見虞字韻)膢(立秋出獵因祭宗廟釋云膢八月旦也漢武紀膢五日漢儀注立秋)
(貙膢也今河東俗奉以爲大節祭祀其先人又龍珠切見虞字韻)樓(釋云重屋亦姓)慺(慺慺恭謹皃又龍珠切見虞字韻)艛(艛舟也)
螻(螻蛄爾雅螜大螻又蝚蛖螻)髦(莫侯切夷髦詩如蠻如髦又六豪新制添入)髳(茂侯切國在巳蜀書庸蜀羗髳新制添入)
︻二十幽幽(於虯切釋云深也微也隱也亦州名又姓)呦(鹿鳴)樛(居虯切詩樛木木枝下曲)
虯(渠幽切釋按說文龍子有角者)蟉(釋云&KR1894;蟉又力九渠黝二切見有&KR0627;二韻)觓(角皃釋云角上曲也)捄(與觓同詩有捄其角當於)
(觓字下亦作捄新制添入)
二十一侵(獨用)
侵(千尋切釋云漸進也又侵伐公羊觕者曰侵)駸(馬疾行釋按詩載驟駸駸)綅(詩貝胄朱綅絳綫又思廉切見鹽字韻)
梫(梫木桂)心(思尋切星名釋云火藏說文土藏也在身之中象形一曰天君)祲(咨尋切精氣感祥釋按春秋傳見赤黒之祲匡衡傳天人之際精祲)
(有以相盪注祲謂隂陽氣相浸漸成灾祥也又子鴆切見沁字韻)尋(徐心切繹理也釋按爾雅四尺謂之仞倍仞謂之尋一曰八尺曰尋倍尋曰常)潯(傍深也釋云水涯也)
燖(火熟物亦作燂又見鹽字韻)鬵(鼎大上小下詩漑之釡鬵又慈鹽切見鹽字韻)灊(水名出巴郡又慈鹽切鹽字韻)鐔(劒鼻又徒含切見覃字韻)
深(式針切釋云邃也又式禁切見沁字韻蒲蒻之類)斟(諸深切勺也又姓)鍼(所以縫也亦作針通怍箴)
(又其廉切見鹽字韻)箴(誡也與鍼通見上一羽謂之箴詩因以箴之規也又姓)諶(時任切誠諦亦作忱)煁(烓竈今三隅竈詩卭烘于)
(煁行竈也)壬(如深切位北方也一曰佞也書巧言令色孔壬有壬有林又辰名釋按爾雅太歲在壬曰玄&KR1580;)任(左傳不能保任其父之勞)
(又不能任其先人之禄皆堪也當也保也勝也又汝鴆切見沁字韻)䋕(機縷)鵀(戴勝又汝鴆切見沁字韻)森(梳簮切木多皃)
槮(木長皃亦作蔘又蘇曹桑感所禁三切見豪感沁三韻)參(釋云商星也又倉含七紺二切見覃勘二韻)葠(人葠藥草亦通作參)
簪(緇參切首笄也又祖含切見覃字韻)岑(鋤簮切山小而髙又姓)涔(漬也又水名釋云涔陽渚在郢中)
碪(知林切擣繒万亦作砧)椹(木趺也周禮射甲革椹質植椹以爲射正也又食荏切見寢字韻)琛(丑林切寳也亦作賝詩來獻其賝選顔延年詩航琛越水輦賮踰嶂)
郴(桂陽縣又姓)綝(止也)沈(持林切亦作湛釋云没也湛依漢書且從俗浮湛又食荏切見寢字韻)霃(乆隂也)
林(犂沈切釋云平地有叢木曰林爾雅君也詩有壬有林又姓)琳(美玉書球琳琅玕)霖(左傳雨三日以往爲霖)淋(釋云以水沃也)
臨(釋云莅也監也一曰以尊適卑曰臨)淫(夷鍼切詩旣有淫威過也書罔淫于樂)霪(乆雨)
蟫(衣白魚又徒含切見覃字韻)音(於金切釋按說文聲也生於心有節於外謂之音宮商角徵羽聲金石絲竹匏土革木音也)瘖(不能言釋按文子皐陶瘖而爲大理)
喑(泣不止釋按說文齊宋謂兒泣不止曰喑)隂(釋按說文闇也水之南山之北也又姓)&KR1640;(楚詞&KR1640;曀而莫逹說文雲覆日)
吟(魚音切釋云呻也)崟(相如賦岑崟參差釋云山皃)歆(虚今切釋云神食氣也左傳能歆神人享也)廞(陳輿服於庭一曰興也周)
(禮大䘮廞裘注)欽(驅音切釋云欠皃一曰敬也)衾(釋云大被也)嶔(嶔崟釋云山髙險也公羊傳殽之嶔巖)
顉(曲頥揚雄傳顉頥折頞又五感切見感字韻)今(居吟切釋云對古之稱說文是時也)衿(衣系)禁(勝也又居隂切見心字韻)
襟(交衽)金(釋按說文五色金也黄爲之長乆埋不生衣百錬不輕從革不違西方之行生於土者亦州名又姓)琴(渠金切釋按說文神農造)
(也七絃象七星長三尺六寸象三百六十六日廣六寸象六合君子守以自禁也本五絃周加文武二絃又姓)黔(邑中之黔黒色莊子烏不日黔而黒又姓又其廉切見鹽字韻)
肣(歛也史記首仰足肣謂灼龜)芩(草名釋按詩食野之芩)禽(釋云二足而羽曰禽)擒(釋云捉也)檎(釋云林檎果名)
愔(揖淫切左傳祈招之愔愔安和皃)僭(七心切進退之旅也詩以籥不僭見掭字韻新制添入)
二十二覃(與談通)
覃(徒含切長味也爾雅延也謂蔓延又姓又以冉切見琰字韻)譚(大也又姓)潭(釋云潣也楚人名潣曰潭亦潭水出武陵)
蟫(衣書中白魚又夷鍼切侵字韻)鐔(劒鼻又徐心切見侵字韻)驔(馬豪骭詩有驔有魚)藫(爾雅藫石衣釋云苔也一曰石髪江東食之)
曇(雲布)貪(他含切釋按說文欲物也一曰貪婪愛財曰貪愛食曰婪)探(亦作撢周禮有撢人釋云逺取也榖梁探先君之邪志又試也)
(語如探湯又他紺切見勘字韻新制許依經史釋文押如釋文無明音即許與勘字韻内探字通押)耽(都含切耳大垂又耽樂)妉(樂也亦作媅湛釋云樂之甚也)
眈(視近而志逺又都感切見感字韻)婪(盧含切貪也亦作惏釋按說文河内之北謂貪曰婪左傳狄固貪婪)嵐(釋云山氣一曰近太原因)
(岢嵐山名之)燷(熱也)南(那含切釋云火方又姓)男(釋按說文丈夫也从田从力言男用力於田也又封爵)
枏(爾雅梅枏亦作楠釋云葉似桑子似杏而酸相如賦有楩枏又如占切見鹽字韻)毿(蘇含切毛長也)鬖(䰐鬖髪垂)
參(倉含切間廁也又踈簮七紺二切見侵勘二韻)驂(詩兩驂鴈行馬在外者左傳驂絓而止注騑馬說文駕三馬釋云外騑爲驂)
傪(好皃)簪(祖含切也又緇參切侵字韻)鐕(禮䘮大記雜金鐕注釘也說文綴著物者亦作篸)蠶(徂含切釋云吐絲蟲)
龕(苦含切龍皃一曰受盛也又云塔下室)堪(勝也任也釋按說文堪輿也堪天道也輿地道也)戡(剌也勝也書西伯戡黎)
弇(古含切蓋也又衣檢於驗二切見琰豔二韻)含(胡南切釋按說文嗛也又胡紺切見勘字韻)函(容也釋按禮席間函丈又)
(胡嵒切見咸字韻)涵(水澤多)䤴(鎧也通作函釋云甲介鎧也孟子曰矢人豈不仁於函人)諳(烏含切悉也)
䳺(鶉屬)韽(周禮微聲韽聲又鐘聲微也又於䧟切見䧟字韻)庵(圜屋小草舎)︻二十三談
談(徒甘切語也又姓)郯(國名釋按漢志郯故國少昊後嬴姓也今淮陽軍有郯城)惔(憂也釋按詩憂心如惔又于廉杜覽徒濫三切見鹽敢闞三韻)
痰(病液)餤(進也詩亂是用餤又余廉切見鹽字韻)錟(長矛)耼(他甘切耳曼也又姓亦作)
儋(都甘切何也亦作擔又姓周大夫儋翩釋云背曰負何曰儋又都濫切見闞字韻)甔(罃屬釋云小甖也按方言齊東北海岱之間謂之甔又都濫切見闞字韻)
藍(盧甘切釋云染青草又姓)籃(大篝也)三(蘇甘切釋云成數名天地人之道也)慙(才甘切釋按說文愧也)
蚶(呼甘切蚌屬釋按爾雅魁陸也注本草魁狀如海蛤圎而厚外有文縫横即蚶也)甘(沽三切釋按說文美也又隴右州又姓)
泔(米潘釋云周謂潘曰泔)柑(果名釋云橘屬上林賦黄柑橙楱又其廉切見鹽字韻)苷(甘草)酣(胡甘切酒樂也亦作佄釋)
(云不醉不醒也)邯(邯鄲地名亦人名釋云地名䛁邯縣人名秦將章邯也又河干切見寒字韻)甝(白虎)
二十四鹽(與添嚴通)
鹽(余廉切釋云鹹也古者宿沙𥘉作煮海鹽亦州名又姓)餤(進也又徒甘切見談字韻)檐(㮰也亦作簷櫩楚詞曲屋歩櫩)閻(里中門漢表閭閻偪於戎狄又姓)
阽(漢文帝紀阽於死亡近邊欲墮之意食貨志阽危若是說文壁危也又都念切見㮇字韻)懕(於鹽切安也)猒(飽也左氏小人之腹屬猒)
(又於艷切見豔字韻)厭(釋按左氏無厭將及我又於艷益渉三切見豔葉二韻)饜(釋按左傳貪惏無饜本作厭於鹽切新制云此韻看詳猒厭饜三字)
(韻訓解不同今許於經傳釋文中有明音者即本音押如釋文中無明音即許於平聲側聲通使又於艷切見艷字韻)銛(思廉切說文鍤屬一曰利也賈誼賦鈆刀爲銛)
韱(山韭)纎(細也微雨)綅(綫也詩貝胄朱綅禮雜記注朝服綅冠綅黒經白緯也又千尋切見侵字韻)
憸(詖也釋云憸利於上佞人也)&KR2548;(利疾口也)暹(日光升進也)僉(千廉切皆也釋按虞書僉曰)籤(驗也銳也)
殱(將廉切微盡也釋按春秋傳齊人殱于遂)瀐(泉一見一否)漸(流入也漬也又疾染切琰字韻)蔪(麥秀又疾染切見琰字韻)
熸(火滅釋云呉楚之間謂火滅爲熸左傳王夷師熸火)湛(漬也禮月令湛熾必㓗通作漸又持林都含丈減三切見侵覃豏三韻)爓(徐廉切禮器三獻爓注沈)
(肉於湯亦作燖燂又内則燂湯禮有爓祭又以贍切見豔字韻)潛(慈鹽切釋云水伏流亦藏也一曰漢水爲潛又姓)灊(水岀巴郡入江又徐心切見侵字韻)
鬵(䰝屬又徐心切見侵字韻)苫(詩廉切釋云草覆屋亦㓙服者以爲覆席)痁(熱瘧釋按春秋傳齊侯疥遂痁)襜(蚩占切衣蔽前亦作䪜雋)
柑(公羊柑馬而秣之注以木銜馬口又沽三切見談字韻)黔(黎也釋云黔黎謂民也又渠金切見侵字韻)黚(淺黄黑色)
鈐(鈐&KR2302;大犂又鉤鈐星名又與鉗通見上)鍼(鍼虎人名釋云泰伯弟鍼又朱深切見侵字韻)砭(悲廉切以石剌病亦作&KR3175;)
(又悲驗切見豔字韻)奄(音淹乆觀也詩奄觀銍艾見琰豔二韻新制添入)︻二十五添添(他廉切益也亦作沾)
甜(徒廉切亦作餂釋云甘也美也選南都賦酸甜滋味)恬(安也莊子以知養恬)〇鮎(奴廉切也釋云江東呼鮎爲)拈(掫也釋云以指取物)
謙(苦兼切釋云遜也)兼(吉嫌切并也)縑(并絲繒)蒹(荻之未秀者)鶼(爾雅南方比翼鳥名曰鶼鶼)
鰜(魚也釋云䱾魚)嫌(胡兼切不平於心一曰疑也)︻二十六嚴嚴(魚杴切釋云毅也說文敎命急也亦姓)
䉷(許慎曰弋射所蔽者釋云射翳也)杴(虚嚴切臿屬)蘝(草味辛毒詩蘝蔓于野)〇醃(於杴切𦵔也釋云漬藏物)
二十七咸(與銜凡通)
咸(胡嵒切皆也亦姓)諴(和也書至諴感神)鹹(釋按說文北方味也苦也)函(匱也亦作㮀又姓又胡南切見覃字韻)
緘(古咸切莊子攝緘縢又機緘說文束篋也)瑊(瑊見相如賦石之次玉者亦作玪)椷(篋也杯也漢天文志太白間可椷劒含容也)
嵒(魚咸切山巖也)碞(僭也書畏于民碞)麙(鹿絶有力)㩥(師咸切好手皃亦作摻詩摻摻女手)摲(芟也禮有摲而播者芟也)〇
讒(鉏咸切譛也又士監切見鑑字韻)毚(詩躍躍毚兎狡兎也釋按說文兎之駿者)饞(饕也)詀(知咸切詀謔)
諵(尼咸切詀諵語聲)儳(士咸切儳巖未整陣也春秋傳聲盛致志鼔儳可也新制添入)︻二十八銜銜(乎監切馬勒口中)
監(古銜切臨下也又居䧟切見鑑字韻)嵌(丘銜切嵌巖山險)巖(魚衘切岸也釋云水岸嶔巖之處)
衫(師銜切小襦)縿(旌旗正幅亦作幓&KR1490;又思邀切見宵字韻)彡(毛飾畫文)芟(刈也釋按鄭司農除草曰)
(芟除木曰柞)杉(木也亦作檆釋云杉木似松)欃(𥘉銜切彗星爲欃槍)巉(鉏銜切巉巗髙也又士檻切見檻字韻)
劖(斷也釋云剌也剽也)漸(士銜切髙峻也詩漸漸之石見鹽字韻新制添入)︻二十九凡凡(符咸切最括也又姓)
䀀(杯也又孚梵切見梵字韻)帆(舟上帆風幔亦作䑺相如賦樓舡舉颿而過肆𥙷颿字又扶泛切見梵字韻)颿(馬疾歩又扶泛切見梵字韻)渢(渢渢中庸之聲又符中孚)
(梵二切見柬梵二韻)氾(鄭地名又詳里孚梵二切見止梵二韻)
附釋文互註禮部韻略下平聲第二
