周易章句證異卷五
内閣中書翟均廉撰
象上傳
鄭玄合象傳于經附爻詞後(本淳于俊吳仁傑語)王弼自坤以
下大象附彖傳後小象拆爻詞後維乾卦仍鄭玄本
(陸德明孔穎逹李鼎祚蘇軾張子程子從之趙宋子夏傳朱震李衡張浚鄭汝諧項安世王宗傳彦肅)
(王申子李簡董楷同方趙汝楳大象置卦詞前小象置各爻詞後李過逢辰大象置爻詞前小象置)
(各爻後乾坤二卦大象置文言釋彖處小象後附各爻之言董真卿以大象置爻詞後彖詞前小象置)
(彖詞後)胡旦復出象傳分大小象為二篇(大象二小象三胡)
(瑗大象三小象四王洙同)邵子不分大小為一篇(次第三同晁說之)
吕大防分象上象下為二篇(象上三象下四三程迥作上象)
吕祖謙作象上傳三象下傳四(朱子從之文税與權吳澄胡炳胡一桂)
(熊良輔梁寅諸儒同)吳仁傑以大象為象傳次第二以小象
為繫詞傳分上下二篇(上三下四)俞琰以大象為象詞
(次第七在繫詞後)以小象為爻傳分上下二篇(上次三下次四)鄭
玄无象𫝊(云後人所作)王宗𫝊以小象為爻贊(云以古文易以)
(爻贊連于象文諸卦皆然不獨乾也漢儒鄭康成之徒散于逐卦爻下獨此乾存古文也後人遂有大象小象之說)
天行健君子以自彊不息
鄭玄以下附象𫝊于經者加象曰字馮椅商飛卿改
為贊曰趙汝楳董真卿无象曰字健晁說之曰當
作天行乾(俞琰曰健乾二字乃聲之訛)趙汝楳曰當是&KR2731;訛為健
(云集韻乾或作&KR2731;寫吳仁傑曰字書乾一作&KR2731;豈本作&KR2731;而傳之訛也毛竒齡曰謬)
潛龍勿用陽在下也
見龍在田德施普也
終日乾乾反復道也
或躍在淵進无咎也
飛龍在天大人造也
造劉子政作聚鄭玄作造作之造(徂早反為也)王肅作造
就之造(七到反又至也)姚信陸績讀為造至之造(孔穎達曰象詞皆上)
(下為韻姚讀非也造為也)
亢龍有悔盈不可久也
用九天德不可為首也
地勢坤君子以厚德載物
履霜堅冰隂始凝也馴致其道至堅冰也
魏志文帝記許芝引易作初六履霜隂始凝也(朱子從之)
(子項安世曰據魏志此二字明是後人妄加也王申胡一桂胡炳文熊良輔林希元同吳澄改作初)
(六履霜)郭京作象曰履霜隂始凝也(云今本誤增堅冰二字徐氏无此)
(二字云王昭素晁說之胡瑗同始俞琰從郭京王弼時猶未誤王弼後誤爾)按後漢
書魯恭傳引作履霜堅冰隂始凝也與九家易孔穎
逹諸儒同毛竒齡云恭先于後晉則必古本原有堅
冰字許芝所引偶然遺脱郭京无堅冰字謬馴鄭
玄音訓(徐邈同)
六二之動直以方也不習无不利地道光也
禮記深衣引易作坤六二之動
含章可貞以時發也或從王事知光大也
括囊无咎慎不害也
黃裳元吉文在中也
龍戰于野其道窮也
用六永貞以大終也
雲雷屯君子以經綸
綸鄭玄荀爽劉表陸德明作論(鄭云謂論撰書禮樂施政事荀云論禮也)
(作晁說之從荀爽云直綸非惠棟從論)黃穎云經論匡濟也(孔穎逹引姚信)
(作綸綸綱也經論艱難也)(李鼎祚引姚信作論吕祖謙云論今作綸)正義云劉表
鄭玄以綸為論非(廉按綸字疑即論字之誤)
雖磐桓志行正也以貴下賤大得民也
六二之難乘剛也十年乃字反常也
即鹿无虞以從禽也君子舍之往吝窮也
郭京云何以從禽也(今本脱何字俞琰從之)蔡邕石經有何字
(程迥從之云今本脱廉案孔穎逹李鼎祚無何字)
求而往明也
屯其膏施未光也
泣血漣如何可長也
山下出泉蒙君子以果行育德
利用刑人以正法也
子克家剛柔接也
勿用取女行不順也
朱子曰順當作慎(順慎古通用字炳荀子順墨作慎墨胡一桂胡文熊朋來從之)
(作吳澄慎)
困蒙之吝獨遠實也
童蒙之吉順以巽也
利用禦寇上下順也
雲上於天需君子以飲食宴樂
雲上於天王肅作雲在天上宴朱震房審權李衡
作燕(成德引張子吕大臨游酢吕祖謙亦作燕)
需于郊不犯難行也利用恆无咎未失常也
陸德明無无咎二字(云亦有作利用恆无咎者咎吕祖謙云利用恆今本有无二)
(字本惠棟無)
需于沙衍在中也雖小有言以吉終也
需于泥災在外也自我致寇敬慎不敗也
需于血順以聽也
酒食貞吉以中正也
不速之客來敬之終吉雖不當位未大失也
天與水違行訟君子以作事謀始
不永所事訟不可長也雖小有言其辯明也
不克訟歸逋竄也自下訟上患至掇也
趙汝楳讀不克訟歸逋(句)竄也(句王宗炎陸時位劉石閭徐在漢同陸)
(云時說以逋竄一句讀非也按孔穎逹讀不克訟句歸逋竄句)掇鄭玄作惙(陟劣)
(反憂也)
食舊德從上吉也
復即命渝安貞不失也
李鼎祚侯果安貞下有吉字孔穎逹讀復即命渝
(句)安貞不失也(句)程子讀不失也
訟元吉以中正也
以訟受服亦不足敬也
地中有水師君子以容民畜衆
師出以律失律凶也
在師中吉承天寵也王三錫命懷萬邦也
潘炳曰疑作在師中吉懷萬邦也王三錫命承天寵
(俞琰曰朱子以為不必改)寵王肅作龍(云寵也)
師或輿尸大无功也
左次无咎未失常也
長子帥帥以中行也弟子輿尸使不當也
俞琰云或曰使字恐是位字𫝊寫之訛
大君有命以正功也小人勿用必亂邦也
地上有水比先王以建萬國親諸侯
比之初六有它吉也
毛竒齡云易會曰有他(句)
比之自内不自失也
比之匪人不亦傷乎
外比於賢以從上也
顯比之吉位正中也舍逆取順失前禽也邑人不誡上
使中也
郭京作失前禽舍逆取順也(今本誤倒其句與毛竒齡如郭氏則順中无)
(韻大誤)
比之无首无所終也
風行天上小畜君子以懿文德
復自道其義吉也
牽復在中亦不自失也
夫妻反目不能正室也
有孚惕出上合志也
有孚攣如不獨富也
旣雨既處德積載也君子征凶有所疑也
德吳澄作得(云舊本作德因經文而誤也)餘說見爻詞
上天下澤履君子以辨上下定民志
素履之往獨行願也
幽人貞吉中不自亂也
眇能視不足以有明也跛能履不足以與行也咥人之
凶位不當也武人為於大君志剛也
愬愬終吉志行也
夬履貞厲位正當也
元吉在上大有慶也
天地交泰后以裁成天地之道輔相天地之宜以左右
民
荀爽作裁成(班固漢書律歷志作裁類朱震曰財裁古通用案朱子語都作裁)鄭
玄虞翻作財成(班固貨殖傳引作財陸德明孔穎逹李鼎祚諸儒同)財徐邈音
才載反陸德明如字班固貨殖𫝊引作后以財成
輔相天地之宜左右陸時位曰即古佐佑字
拔茅征吉志在外也
包荒得尚于中行以光大也
无往不復天地際也
宋衷作无平不陂无往不復(晁說之從之)孔穎逹作无往
不復(程子張子蘇軾諸儒俱同)陸德明李鼎祚作无平不陂(陸云一作)
(无往不復曰吕祖謙云无平不陂今本作无往不復董真卿程𫝊仍作今文作无往不復本義復古)
(易作无平不陂然先儒間兩存之今不敢輙改姑從程傳案此則朱子本義當作无平不陂今胡一桂)
(胡炳文熊良輔梁寅諸易皆本朱子惟此仍作无往不復惠棟作无平不陂)
翩翩不富皆失實也不戒以孚中心願也
失實郭京作反實(云反讀作失字)
以祉元吉中以行願也
城復于隍其命亂也
天地不交否君子以儉德辟難不可榮以禄
榮虞翻作營云或作榮(李鼎祚集解惠棟從營)儉虞翻云或
作險
拔茅貞吉志在君也
大人否亨不亂羣也
包羞位不當也
有命无咎志行也
大人之吉位正當也
否終則傾何可長也
天與火同人君子以類族辨物
出門同人又誰咎也
同人于宗吝道也
伏戎于莽敵剛也三歲不興安行也
乘其墉義弗克也其吉則困而反則也
同人之先以中直也大師相遇言相克也
同人于郊志未得也
火在天上大有君子以遏惡揚善順天休命
遏徐邈作謁陸德明如字
大有初九無交害也
大車以載積中不敗也
公用亨于天子小人害也
匪其彭无咎明辨晳也
晳鄭玄作遰(讀如明星晳晳)荀爽作晰(木俞琰)虞翻作折(李鼎祚惠)
(棟同)陸績作逝王廙作晰徐邈李軌劉遵作哲(本晁說之)陸
德明作晳
厥孚交如信以發志也
威如之吉易而无備也
大有上吉自天祐也
地中有山謙君子以裒多益寡稱物平施
裒鄭玄荀爽虞翻董遇蜀才作捊(取也棟李鼎祚同惠作捊曰釋)
(詁裒訓多不得云裒多俗木訛耳)晉野王玉篇引作掊(廣雅云掊减)
謙謙君子卑以自牧也
鳴謙貞吉中心得也
勞謙君子萬民服也
无不利撝謙不違則也
利用侵伐征不服也
侵郭京作征(惠棟同征毛竒齡云作征則下字復見矣)
鳴謙志未得也可用行師征邑國也
雷出地奮豫先王以作樂崇德殷薦之上帝以配祖考
崔憬讀雷出地(句)奮豫(句)殷京房作隱薦陸德
明曰本又作&KR1002;同或作廌非(獸名耳)殷薦之上帝晁
說之無之字班固藝文志引作以饗祖考(廉案禮樂志仍)
(作配)
初六鳴豫志窮凶也
不終日貞吉以中正也
盱豫有悔位不當也
由豫大有得志大行也
六五貞疾乘剛也恆不死中未亡也
冥豫在上何可長也
澤中有雷隨君子以嚮晦入宴息
嚮王肅作鄉(晁說之曰鄉古文惠棟同)陸德明曰本又作嚮
宴惠棟云與燕通
官有渝從正吉也出門交有功不失也
係小子弗兼與也
係丈夫志舍下也
隨有獲其義凶也有孚在道明功也
孚于嘉吉位正中也
拘係之上窮也
山下有風蠱君子以振民育德
振九師讀音真(振振仁厚也)育王肅作毓(云古育字案晁說之曰)
(毓古文)
幹父之蠱意承考也
幹母之蠱得中道也
幹父之蠱終无咎也
裕父之蠱往未得也
幹父用譽承以德也
不事王侯志可則也
澤上有地臨君子以教思無窮容保民无疆
咸臨貞吉志行正也
咸臨吉无不利未順命也
未胡瑗云羡文(晁說之從之三馮椅蔣悌生同強俞琰曰未順命字諸說多于牽其)
(義未穩以未為羡則與爻詞之意不相類今從之)
甘臨位不當也既憂之咎不長也
至臨无咎位當也
位當陸德明曰本或作當位實非也(惠棟本作當位寔云陽寔隂虚)
(故為寔有案虞翻注云當位寔故无咎)毛竒齡云虞翻本九家作當位
非(與長韻不恊)
大君之宜行中之謂也
敦臨之吉志在内也
風行地上觀先王以省方觀民設教
初六童觀小人道也
闚觀女貞亦可醜也
陸德明曰一本闚觀下有利字
觀我生進退未失道也
觀國之光尚賓也
觀我生觀民也
觀其生志未平也
雷電噬嗑先王以明罰敕法
雷電石經作電雷(程子曰象无倒置者疑此文互也晁公武曰象无倒置疑從石經)
(朱子云當作電雷胡項安世趙汝楳王申子胡一桂熊良輔炳文董真卿梁寅同)吳澄作電
雷宋衷王弼孔穎逹李鼎祚作雷電(侯果石介張子蘇軾郭忠孝楊)
(時朱震張浚王宗𫝊黃震諸儒如字曰俞琰曰噬嗑倒說聖人崇陽抑隂之意毛竒齡彖已明言雷)
(電蔡邕李鼎祚皆作電雷以己意強正之廉案查慎行亦謂電雷之說始于李鼎祚今李本亦作雷電與)
(毛查說不同)明蜀才作命敕班固(本藝文志)作飭(顔師古曰飭慗)
(也讀與敕同王惠棟從飭云飭古敕字又作餙弼從俗作敕非也)陸德明曰勑俗字
也字林作勅(毛居正曰勅俗本誤作敕高宗石經作勑紹興府注疏及建安余氏本皆作勑)
(漢以來作勑非俗字也)謹案周易折中作敕周易述義作
勅
屨校滅趾不行也
趾陸德明作止(不行也)陸德明曰本亦作止不行也
(李心𫝊從其說有毛竒齡曰古本趾下止字)
噬膚滅鼻乘剛也
遇毒位不當也
利艱貞吉未光也
陸德明作未光大也(云本亦无大也字未吕祖謙曰未光大也今本作光也李)
(心𫝊曰未光也本亦作未光大也矣毛竒齡曰有大字則與當字不恊)
貞厲无咎得當也
何校滅耳聰不明也
山下有火賁君子以明庶政无敢折獄
舍車而徒義勿乘也
鄭玄作義不乘也(本晁說之)
賁其須與上興也
永貞之吉終莫之陵也
六四當位疑也匪寇婚媾終无尤也
郭京曰六四下有皤如二字
六五之吉有喜也
白賁无咎上得志也
山附于地剝上以厚下安宅
剝牀以足以滅下也
剥牀以辨未有與也
剝之无咎失上下也
剥牀以膚切近災也
以宫人寵終无尤也
君子得輿民所載也小人剥廬終不可用也
雷在地中復先王以至日閉關商旅不行后不省方
不遠之復以脩身也
休復之吉以下仁也
頻復之厲義无咎也
中行獨復以從道也
敦復无悔中以自考也
迷復之凶反君道也
天下雷行物與无妄先王以茂對時育萬物
胡旦天下雷行物與(句馮去非田疇張清子王宗琰崔弦錢一本劉宗周徐在漢)
(毛竒齡查慎行同无俞琰曰先儒皆以天下雷行物與妄誤矣)郭京曰對時
育物(云物上誤增萬字)郭京以先王以茂對(句)時育萬物
(句)
无妄之往得志也
不耕穫未富也
郭京作不耕而穫求富也(云求字誤作未字)
行人得牛邑人災也
可貞无咎固有之也
无妄之藥不可試也
无妄之行窮之災也
天在山中大畜君子以多識前言往行以畜其德
識劉表作志(毛竒齡誤作劉瓛志項安世云漢書作志惠棟作云志古文識)
有厲利己不犯災也
輿說輹中无尤也
利有攸往上合志也
六四元吉有喜也
六五之吉有慶也
何天之衢道大行也
郭京作何天之衢亨(云脱亨字誤毛竒齡云)
山下有雷頤君子以慎言語節飲食
觀我朵頤亦不足貴也
六二征凶行失類也
十年勿用道大悖也
毛竒齡曰大李鼎祚作德(廉案今李本作大與毛說異)
顛頤之吉上施光也
居貞之吉順以從上也
由頤厲吉大有慶也
澤滅木大過君子以獨立不懼遯世无悶
遯陸德明曰本又作遁
藉用白茅柔在下也
老夫女妻過以相與也
棟橈之凶不可有以輔也
棟隆之吉不橈乎下也
枯楊生華何可久也老婦士夫亦可醜也
過涉之凶不可咎也
水洊至習坎君子以常德行習教事
洊京房作臻干寳作薦(趙汝楳曰亦拘于加習字而為是回護毛竒齡曰臻薦)
(皆聲展之意同)胡旦讀水洊至習(句)坎(句)俞琰曰坎上
加習蓋仍卦詞之誤
習坎入坎失道凶也
求小得未出中也
來之坎坎終无功也
樽酒簋貳剛柔際也
陸德明作樽酒簋云一本更有貳字(張弧李鼎祚晁陸希聲同)
(說之曰有貳字者因王弼失之說吕祖謙樽酒簋今本作樽酒簋貳朱子從晁氏毛竒齡曰象辭)
(自无誤句晁氏古易都出偽造郭陸諸本私意穿鑿可輕信耶姜寳曰樽酒簋貳晁說非)俞
琰曰當作樽酒貳簋(今曰樽酒簋貳盖承爻詞傳寫之誤)
坎不盈中未大也
上六失道凶三歲也
明兩作離大人以繼明照于四方
程子云兩作離(句李心𫝊曰當以作字為句程子誤也)郭京作大人
以明照繼明照于四方(云脱明照二字讀毛竒齡云郭氏以明照連不知繼明)
(連讀照字連下讀郭氏誤讀誤觧而反用改經今諸本引舉正義又云无繼于二字則又非鄭氏原本)
履錯之敬以辟咎也
黃離元吉得中道也
日昃之離何可久也
突如其來如无所容也
六五之吉離王公也
離鄭玄作麗梁武帝王嗣宗力智反(俞琰曰離如字作去聲非)
王用出征以正邦也
以正邦也下王肅有獲匪其醜大有功也八字(朱震曰疑)
(今本脱之說俞琰引此)
周易章句證異卷五
