周易章句證異卷九
内閣中書翟均廉撰
文言𫝊
鄭玄文言與說序雜合為一卷(本崇文總目合案淳于後謂康成彖象)
(于經不言合文言于經也朱震吕祖謙嘗從其說林票亦以文言與說序雜合為一卷)王弼附
文言于乾坤二卦(小象之後張陸德明孔穎達李鼎祚及蘇軾子程子從之宋子)
(夏𫝊朱震李衡鄭汝諧項安世王宗𫝊趙彦肅王申子李簡董楷同周燔文言亦附小象後惟大象列)
(卦詞前過董真卿文言𫝊附小象後惟大象列彖𫝊前李方逢辰文言釋彖處附彖後大象前釋爻)
(處附小象後无趙汝楳文言釋彖處附爻辭前文言𫝊曰等字)胡旦復出文言别
為一篇(析乾文言為第四坤文言為第五在小象後上繫前胡瑗合乾坤文言次第五在小象)
(後上繫前為程迥次同惟象分上下惟以小象繫詞下以繫詞為說卦)(吳仁傑亦同邵子晁說之)
(次第四在象後繫詞前謙吕大防連二經次第九在小繫後說卦前吕祖次第七在繫詞下𫝊後說)
(卦𫝊前朱子從之良輔梁寅諸人同)(税與權吳澄胡炳文胡一桂熊俞琰次第九在大象後說卦前)
王洙卦辭文言俱不附經(卦詞為一篇次第一文言次第五)蔡
淵彖𫝊仍附經中出文言列繫辭後(云古本文言下有𫝊字今脱)
(案吕祖謙朱子税與權吳澄諸儒俱有𫝊字)
鄭厚无文言(云後人所作)
元者善之長也亨者嘉之會也利者義之和也貞者事
之幹也
王弼加文言曰三字于首(孔穎達李鼎祚蘇軾張謙子程子諸儒同吕祖)
(朱子復析文言為一篇省文言曰三字因毛竒齡曰宋儒偽造古易謂王氏附文言于乾坤加文言字)
(以别之不知文言章次皆舊所定)趙汝楳无文言曰三字(直接彖𫝊)左
𫝊穆姜引作元體之長也亨嘉之會也利義之和也
貞事之幹也
君子體仁足以長人嘉會足以合禮利物足以和義貞
固足以幹事
左𫝊穆姜引無君子字體仁京房荀爽董遇作體
信(毛竒齡云誤)嘉會穆姜引作嘉體利物孟喜京房
荀爽陸績作利之
君子行此四德者故曰乾元亨利貞
初九曰潛龍勿用何謂也子曰龍德而隱者也不易乎
世不成乎名遯世无悶不見是而无悶樂則行之憂則
違之確乎其不可拔潛龍也
吳澄省子曰字(云子曰後人所加後五節同)陸德明李鼎祚作
不易世不成名(廉案唐以後本不易乎世不易乎名)遯惠棟作&KR0735;
確惠棟作寉
九二曰見龍在田利見大人何謂也子曰龍德而正中
者也庸言之信庸行之謹閑邪存其誠善世而不伐德
博而化易曰見龍在田利見大人君德也
吳澄无易曰見龍在田三句(云十三字蓋下文重出)鄭玄作
閑邪以存其誠(本晁說之)
九三曰君子終日乾乾夕惕若厲无咎何謂也子曰君
子進德脩業忠信所以進德也脩辭立其誠所以居業
也知至至之可與幾也知終終之可與存義也是故居
上位而不驕在下位而不憂故乾乾因其時而惕雖危
无咎矣
惠棟亦作夕惕若夤
九四曰或躍在淵无咎何謂也子曰上下无常非為邪
也進退无恆非離羣也君子進德脩業欲及時也故无
咎
鄭玄作君子進德脩業及時无欲字也字(本晁說之惠棟同)
九五曰飛龍在天利見大人何謂也子曰同聲相應同
氣相求水流濕火就燥雲從龍風從虎聖人作而萬物
覩本乎天者親上本乎地者親下則各從其類也
作馬融作起
上九曰亢龍有悔何謂也子曰貴而无位高而无民賢
人在下位而无輔是以動而有悔也
熊朋來湛若水吳澄毛竒齡俱以繫辭亢龍有悔節
為即文言脱誤
潛龍勿用下也
見龍在田時舍也
終日乾乾行事也
或躍在淵自試也
飛龍在天上治也
亢龍有悔窮之災也
鄭玄作窮志災也(本晁說之)
乾元用九天下治也
潛龍勿用陽氣潛藏
見龍在田天下文明
終日乾乾與時偕行
或躍在淵乾道乃革
飛龍在天乃位乎天德
亢龍有悔與時偕極
乾元用九乃見天則
乾元者始而亨者也
利貞者性情也
鄭玄作情性也(本晁說之朱震吳澄惠棟同)
乾始能以美利利天下不言所利大矣哉
鄭玄作乾始而以美利利天下(本晁說之案李鼎祚惠棟同廉而古能)
(字說見上經)
大哉乾乎剛健中正純粹精也
粹惠棟作晬(荀子非相曰而能容雜劉淵林吳都賦注云不雜曰晬雜者晬之反)
六爻𤼵揮旁通情也
揮陸德明本亦作輝(義取光輝)
時乘六龍以御天也雲行雨施天下平也
君子以成德為行日可見之行也潛之為言也隱而未
見行而未成是以君子弗用也
君子學以聚之問以辨之寬以居之仁以行之易曰見
龍在田利見大人君德也
九三重剛而不中上不在天下不在田故乾乾因其時
而惕雖危无咎矣
九四重剛而不中上不在天下不在田中不在人故或
之或之者疑之也故无咎
朱子曰九四非重剛重字疑衍(陸時位曰虞仲翔云以乾接乾故重剛李)
(鼎祚重卦自此二爻始故云朱義謂陽爻陽位為重剛而以九四重剛為衍文失象旨矣廉按諸儒皆作)
(重剛胡炳文本義通釋梁寅易參義熊良輔本義集成亦不從本義)
夫大人者與天地合其德與日月合其明與四時合其
序與鬼神合其吉凶先天而天弗違後天而奉天時天
且勿違而况于人乎况于鬼神乎
而况于人乎李鼎祚无而字
亢之為言也知進而不知退知存而不知亡知得而不
知喪
其唯聖人乎知進退存亡而不失其正者其唯聖人乎
首句王肅作愚人後結始作聖人(俞琰曰王肅謬矣胡瑗以首句為)
(羡文)吳澄刪去首句
坤至柔而動也剛至静而德方
王弼以下附坤卦者皆有文言曰三字
後得主而有常
程子曰主下脱利字(朱子從之文鄭汝諧王申子胡一桂胡炳董楷梁寅陸仁錫)
(林希元程竹山同𫝊余苞曰程朱以主利句遂以文言為闕文然觀彖意未見其為闕文也陸時位)
(曰朱子考亭云當有利字武斷之過說毛竒齡曰程朱增此字曲全主利之)
含萬物而化光
坤道其順乎承天而時行
張元冲𫝊載晉王易本作順承乎天而時行(毛竒齡曰乃與)
(順承天合較似有理)
積善之家必有餘慶積不善之家必有餘殃臣弑其君
子弑其殳非一朝一夕之故其所由來者漸矣由辨之
不早辨也易曰履霜堅冰至蓋言順也
辨荀爽作變(晁說之云辨古文變字)順楊萬里曰當作馴朱
子曰古字順慎通用此當作慎(胡氏炳文曰諸家釋順字謂善與不善皆)
(由順而後釋本義作慎言當辨之于微也讀作順字不若慎字有下工夫處吳澄改作慎廉案荀爽及)
(程子諸儒皆作順訓與慎義異)
直其正也方其義也君子敬以直内義以方外敬義立
而德不孤直方大不習无不利則不疑其所行也
俞琰云或曰禮記云直其政政乃敬之訛敬訛為政
政又轉而為正(案惠棟云正當為敬字之誤此毛竒齡云案古文變換處多不拘不必)
(穿鑿)俞琰曰劉元城嘗改敬以直内為正以直内不知
言敬則正在其中張璠曰直方大上有象曰二字
(惠棟同)
隂雖有美含之以從王事弗敢成也地道也妻道也臣
道也地道无成而代有終也
宋衷作含之以從王事(句朱震同從張振淵曰當以含之以王事為句若依)
(胡雲峯以隂雖有美含之為句則以從王事上反費轉摺查慎行同項安世曰以含之連下文讀者)
(非廉案諸儒俱以含之絶句)
天地變化草木蕃天地閉賢人隱易曰括囊无咎无譽
蓋言謹也
君子黃中通理
王申子以君子黃中(句云通理二字即小象文在中之意非連黃中為句)
正位居體
美在其中而暢於四支𤼵於事業美之至也
隂疑於陽必戰為其嫌於无陽也故稱龍焉猶未離其
類也故稱血焉夫玄黃者天地之雜也天玄而地黃
荀爽虞翻姚信蜀才作隂凝于陽(晁說之曰疑古文凝字惠棟從凝)
嫌荀爽虞翻陸績九家易董遇作兼(李氏鼎祚同惠棟作兼)
(云俗作嫌)鄭玄作慊(讀如羣公溓之溓古書篆作立心與水相近讀者失之故作溓溓雜也廉)
(案釋文引鄭作謙此本詩采薇正義毛竒齡曰兼慊溓皆非正義)雜惠棟作襍
熊朋來吳澄湛若水毛竒齡以繫辭中十六卦爻辭
十八節皆屬文言(說詳繫辭)
周易章句證異卷九
