輶軒使者絶代語釋別國方言第四
襌衣江淮南楚之間謂之褋(楚辭曰遺佘褋兮澧浦音簡牒)
關之東西謂之襌衣有袌者(前施袌囊也房報反)趙魏
之間謂之袏衣無袌者謂之裎衣(音逞)古謂之
深衣(制見禮記)
襜褕江淮南楚謂之&KR2391;褣(裳凶反)自關而西謂
之襜褕其短者謂之裋褕(音豎)以布而無縁敝
而紩之謂之襤褸自關而西謂之䘪䘿(俗名䘿掖)
(音倔)其敝者謂之緻(緻縫納敝故名之也丁履反)
汗襦(廣雅作䄖)江淮南楚之間謂之䙢(音甑)自關而
西或謂之衹裯(衹音止裯丁牢反亦呼爲掩汗也)自關而東
謂之甲襦陳魏宋楚之間謂之襜襦或謂之
襌襦(今或呼衫爲單襦)
帬陳魏之間謂之帔(音披)自關而東或謂之襬
(音碑今關西語然也)
蔽䣛江淮之間謂之褘(音韋或暉)或謂之袚(音沸)魏
宋南楚之間謂之大巾自關東西謂之蔽䣛
齊魯之郊謂之袡(昌詹反)襦(字亦作褕又襦無右也)西南屬
漢謂之曲領或謂之襦褌陳楚江淮之間謂
之䘴(錯勇反)
袴齊魯之間謂之䙭(傳曰徴蹇與襦音騫)或謂之襱(今俗)
(呼袴踦爲襱音鮦魚)關西謂之袴
褕謂之袖(襦䙭有袖者因名云)
衱謂之褗(即衣領也劫偃兩音)
袿謂之裾(衣後裾也或作袪廣雅云衣袖)
褸謂之衽(衣襟也或曰裳際也)
褸謂之緻(襤褸綴結也)
裯謂之襤(衹裯弊衣亦謂襤褸)
無縁之衣謂之襤
無袂衣謂之䙃(袂衣袖也音藝䙃音慢惰)
無之袴謂之襣(袴無踦者即今犢鼻褌也亦襱字異耳)
䘯謂之(干苕丁俠兩反未詳其義)
袒餙謂之直衿(婦人初嫁所著上衣直衿也音但)
襃明謂之袍(廣雅云襃明長襦也)
繞衿謂之帬(俗人呼接下江東通言下裳)
懸裺謂之縁(衣縫縁也音掩)
絜襦謂之蔽膝(廣異名也)
裪&KR3073;謂之袖(衣褾音&KR3073;江東呼䘼音婉)
帍裱謂之被巾(婦人領巾也方廟反)
繞䋸謂之裺(衣督脊也䋸音循)
厲謂之帶(小爾雅曰帶之垂者爲厲)
襎裷謂之幭(即帊幞也煩冤兩音幭亡別反)繄袼謂之䙔(即小)
(兒次衣也翳洛嘔三音)楚謂無縁之衣曰襤紩衣謂之
褸秦謂之緻自關而西秦晉之間無縁之衣
謂之䘪䘿(嫌上說有未了故復分明之)
複襦江湘之間謂之(音竪)或謂之筩褹(今筩袖之)
(襦也褹即袂字耳)
大袴謂之倒頓(今雹袴也)小袴謂之䘨&KR2344;(今袴也皎了)
(兩音)楚通語也
&KR1970;巾也(巾主覆者故名&KR1970;也)大巾謂之&KR1843;(音芬)嵩嶽之南
(嵩髙中岳山也今在河南陽城縣)陳潁之間謂之帤(如豬反)亦
謂之&KR1970;(江東通呼巾&KR1843;耳)
絡頭帞頭也(音貊)紗繢䰎帶(羌位反)䰂帶(音菜)&KR3140;(音綪)
(亦千)㡋(於怯反)幧頭也自關以西秦晉之郊曰絡
頭南楚江湘之間曰帞頭自河以北趙魏之
間曰幧頭或謂之&KR3140;或謂之㡋其遍者謂之
䰎帶(今之偏疊幧頭也)或謂之䰂帶(䰂亦結也)覆結謂之
幘巾或謂承露或謂之覆䰂(今結籠是也)皆趙魏
之間通語也
屝屨麤履也徐兖之郊謂之屝(音翡)自關而西
謂之屨中有木者謂之複舄自關而東複履
其&KR0763;者謂之下(音婉)襌者謂之鞮(今韋鞮也)絲作
之者謂之履麻作之者謂之不借粗者謂之
東北朝鮮洌水之間謂之䩕(音卬)角南楚江
沔之間揔謂之麤(沔水今在襄陽)西南梁益之間或
謂之(他回反字或作音同)或謂之䋀(下瓦反一音畫)履其
通語也徐土邳圻之間(今下䂙也圻音祁)大麤謂之
䩕角(今漆履有齒者)
緉(音兩)&KR2413;(音爽)絞也(謂履中絞也音校)關之東西或謂之
緉或謂之&KR2413;絞通語也
纑謂之縝(謂纑縷也音振)
輶軒使者絶代語釋別國方言第四
