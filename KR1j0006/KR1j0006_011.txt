輶軒使者絶代語釋別國方言第十一
蛥蚗(蛥音折蚗亐列反一音玦)齊謂之螇螰(奚鹿二音)楚謂之
蟪蛄(莊子曰蟪蛄不知春秋也)或謂之蛉蛄(音零)秦謂之蛥
蚗自關而東謂之虭蟧(貂料二音)或謂之蝭蟧(音帝)
或謂之蜓蚞(廷木二音)西楚與秦通名也(江東人呼蟂蟧)
蟬楚謂之蜩(音調)宋衞之間謂之螗蜩(今胡蟬也似蟬)
(而小鳴聲清亮江南呼螗蛦)陳鄭之間謂之蜋蜩(音良)秦晉
之間謂之蟬海岱之間謂之䗁(齊人呼爲巨䗁音技)其
大者謂之蟧或謂之蝒馬(按爾雅云蝒馬者蜩非別名蝒馬也)
(此方言誤耳)其小者謂之麥蚻(如蟬而小青色今關西呼麥蠽音)
(之)有文者謂之蜻蜻(即蚻也爾雅云耳)其䳄蜻謂
之疋(祖反)一大而黒者謂之䗃(音棧)黒而赤者謂
之蜺(雲霓)蜩蟧謂之&KR2782;蜩(江東呼爲&KR2782;&KR1914;也)&KR2258;謂之寒
蜩寒蜩瘖蜩也(按爾雅以蜺爲寒蜩月令亦曰寒蜩鳴知寒蜩非瘖者也)
(此諸蟬名通出爾雅而多駮雜未可詳據也寒蜩螿也似小蟬而色青&KR2258;音應)
蛄詣謂之杜蛒(音格)螻螲謂之螻蛄(音室塞)或謂
之蟓蛉(象鈴二音)南楚謂之杜狗或謂之蛞螻
蜻蛚(即趨織也精列二音)楚謂之蟋蟀或謂之蛬(梁園呼蛬)
(音鞏)南楚之間謂之蚟孫(孫一作絲)
螳蜋謂之髦(有斧蟲也江東呼爲石蜋又名齕肬)或謂之虰(按爾)
(雅云螳蜋蛑奵義自應下屬方言依此說失其指也)或謂之䖹䖹
姑䗐謂之強䖹(米中小黒甲虫也江東名之[加虫]音加建平人呼芉子音芉)
(芉即姓也)
蟒(即蝗也莫鯁反)宋魏之間謂之蚮(音貸)南楚之外謂
之蟅蟒(蟅音近詐亦呼吒蝢)或謂之蟒或謂之&KR3821;(音滕)
蜻蛉謂之蝍蛉(六足四翼虫也音靈江東名爲狐黎淮南人呼䗧&KR2212;䗧音)
(康&KR2212;音伊)
舂黍謂之&KR3137;蝑(&KR3137;音藂蝑音壞沮反又名蚣&KR3137;江東呼虴蛨)
蠀&KR2104;謂之蚇蠖(即踧二音蠖烏郭反又呼歩屈)
&KR1123;燕趙之間謂之蠓螉(蒙翁二音)其小者謂之&KR1889;
螉(小細腰&KR1123;也音鯁噎)或謂之蚴蛻(幽恱二音)其大而蜜謂
之壷蠭(今黒&KR1123;穿竹木作孔亦有蜜者或呼笛師)
蠅東&KR4540;謂之羊(此亦語轉耳今江東人呼羊聲如蠅凡此之類皆不宜別)
(立名也)陳楚之間謂之蠅自關而西秦晉之間
謂之蠅
蚍蜉(毗浮二音亦呼蟞蜉)齊魯之間謂之蚼蟓(駒養二音)西
南梁益之間謂之玄蚼(法言曰玄駒之歩是)燕謂之蛾
䖹(蟻養一音建平人呼蚳音侈)其塲謂之坻(直尸反)或謂之
蛭(亦言冡也)
蠀螬謂之蟦(翡翠反)自關而東謂之蝤蠀(猶餈兩音)
或謂之䖭蠾(書卷)或謂之蝖&KR1386;(亦呼當齊或呼虵或呼蟦蝖)
(喧斛兩音)梁益之間謂之蛒(音格)或謂之蝎或謂之
蛭蛒(音質)秦晉之間謂之蠧或謂之天螻(按爾雅云)
(&KR1386;天螻謂螻蛄耳而方言以爲蝎未詳其義也)四方異語而通者也
蚰&KR2259;(由延二音)自關而東謂之螾&KR2259;(音引)或謂之入
耳或謂之䗅&KR2785;(音麗)趙魏之間或謂之蚨虶(扶于)
(二音)北燕謂之䖡蚭(䖡奴六反蚭音尼江東又呼蛩音鞏)
鼅鼄(知株二音)鼄蝥也(音無)自關而西秦晉之間謂
之鼄蝥(今江東呼蝃蝥音掇)自關而東趙魏之郊謂之
鼅鼄或謂之蠾蝓(燭臾二音)蠾蝓者侏儒語之轉
也北燕朝鮮洌水之間謂之蝳蜍(齊人又呼社公亦言)
(周公音毒餘)
蜉䖻(浮由二音)秦晉之間謂之蟝&KR3479;(似天牛而小有甲角出糞)
(土中朝生夕死)
馬蚿(音弦)北燕謂之蛆蟝(蝍蛆)其大者謂之馬蚰
(音逐今關西云)
輶軒使者絶代語釋別國方言第十一
