輶軒使者絶代語釋別國方言第六
聳欲也(皆強欲也山頂也)荆呉之間曰聳晉趙曰
自關而西秦晉之間相勸曰聳或曰中
心不欲而由旁人之勸語亦曰聳凡相被飾
亦曰
聳䏁聾也半聾梁益之間謂之䏁(言胎䏁煩憒也音宰)
秦晉之間聽而不聦聞而不逹謂之䏁生而
聾陳楚江淮之間謂之聳(言無所聞當聳䏁也)荆揚之
間及山之東西雙聾者謂之聳聾之甚者秦
晉之間謂之&KR2787;(五刮反言聉無所聞知也外傳聾聵伺火音蒯聵)呉
楚之外郊凡無有耳者亦謂之&KR2787;其言聧者
若秦晉中土謂墮耳者䎳也(五刮反)
陂(偏頗)傜(逍遥)袤也陳楚荆揚曰陂自山而西凡
物細大不純者謂之傜(言娥傜也)
由迪正也東齊青徐之間相正謂之由迪
㥏(音腆)恧(人力反又女六反)慙也荆揚青徐之間曰㥏
若梁益秦晉之間言心内慙矣山之東西自
愧曰恧(小爾雅曰心愧爲恧)趙魏之間謂之䎵(音密亦袐)
弿(音蹇)展難也齊晉曰弿山之東西凡難貌曰
展荆呉之人相難謂之展若秦晉之言相憚
矣齊魯曰燀(難而雄也昌羡反)
胥由輔也(胥相也由正皆謂輔持也)呉越曰胥燕之北鄙
曰由
蛩㤨戰慄也(鞏恭兩音)荆呉曰蛩㤨蛩㤨又恐也
錪(吐本反)錘(直睡反)重也東齊之間曰錪宋魯曰錘
鋡(音含)龕受也(今云龕囊依此名也)齊楚曰鋡揚越曰龕
受盛也猶秦晉言容盛也
矔(慣習)眮(侹侗)轉目也梁益之間瞋目曰矔轉目
顧視亦曰矔呉楚曰眮
逴(勑落反)騷(先牢反)蹇也(跛音行&KR1974;踔也)呉楚偏蹇曰
騷齊楚晉曰逴(行略逴也)
&KR2329;(音斯)嗌(惡介反)噎也(皆謂咽痛也音翳)楚曰&KR2329;秦晉或
曰嗌又曰噎
怠陁壞(謂壊落也音虫豸未曉)
㘿(音涅)墊(丁念反)下也凡柱而下曰㘿屋而下曰墊
伆邈離也(謂乖離也音刎)楚謂之越或謂之逺呉越
曰伆
顚頂上也
誣䛳与也(乙劒反)呉越曰誣荆齊曰䛳与猶秦
晉言阿与(相阿与者所以致誣䛳也)
掩&KR2526;取也自關東曰掩自門而西曰&KR2526;或曰
狚(但伺也)
䁙(烏拔反)䀩(音略)視也東齊曰䁙呉楊曰䀩(今中國亦)
(云目䀩也)凡以目相戯曰䁙
遥廣逺也梁楚曰遥
汩遥疾行也(汩汩急㒵也于筆反)南楚之外曰汩或曰遥
蹇妯擾也(謂躁擾也妯音迪)人不靜曰妯秦晉曰蹇
齊宋曰妯
絓(音乖)挈(口八反古焭字)介特也楚曰儝晉曰絓
秦曰挈物無耦曰特獸無耦曰介(傳曰逢澤有介麋)
飛鳥曰雙鴈曰椉
台旣失也宋魯之間曰台
旣隱據定也
稟浚敬也秦晉之間曰稟齊曰浚呉楚之間
自敬曰稟
悛(音銓)懌(音弈)改也自山而東或曰悛或曰懌(論語)
(曰恱而不懌)
坁(水汦)坦(癰疽)塲也(音傷)梁宋之間蚍蜉䵓䑕之塲
謂之坁(䵓䑕蚡䑕也)螾塲謂之坦(螾蛐蟮也其糞名坦螾音引)
徥用行也(徥皆行㒵度揩反)朝鮮洌水之間或曰徥
鋪頒索也東齊曰鋪頒猶秦晉言抖藪也(謂斗)
(藪舉索物也鋪音敷)
參蠡分也(謂分割也音麗)齊曰參楚曰蠡秦晉曰離
廝披散也東齊聲散曰&KR2329;器破曰披秦晉聲
變曰&KR2329;器破而不殊其音亦謂之&KR2329;器破而
未離謂之璺(音問)南楚之間謂之&KR4101;(妨美反一音把塞)
緍緜施也秦曰緍趙曰緜呉越之間脫衣相
被謂之緍緜(相覆及之名也音旻)
悀(音踊)偪(妨逼反)滿也凡以器盛而滿謂之悀(言涌)
(岀也)腹滿曰偪(言勑偪也)
徯醯(醯酢)鐮(音髯)危也東齊槣物而危謂之
徯醯(槣居枝反)僞物謂之鐮
紕(音毗)繹(音亦)督雉理也秦晉之間曰紕凡物曰
督之(言正理也)絲曰繹之(言解繹也)
矤吕長也(古矧字)東齊曰矤宋魯曰吕
䠇膐力也東齊曰䠇(律䠇多力㒵)宋魯曰膐膐田
力也(謂耕墾也)
瘱(埋也又翳)&KR2595;(瓜蔕)審也齊楚曰瘱秦晉曰&KR2595;
&KR3134;(音翳)&KR2595;(亦音蔕)諟也(亦審諟㸦見其義耳音帝)呉越曰&KR3134;&KR2595;
揞(烏感反)揜錯(音酢)摩滅也荆楚曰揞呉揚曰揜
之&KR3141;
擘(音檗)楚謂之紉(今亦以綫貫針爲紉音刃)
閻笘開也東齊開户謂之閻苫楚謂之闓(亦開字也)
杼柚作也東齊土作謂之杼木作謂之柚
厲印爲也(爾雅曰俶厲作作亦爲也)甌越曰卬呉曰厲
戲憚怒也齊曰戲楚曰憚
爰喛恚也(謂悲恚也)楚曰爰秦晉曰喛皆不欲譍
而強畣之意也
傁艾長老也東齊魯衞之間凡尊老謂之傁
或謂之艾(禮記曰五十爲艾)周晉秦隴謂之公或謂
之翁南楚謂之父或謂之父老南楚瀑洭之
間(暴匡兩音洭水在桂陽)母謂之媓謂婦妣曰母姼(音多)
稱婦考曰父姼(古者通以考妣爲生存之稱)
巍嶢崝嶮髙也(嶕嶢崝嵤髙峻之㒵也)
猒塞安也(物足則定)
㥄(音凌)&KR2359;(亡主反)憐也
掩翳薆也(謂蔽薆也詩曰薆而不見音愛)
佚惕緩也(跌唐兩音)
輶軒使者絶代語釋別國方言第六
