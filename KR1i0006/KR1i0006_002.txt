欽定四庫全書
律吕成書卷二元劉瑾撰
黄鍾生十一律法第十四(以新書本原三章四章及證辨四章參定)
子一分一為九寸黄鍾九寸
子之一為九寸者是以一而約黄鍾之全體也餘十
一辰所歴之數各随其多寡約之而皆合黄鍾寸分
釐毫絲之本數又以各辰所約黄鍾之法就約各辰
之律亦皆合其律長短之數詳見下文
黄鍾之實十七萬七千一百四十七
此即亥位所得之數乃黄鍾之實也以寸法一萬九
千六百八十三除之得九寸是黄鍾本數也若以分
法二千一百八十七歸除之得八十一分以釐法二
百四十三歸除之得七百二十九釐以毫法二十七
歸除之得六千五百六十一毫以絲法三歸之得五
萬九千四十九絲亦皆黄鍾本數也餘十一律所得
之實亦皆以此黄鍾寸分釐毫絲之法除之而各得
其律長短之數詳見下文
丑三分二一為三寸林鍾六寸
丑之三數約以一為三寸則共為九寸是黄鍾本數
也二者倍其子之一以下生林鍾也(盖以陽律生吕三分而損其一
即為加倍法凡律生吕皆然)㨿林鍾所得二數約以一為三寸則
共為六寸此以所約黄鍾之法而約林鍾寸數也
林鍾之實十一萬八千□□九十八
析黄鍾之實為三分毎分五萬九千四十九林鍾於
三分之内得其二故其實總得此數以寸法一萬九
千六百八十三除之得六是為林鍾寸數也(按隔八相生與
十二月律之位林鍾皆在未今居丑者盖循十二辰之位與數而逓生之則六陽律皆當位自得六隂吕
皆居其對衝陽不可易而隂可易也)
寅九分八一為一寸太簇八寸
寅之九數約以一為一寸則共為九寸亦黄鍾本數
也八者四倍林鍾之二數以上生太簇也(隂吕生律三分而益
其一即為加四倍法凡吕生律皆然)據太簇所得八數約以一為一寸
則共為八寸此以所約黄鍾之法而約太簇寸數也
太簇之實十五萬七千四百六十四
析黄鍾之實為九分毎分一萬九千六百八十三太
簇於九分之内得其八故其實總得此數又以林鍾
之實三分益一亦得此數以寸法一萬九千六百八
十三除之得八是為太簇寸數也
卯二十七分十六三為一寸一為三分南吕五寸
三分
卯之二十七數約以三為一寸則共為九寸約以一
為三分則共為八十一分亦皆黄鍾本數也十六者
倍其太簇之數以下生南吕也據南吕所得十六數
内約以三為一寸則以十五數共為五寸而餘一為
三分此以所約黄鍾之法而約南吕寸分之數也
南吕之實十萬四千九百七十六
析黄鍾之實為二十七分毎分六千五百六十一南
吕得其内之十六分故其實總得此數又以太簇之
實三分損一亦得此數以寸法一萬九千六百八十
三除之得五餘數以分法二千一百八十七除之得
三是為南吕寸分之數
辰八十一分六十四九為一寸一為一分姑洗七
寸一分
辰之八十一數約以九為一寸則共為九寸約以一
為一分則就為八十一分亦皆黄鍾本數也六十四
者四倍南吕之數以上生姑洗也據姑洗所得六十
四數内約以九為一寸則以六十三數共為七寸而
餘一為一分此以所約黄鍾之法而約姑洗寸分之
數也
姑洗之實十三萬九千九百六十八
析黄鍾之實為八十一分毎分二千一百八十七姑
洗得其内之六十四分故其實總得此數又以南吕
之實三分益一亦得此數以寸法一萬九千六百八
十三除之得七而餘二千一百八十七為一分是為
姑洗寸分之數
已二百四十三分一百二十八二十七為一寸三為
一分一為三釐應鍾四寸六分六釐
已之二百四十三數約以二十七為一寸共為九寸
約以三為一分則共為八十一分約以一為三釐則
共為七百二十九釐亦皆黄鍾本數也一百二十八
者倍姑洗之數以下生應鍾也據應鍾所得一百二
十八數内約以二十七為一寸則以一百八數共為
四寸餘數二十内約以三為一分則以十八數共為
六分猶餘二數約以一為三釐則共為六釐此以所
約黄鍾之法而約應鍾寸分釐之數也
應鍾之實九萬三千三百一十二
析黄鍾之實為二百四十三分毎分七百二十九應
鍾得其内之一百二十八分故其實總得此數又以
姑洗之實三分損一亦得此數以寸法一萬九千六
百八十三除之得四餘數以分法二千一百八十七
除之得六餘數又以釐法二百四十三除之得六是
應鍾寸分釐之數
午七百二十九分五百一十二八十一為一寸九為
一分一為一釐蕤賔六寸二分八釐
午之七百二十九數約以八十一為一寸則共為九
寸約以九為一分則共為八十一分約以一為一釐
則就為七百二十九釐亦皆黄鍾本數也五百一十
二者四倍應鍾之數以上生蕤賔也據蕤賔所得五
百一十二數内約以八十一為一寸則以四百八十
六數共為六寸餘數二十六約以九為一分則以十
八數共為二分猶餘八為八釐此以所約黄鍾之法
而約蕤賔寸分釐之數也
㽔賔之實十二萬四千四百一十六
析黄鍾之實為七百二十九分毎分二百四十三蕤
賔得其内之五百一十二分故其實總得此數又以
應鍾之實三分益一亦得此數以寸法一萬九千六
百八十三除之得六餘數以分法二千一百八十七
除之得二餘數又以釐法二百四十三除之得八是
為蕤賔寸分釐之數
未二千一百八十七分一千□□二十四(加倍則為二千四十八)
二百四十三為一寸二十七為一分三為一釐一為
三毫大吕八寸三分七釐六毫
未之二千一百八十七數約以二百四十三為一寸
則共為九寸約以二十七為一分則共為八十一分
約以三為一釐則共為七百二十九釐約以一為三
毫則共為六千五百六十一毫亦皆黄鍾本數也一
千二十四者倍蕤賔之數以下生大吕然據未宫之
數止得半聲盖大吕以對衝而居丑位則以隂吕而
居陽方必再倍其數方與丑月之氣深淺相應故必
倍其數而為二千四十八也據大吕所得二千四十
八數内約以二百四十三為一寸則共得八寸餘數
約以二十七為一分則共得三分餘數又約以三為
一釐則共得七釐餘數又約以一為三毫則共得六
毫此以所約黄鍾之法而約大吕寸分釐毫之數也
大吕之實八萬二千九百四十四(加倍則為十六萬五千八百八十八)
析黄鍾之實為二千一百八十七分毎分八十一大
吕得其内之一千二十四分止得實數八萬二千九
百四十四必倍其數則得十六萬五千八百八十八
又以蕤賔之實三分損一再加一倍亦得此數以寸
法一萬九千六百八十三除之得八餘數以分法二
千一百八十七除之得三餘數又以釐法二百四十
三除之得七餘數又以毫法二十七除之得六是為
大吕寸分釐毫之數
申六千五百六十一分四千□□九十六七百二十
九為一寸八十一為一分九為一釐一為一毫夷則
五寸五分五釐一毫
申之六千五百六十一數約以七百二十九為一寸
則共為九寸約以八十一為一分則共為八十一分
約以九為一釐則共為七百二十九釐約以一為一
毫則就為六千五百六十一毫亦皆黄鍾之本數也
四千九十六者四倍大吕元數以上生夷則也㨿夷
則所得四千九十六數内約以七百二十九為一寸
則共得五寸餘數約以八十一為一分則共得五分
餘數又約以九為一釐則共得五釐猶餘一為一毫
此以所約黄鍾之法而約夷則寸分釐毫之數也
夷則之實十一萬□□五百九十二
析黄鍾之實為六千五百六十一分毎分二十七夷
則得其内之四千九十六分故其實總得此數又以
大吕之實元數三分益一亦得此數以寸法一萬九
千六百八十三除之得五餘數以分法二千一百八
十七除之得五餘數又以釐法二百四十三除之得
五猶餘二十七為一毫是為夷則寸分釐毫之數
酉一萬九千六百八十三分八千一百九十二(加倍則為一萬
六千三百八十四)二千一百八十七為一寸二百四十三為
一分二十七為一釐三為一毫一為三絲夾鍾七寸
四分三釐七毫三絲
酉之一萬九千六百八十三數約以二千一百八十
七為一寸則共為九寸約以二百四十三為一分則
共為八十一分約以二十七為一釐則共為七百二
十九釐約以三為一毫則共為六千五百六十一毫
約以一為一絲則共為五萬九千四十九絲亦皆黄
鍾本數也八千一百九十二者倍其夷則之數以下
生夾鍾然夾鍾對衝而居卯亦以隂吕而居陽方亦
必再倍其數則為一萬六千三百八十四然後與卯
月之氣相應據夾鍾所得一萬六千三百八十四數
内約以二千一百八十七為一寸則共得七寸餘數
約以二百四十三為一分則共得四分餘數又約以
二十七為一釐則共得三釐餘數又約以三為一毫
則共得七毫猶餘一為三絲此以所約黄鍾之法而
約夾鍾寸分釐毫絲之數也
夾鍾之實七萬三千七百二十八(加倍則為十四萬七千四百五十六)
析黄鍾之實為一萬九千六百八十三分毎分得九
夾鍾得其内之八千一百九十二分止得實數七萬
三千七百二十八必倍其數則得十四萬七千四百
五十六又以夷則之實元數三分損一再加一倍亦
得此數以寸法一萬九千六百八十三除之得七餘
數以分法二千一百八十七除之得四餘數又以釐
法二百四十三除之得三餘數又以毫法二十七除
之得七餘數又以絲法三除之得三絲是為夹鍾寸
分釐毫絲之數
戌五萬九千□□四十九分三萬二千七百六十八
六千五百六十一為一寸七百二十九為一分八十一
為一釐九為一毫一為一絲無射四寸八分八釐四
毫八絲
戌之五萬九千四十九數約以六千五百六十一為
一寸則共為九寸約以七百二十九為一分則共為
八十一分約以八十一為一釐則共為七百二十九
釐約以九為一毫則共為六千五百六十一毫約以
一為一絲則就為五萬九千四十九絲亦皆黄鍾本
數也三萬二千七百六十八者四倍夾鍾元數以上
生無射也據無射所得三萬二千七百六十八數内
約以六千五百六十一為一寸則共得四寸餘數約
以七百二十九為一分則共得八分餘數又約以八
十一為一釐則共得八釐餘數又約以九為一毫則
共得四毫猶餘八為八絲此以所約黄鍾之數而約
無射寸分釐毫絲之數也
無射之實九萬八千三百□□四
析黄鍾之實為五萬九千四十九分毎分得三無射
得其内之三萬二千七百六十八分故其實總得此
數又以夾鍾之實元數三分益一亦得此數以寸法
一萬九千六百八十三除之得四餘數以分法二千
一百八十七除之得八餘數又以釐法二百四十三
除之得八餘數又以毫法二十七除之得四餘數又
以絲法三除之得八是為無射寸分釐毫絲之數
亥十七萬七千一百四十七分六萬五千五百三十六
(加倍則為十三萬一千七十二)一萬九千六百八十三為一寸二千
一百八十七為一分二百四十三為一釐二十七為一
毫三為一絲一為三忽仲吕六寸五分八釐三毫四
絲六忽
亥為黄鍾之實之全數故以黄鍾寸分釐毫絲之本
法約之而各得寸分釐毫絲之本數又約以一為三
忽則為五十三萬一千四百四十一忽雖在黄鍾本
法之外固亦無不通也六萬五千五百三十六者倍
其無射之數以下生仲吕然仲吕對衝而居陽方亦
必再倍其數則為十三萬一千七十二然後與已月
之氣相應據仲吕所得此數約以一萬九千六百八
十三為一寸則共得六寸餘數約以二千一百八十
七為一分則共得五分餘數又約以二百四十三為
一釐則共得八釐餘數又約以二十七為一毫則共
得三毫餘數又約以三為一絲則共得四絲餘數又
約以一為三忽則共得六忽此以所約黄鍾之數而
約仲吕寸分釐毫絲忽之數也
仲吕之實十三萬一千□□七十二
析黄鍾之實為十七萬七千一百四十七分毎分得
其一仲吕得其内之十三萬一千七十二分故其實
總得此數又以無射之實三分損一再加一倍亦得
此數以寸法一萬九千六百八十三除之得六餘數
以分法二千一百八十七除之得五餘數又以釐法
二百四十三除之得八餘數又以毫法二十七除之
得三餘數又以絲法三除之得四餘數又以一為三
忽則得六忽是為仲吕寸分釐毫絲忽之數也
後漢志曰術曰陽以圓為形其性動隂以方為節其
性静動者數三静者數二以陽生隂倍之以隂生陽
四之皆三而一陽生隂曰下生隂生陽曰上生上生
不得過黄鍾之清濁下生不得及黄鍾之數實皆三
天兩地圓盖方覆六耦承竒之道也黄鍾仲吕之首
而生十一律者也
蔡氏曰黄鍾生十一律子寅辰午申戌六陽辰皆下
生丑卯己未酉亥六隂辰皆上生其上以三歴十二
辰者皆黄鍾之全數其下隂數以倍者(即筭法倍其實)三分
本律而損其一也陽數以四者(即筭法四其實)三分本律而
増其一也(又曰其分字以上者皆黄鍾之全數分字以下者諸律所取於黄鍾長短之數也
安成黄氏曰其上云者十二辰分字以上如子一分丑三分是也其下云者十二辰分字以下如二八十
六是也)六陽辰當位自得六隂辰則居其衝(安成黄氏曰子為陽
辰黄鍾當位自得也未為丑衝林鍾以丑而居未居其衝也他倣此)其林鍾南吕應鍾
三吕在隂無所増損其大吕夾鍾仲吕三吕在陽則
用倍數方與十二月之氣相應盖隂之從陽自然之
理也(按子寅辰午申戌為陽辰丑卯巳未酉亥為隂辰朱氏所謂小隂陽者也自子至巳為陽方自
午至亥為隂方朱子所謂大隂陽者也子寅辰為陽中陽丑卯巳為陽中隂午申戌為隂中陽未酉亥為
隂中隂其六陽律當位自得固無増損林鍾南吕應鍾隂居隂方亦無増損惟大吕夾鍾仲吕以隂從陽
而居丑卯巳故用倍數然後與天地之氣相符也)
又曰上下相生之敘則晉志所謂在六律為陽則當
位自得而下生於隂六吕為隂則得其所衝而上生
於陽者是也(又曰吕氏春秋淮南子上下相生與司馬氏律書漢前志不同雖大吕夾鍾仲
吕用倍數則一然吕氏淮南不過以數之多寡為生之上下律吕隂陽皆錯亂而無倫非其本法也)
又曰十二律之實約以寸法則黄鍾林鍾太簇得全
寸約以分法則南吕姑洗得全分約以釐法則應鍾
蕤賔得全釐約以毫法則大吕夷則得全毫約以絲
法則夾鍾無射得全絲至仲吕之實十三萬一千□
□七十二以三分之不盡二筭其數不行此律之所
以止於十二也
律寸舊法新法圖第十五(以儀禮經傳通解鍾律篇定)
黄鍾之實九寸
下生者倍其實得十八以為法三分其法得一者六
為六寸以為林鍾
林鍾之實六寸
上生者四其實得二十四以為法三分其法得一者
八為八寸以為太簇
太簇之實八寸
下生者倍其實得十六以為法三其一得三以分其
法用十五得三者五為五寸餘一為三分寸之一合
之為南吕
南吕之實五寸三分寸之一(計十六分)
上生者四其實得六十四以為法三其三得九以分
其法用六十三得九者七為七寸餘一為九分寸之
一合之為姑洗
姑洗之實七寸九分寸之一(計六十四分)
下生者倍其實得一百二十八以為法三其九得二
十七以分其法用一百八得二十七者四為四寸餘
二十為二十七分寸之二十合之為應鍾
應鍾之實四寸二十七分寸之二十(計一百二十八分)
上生者四其實得五百十二以為法三其二十七得
八十一以分其法用四百八十六得八十一者六為
六寸餘二十六為八十一分寸之二十六合之為蕤
賔
蕤賔之實六寸八十一分寸之二十六(計五百十二分)
下生者倍其實得一千二十四再加一倍乃得二千
四十八以為法(必用倍數説見上章)三其八十一得二百四十
三以分其法用一千九百四十四得二百四十三者
八為八寸餘一百四為二百四十三分寸之一百四
合之為大吕
大吕之實八寸二百四十三分寸之一百四(計二千四十八分其元數
則止一千二十四分)
上生者四其實據元數一千二十四得四千九十六
以為法三其二百四十三得七百二十九以分其法
用三千六百四十五得七百二十九者五為五寸餘
四百五十一為七百二十九分寸之四百五十一合
之為夷則
夷則之實五寸七百二十九分寸之四百五十一(計四千九
十六分)
下生者倍其實得八千一百九十二分再加一倍乃
得一萬六千三百八十四以為法三其七百二十九
得二千一百八十七以分其法用一萬五千三百九
得二千一百八十七者七為七寸餘一千七十五為
二千一百八十七分寸之一千七十五合之為夾鍾
夾鍾之實七寸二千一百八十七分寸之一千七十五
(計一萬六千三百八十四分其元數則止八千一百九十二分)
上生者四其實據元數八千一百九十二得三萬二
千七百六十八以為法三其二千一百八十七得六
千五百六十一以分其法用二萬六千二百四十四
得六千五百六十一者四為四寸餘六千五百二十
四為六千五百六十一分寸之六千五百二十四合
之為無射
無射之實四寸六千五百六十一分寸之六千五百二
十四(計三萬二千七百六十八分)
下生者倍其實得六萬五千五百三十六分再加一
倍乃得十三萬一千七十二以為法三其六千五百
六十一得一萬九千六百八十三以分其法用十一
萬八千九十八得一萬九千六百八十三者六為六
寸餘一萬二千九百七十四為一萬九千六百八十
三分寸之一萬二千九百七十四合之為仲吕
仲吕之實六寸一萬九千六百八十三分寸之一萬二
千九百七十四(計十三萬一千七十二分其元數則止六萬五千五百三十六分)
上生者四其實得五十二萬四千二百八十八以為
法三其一萬九千六百八十三得五萬九千四十九
以分其法用四十七萬二千三百九十二得五萬九
千四十九者八為八寸餘五萬一千八百九十六為
五萬九千四十九分寸之五萬一千八百九十六合
之為黄鍾之變
右律寸舊法(朱子曰本周禮鄭元注及杜佑通典法推之定為此數)
黄鍾之實九寸
三分其實得三以為法下生者倍其法得六寸以為
林鍾
林鍾之實六寸
三分其實得二以為法上生者四其法得八寸以為
太簇
太簇之實八寸
三分其實得二寸六分以為法下生者倍其法得五
寸三分以為南吕(凡言分者皆九分寸之一)
南吕之實五寸三分
三分其實得一寸七分以為法上生者四其法得四
寸二十八分(内收二十七分得三寸)合之得七寸一分以為姑
洗
姑洗之實七寸一分
三分其實得二寸三分三釐以為法下生者倍其法
得四寸六分六釐以為應鍾(凡言釐者皆九分分之一)
應鍾之實四寸六分六釐
三分其實得一寸五分二釐以為法上生者四其法
得四寸二十分八釐(内收十八分為二寸)合之得六寸二分八
釐以為蕤賔
㽔賔之實六寸二分八釐
三分其實得二寸八釐六毫以為法下生者倍其法
得四寸十六釐十二毫再加一倍乃得八寸三十二
釐二十四毫(内收二十七釐為三分又收十八毫為二釐)合之得八寸三
分七釐六毫以為大吕(凡言毫者皆九分釐之一)
大吕之實八寸三分七釐六毫(據蕤賔下生元數止計四寸十六釐十二毫)
三分其實於元數四寸十六釐十二毫得一寸三分
五釐七毫以為法上生者四其法得四寸十二分二
十釐二十八毫(内收九分為一寸又收十八釐為二分又收二十七毫為三釐)合之
得五寸五分五釐一毫以為夷則
夷則之實五寸五分五釐一毫
三分其實得一寸七分七釐六毫三絲以為法下生
者倍其法得二寸十四分十四釐十二毫六絲再加
一倍乃得四寸二十八分二十八釐二十四毫十二
絲(内收二十七分為三寸又收二十七釐為三分又收十八毫為二釐又收九絲為一毫)合之
得七寸四分三釐七毫三絲以為夾鍾(凡言絲者皆九分毫之一)
夾鍾之實七寸四分三釐七毫三絲(據大吕下生元數止計二寸十四分
十四釐十二毫六絲)
三分其實據元數二寸十四分十四釐十二毫六絲
得一寸二分二釐一毫二絲以為法上生者四其法
得四寸八分八釐四毫八絲以為無射
無射之實四寸八分八釐四毫八絲
三分其實得一寸五分八釐七毫五絲六忽以為法
下生者倍其法得二寸十分十六釐十四毫十絲十
二忽再加一倍乃得四寸二十分三十二釐二十八
毫二十絲二十四忽(内收十八分為二寸又收二十七釐為三分又收二十七毫為
三釐又收十八絲為二毫又收十八忍為二絲)合之得六寸五分八釐三毫
四絲六忽以為中吕(凡言忽者皆九分絲之一)
中吕之實六寸五分八釐三毫四絲六忽
三分其實得二寸一分八釐七毫一絲五忽以為法
上生者四其法得八寸七分八釐一毫六絲二忽以
為黄鍾之變
右律寸新法(朱子曰本太史公律書生鍾分蔡元定以寸分釐毫絲忽約之得此
法)
朱子曰按鄭氏與太史公説不同者鄭氏之言分寸
審度之正法太史公之言欲其便於損益而為假設
之權制也盖律管之長以九為本上下相生以三其
法而鄭氏所用正法破一寸以為十分而其下破分
為釐破釐為毫破毫為絲破絲為忽皆必以十為數
則其數中損益之際皆有餘分雖有巧歴終不能盡
是以自分而下遂不可析而直以九相乗歴十二管
至破一寸以為一萬九千餘分而後畧可得而紀焉
然亦苦於難記而易差終不若太史公之法為得其
要而易考也盖其以子為一而十一三之以至於亥
則得十七萬七千一百四十七筭而子為全律之數
亥為全律之實可知矣以寅為子之寸數而酉為寸
法則其律有九寸可知矣以辰為子之分數而未為
分法則其寸有九分可知矣以午為子之釐數而已
為釐法則其分有九釐可知矣以申為子之毫數而
卯為毫法則其釐有九毫可知矣以戌為絲數而丑
為絲法則毫有九絲可知矣下而為忽亦因絲而九
之雖出權宜而不害其得乎自然之數以之損益則
三分之數整齊簡直易記而不差也
十二律名義第十六(以儀禮經傳通觧鍾律義篇定)
國語伶州鳩曰黄鍾所以宣養六氣九徳也(韋昭曰黄中之色也
鍾之言陽氣鍾聚於下也宣徧也六氣隂陽風雨晦明也九徳九功之徳十一月陽伏於下物始萌於五聲為
宫含元處中所以徧養六氣九徳之本也)由是第之(第次也次其月也)二曰太簇(言陽
氣太簇逹于上)所以金奏賛陽出滯也(賈唐云太簇正聲為商故為金奏所以佐陽發
出滯伏也)三曰姑洗所以修潔百物考神納賔也(姑潔也洗濯也考合
也言陽氣養生洗濯枯穢改柯易葉也于正聲為角是月百物修潔故用之宗廟合致神人用之享宴可以納
賔也)四曰蕤賔所以安靖神人獻酬交酢也(蕤委㽔柔貌也言隂氣為
主委㽔於下陽氣盛長於上有似於賔主故可用之宗廟賔客以安靖神人行酬酢也)五曰夷則
所以詠歌九則平民無貳也(夷平也則法也言萬物既成可法則也故可以詠九
功之則成民之志使無疑貳也)六曰無射所以宣布哲人之令徳示民
軌儀也(九月陽氣上升隂氣收藏萬物無射見者故可以徧布前哲之令徳示民道法也)為之
六間以揚沉伏而黜散越也(六間六吕在陽律之間吕隂律所以旅間陽律成其
功發揚滯伏之氣而去散越者也伏則不宣散則不和隂陽序次風雨時至所以生物者也)元間大
吕助宣物也(元一也隂繫于陽以黄鍾為主故曰元間以陽為首不名其初臣歸功於上之義也
大吕助陽宣散物也)二間夾鍾出四隙之細也(隙間也夾鍾助陽鍾聚曲細也四隙
四時之間氣㣲細者春為陽中萬物始生四時之氣皆始於春春發而出之三時奉而成之故夾鍾出四時之
㣲氣也)三間中吕宣中氣也(陽氣起于中至四月宣散于外純乾用事隂閉藏于内所
以助陽氣成功也)四間林鍾和展百事俾莫不任肅純恪也(林衆
盛也鍾聚也於正聲為徴展審也俾使也肅速也純大也恪敬也言時務和審百事無有偽詐使莫不任其職
事速其功大敬其職也)五間南吕賛陽秀也(榮而不實曰秀南任也隂任陽事助成萬
物賛佐也)六間應鍾均利噐用俾應復也(言隂陽用事萬物鍾聚百嘉具備時
務均利百官噐用程度庻品使皆應其禮復其常也)律吕不易無姧物也(律吕不變易其
正各順其時則神無姧行物無害生也)
漢志曰律有十二陽六為律隂六為吕律以綂氣類物
吕以旅陽宣氣黄鍾黄者中之色君之服也鍾者種也
天之中數五(韋昭曰一三在上七九在下)五為聲聲上宫五聲莫大
焉地之中數六(韋昭曰二四在上八十在下)六為律律有形有色色
上黄五色莫盛焉故陽氣施種於黄泉孶萌萬物(師古曰孶
讀與滋同滋益也萌始生)為六氣元也以黄色名元氣律者著宫聲
也宫以九唱六(孟康曰黄鍾陽九林鍾隂六言陽唱隂和)變動不居周流六
虛始於子在十一月大吕吕旅也言隂大旅助黄鍾宣
氣而芽物也位於丑在十二月太簇簇奏也言陽氣大
奏地而逹物也(師古曰奏進也)位於寅在正月夾鍾言隂夾助
大簇宣四方之氣而出種物也位於卯在二月姑洗洗
潔也言陽氣洗物辜絜之也(孟康曰辜必也必使之絜也)位於辰在
三月中吕言㣲隂始起未成著於其中旅助姑洗宣氣
齊物也位於已在四月蕤賓蕤繼也賔導也言陽始導
隂氣使繼養物也位於午在五月林鍾林君也言隂氣
受任助蕤賔君主種(上聲)物使長大楙盛也(師古曰種物種生之物楙
古茂字也)位於未在六月夷則則法也言陽氣正法度而使
隂氣夷當傷之物也(師古曰夷亦傷)位於申在七月南吕南任
也言隂氣旅助夷則任成萬物也位於酉在八月無射
射厭也言陽氣究物而使隂氣畢剥落之終而復始無
厭已也位於戌在九月應鍾言隂氣應無射該臧萬物
而雜陽閡(音亥)種也(孟康曰閡臧塞也隂雜陽氣臧塞為萬物作種也晉灼曰外閉曰閡)位
於亥在十月
朱子曰十二律之名必有深指然國語漢志所言如
此支離附合恐非本真今姑存之不足深究也
隔八相生娶妻生子法第十七(以漢志及木鍾集定)
前漢律歴志曰黄鍾之長三分損一下生林鍾三分林
鍾益一上生太簇三分太簇損一下生南吕三分南吕
益一上生姑洗三分姑洗損一下生應鍾三分應鍾益
一上生㽔賔三分㽔賔損一下生大吕三分大吕益一
上生夷則三分夷則損一下生夾鍾三分夾鍾益一上
生無射三分無射損一下生中吕隂陽相生自黄鍾始
而左旋八八為伍(注曰從子數辰至未得八下生林鍾數未至寅得八上生太簇律上下相
生皆以此為率伍耦也八八為耦按㽔賔生大吕夷則生夾鍾無射生仲吕皆用倍數漢志但云損一者舉
其相生之大例耳)
如上章十二辰所生律吕長短之數既定復以十二
律分属十二辰環列為圖自黄鍾九寸居子次以大
吕八寸三分七釐六毫居丑又次以太簇八寸居寅
循其長短之序至應鍾而極於亥焉則六律皆居其
本位六吕皆互換而居其對衝(陽有常尊而不動隂可移易而相從也)
乃復據此十二律周布之位而推其相生之法則皆
三分損益而隔八位(自黄鍾左旋數至林鍾隔八位也自林鍾左旋數至太簇亦隔
八位餘倣此)其㽔賔生大吕本法三分損一而再加數倍
今圖中乃云益一者兼其倍數而言以從簡便是即
三分益一之數(必用倍數之義已見上章)數雖益一仍是陽律下
生也(夷則生夾鍾無射生仲吕倣此)大吕生夷則本法三分益一今
圖中乃云損一者併大吕所加倍數以生夷則則當
三分而反損一數雖損一仍是隂律上生也(夾鍾生無射倣
此)盖但以律吕之隂陽分上下而不以數之損益分
上下(先儒乃因損益之數不同而自㽔賔以後變其隂陽上下之法乃有五下七上之説未為當也)
今以朱子所謂小隂陽者觀之則自子至亥一陽一
隂相間律皆下生而吕皆上生盖陽尊而降隂卑而
升也以所謂大隂陽者觀之則陽生於子自子至已
為陽方凡律吕居陽方者皆損一而始於黄鍾隂生
於午自午至亥皆隂方凡律吕居隂方者皆益一而
始於㽔賔盖陽實而减隂虚而盈亦自然之理也且
陽極於已相生之法亦至仲吕而極隂極於亥長短
之數亦至應鍾而極此子午己亥者其隂陽升降消
息之機歟
律娶妻吕生子圖
無射夷則㽔賔姑洗太簇黄鍾
上九九五九四九三九二初九
仲吕夾鍾大吕應鍾南吕林鍾
上六六五六四六三六二初六
前漢志曰初九律之首初六吕之首律娶妻(如黄鍾生林鍾)而
吕生子(如林鍾生太簇)六律六吕而十二辰立矣
潜室陳氏曰律所生者常同位吕所生者常異位故
曰律娶妻而吕生子也六律六吕十二辰位焉乾坤
之六爻位焉故子者陽數之始黄鍾生焉是為乾之
初九至乎六陽盛於無射則為上九矣未者隂數之
始林鍾生焉是為坤之初六至乎六隂盛於仲吕則
為上六矣且黄鍾之初九下生林鍾之初六同是初
位是為夫婦林鍾之初六上生太簇之九二初與二
異位是為母子太簇之九二下生南吕之六二同是
二位是為夫婦南吕之六二上生姑洗之九三二與
三異位是為母子姑洗之九三下生應鍾之六三同
是三位是為夫婦應鍾之六三上生㽔賔之九四三
與四異位是為母子㽔賔之九四下生大吕之六四
同是四位是為夫婦大吕之六四上生夷則之九五
四與五異位是為母子夷則之九五下生夾鍾之六
五同是五位是為夫婦夾鍾之六五上生無射之上
九五與上異位是為母子無射之上九下生仲吕之
上六同是上位亦為夫婦大率同位娶妻隔八生子
也
候騐中氣審定十二律法第十八(以新書本原第十章定)
如前章律吕相生法製造十二律管長短既成復以
十二管悉依法埋置緹室仍湏精審歴數乃按歴以
候十二月中氣必其氣皆應則合乎造化而律可用
矣氣有不應則是造歴未精更湏審造必也候之而
氣無不應然後吹之而聲無不和也測候圖説具下
文
三重緹室圖(圖已見第一章)
蔡氏曰以木為案毎律各一案内庳外髙從其方位
加律其上以葭灰實其端覆以緹素按歴而候之氣
至則吹灰動素(彭氏曰為十二月律布室内十二辰若其月氣至則辰之管灰飛而管空
也然則十二月各當其辰斜埋地下入地處庳出地處髙故云内庳外髙)其升降之數在
冬至則黄鍾九寸(升五分一釐三毫)大寒則大吕八寸三分
七釐六毫(升三分七釐六毫)雨水則太簇八寸(升四分五釐一毫六絲)
春分則夾鍾七寸四分三釐七毫三絲(升三分三釐七毫三絲)
榖雨則姑洗七寸一分(升四分□五毫四絲三忽)小滿則仲吕六
寸五分八釐三毫四絲六忽(升三分□三毫四絲六忽)夏至則㽔
賔六寸二分八釐(升二分八釐)大暑則林鍾六寸(升三分三釐八
毫)處暑則夷則五寸五分五釐一毫(升二分五釐五毫)秋分
則南吕五寸三分(升三分□四毫一絲)霜降則無射四寸八分
八釐四毫八絲(升二分二釐四毫八絲)小雪則應鍾四寸六分
六釐
又曰陽生於復隂生於姤如環無端今律吕之數三
分損益終不復始何也曰陽之升始於子午雖隂生
而陽之升於上者未巳至亥而後窮上反下隂之升
始於午子雖陽生而隂升於上者亦未巳至已而後
窮上反下律於隂則不書故終不復始也是以陽升
之數自子至已差强在律為尤强在吕為少弱自午
至亥漸弱在律為尤弱在吕為差强分數多寡雖若
不齊然其絲分毫别各有條理此氣之所以飛灰聲
之所以中律也或曰易以道隂陽而律不書隂何也
曰易者盡天下之變善與惡無不備也律者致中和
之用止於至善者也以聲言之大而至於雷霆細而
至於蠛蠓無非聲也易則無不備也律則冩其所謂
黄鍾一聲而已矣雖有十二律六十調然實一黄鍾
也是理也在聲為中聲在氣為中氣在人則喜怒哀
樂未發與發而中節也此聖人所以一天人賛化育
之道也
律寸九分復約為十分法第十九(以新書證辨第二章定)
司馬遷律書
本文改正
黄鍾八寸七分一宫八寸十分一
林鍾五寸七分四角五寸十分四
太簇七寸七分二商七寸十分二
南吕四寸七分八徴四寸十分八
姑洗六寸七分四羽六寸十分四
應鍾四寸二分三分二羽四寸二分三分二
㽔賔五寸六分三分一五寸六分三分二(强四百八十六)
大吕七寸四分三分一七寸五分三分二(强四百□五)
夷則五寸四分三分二商五寸□□三分二(弱二百一十六)
夾鍾六寸一分三分一六寸七分三分一(强一百九十八)
無射四寸四分三分二四寸四分三分二(强六百一十八)
仲吕五寸九分三分二徴五寸九分三分二(强五百八十一)
蔡氏曰按律書此章所記分寸之法與他記不同以
難曉故多誤盖取黄鍾之律九寸一寸九分凡八十
一分而又以十約之為寸故云八寸十分一本作七
分一者誤也今以相生次序列而正之其應鍾以下
則有小分小分以三為法如歴家太少餘分强弱耳
其法未宻也今以二千一百八十七為全分七百二
十九為三分一一千四百五十八為三分二餘分之
多者為强少者為弱列於逐律之下其誤字悉正之
隋志引此章中黄鍾林鍾太簇應鍾四律寸分以為
與班固司馬彪鄭氏蔡邕杜䕫荀朂所論雖尺有增
减而十二律之寸數並同則是時律書尚未誤也及
司馬貞索隐始以舊本作七分一為誤其誤亦未乆
也沈括亦曰此章七字皆當作十字誤屈中畫耳大
要律書用相生分數相生之法以黄鍾為八十一分
今以十為寸法故有八寸一分漢前後志及諸家用
審度分數審度之法以黄鍾之長為九十分亦以十
為寸法故有九十分法雖不同其長短則一故隋志
云寸數並同也(其黄鍾下有宫太簇下有商姑洗下有羽林鍾下有角南吕下有徴字晉
志論律書五音相生而以宫生角角生商商生徵徴生羽羽生宫求其理用㒺見通逹者是也仲吕下有
徴夷則下有商應鍾下有羽字三者未詳亦疑後人誤増也下云上九商八羽七角六宫五徵九者即是
上文聲律數太簇八寸為商姑洗七寸為羽林鍾六寸為角南吕五寸為徴黄鍾九寸為宫其曰宫五徴
九誤字也)
全律半律第二十(以新書本原第四章定)
黄鍾全九寸半無
林鍾全六寸半三寸不用
太簇全八寸半四寸
南吕全五寸三分半二寸六分不用
姑洗全七寸一分半三寸五分
應鍾全四寸六分六釐半二寸三分三釐不用
㽔賔全六寸二分八釐半三寸一分四釐
大吕全八寸三分七釐六毫半四寸一分八釐三毫
夷則全五寸五分五釐一毫半二寸七分二釐五毫
夾鍾全七寸四分三釐七毫三絲半三寸六分六釐
三毫六絲
無射全四寸八分八釐四毫八絲半二寸四分四釐
二毫四絲
仲吕全六寸五分八釐三毫四絲六忽(餘二筭)半三寸
二分八釐六毫二絲三忽
變律第二十一(以新書本原第五章定)
黄鍾之實一萬二千七百四十□萬一千九百八十四
十七萬四千七百六十二(小分四百八十六)
全八寸七分八釐一毫六絲二忽不用
半四寸三分八釐五毫三絲一忽
林鍾之實八千四百九十三萬四千六百五十六
十一萬六千五百□□八(小分三百二十四)
全五寸八分二釐四毫一絲一忽三初
半二寸八分五釐六毫五絲□□六初
太簇之實一萬一千三百二十四萬六千二百□八
十五萬五千三百四十四(小分四百三十二)
全七寸八分□□二毫四絲四忽七初不用
半三寸八分四釐五毫六絲六忽八初
南吕之實七千五百四十九萬七千四百七十二
十□萬三千五百六十三(小分四十五)
全五寸二分三釐一毫六絲□□一初六秒
半二寸五分六釐□□七絲四忽五初三秒
姑洗之實一萬□□□□六十六萬三千二百九十六
十三萬八千□□八十四(小分六十)
全七寸□□一釐二毫二絲□□一初二秒不用
半三寸四分五釐一毫一絲□□一初一秒
應鍾之實六千七百一十□萬八千八百六十四
九萬二千□□五十六(小分四十)
全四寸六分□□七毫四絲三忽一初四秒(餘一筭)
半二寸三分□□三毫六絲六忽六秒彊不用
蔡氏曰十二律各自為宫以生五聲二變其黄鍾林
鍾太簇南吕姑洗應鍾六律則能具足至蕤賔大吕
夷則夾鍾無射仲吕六律則取黄鍾林鍾太簇南吕
姑洗應鍾六律之聲少下不和故有變律(朱子曰黄鍾君象也
非諸宫之所能役故虚其正而不復用所用只再生之變者就再生之變又缺其半所謂缺半者盖若大
吕為宫黄鍾為變宫時黄鍾管最長所以只得用其半其餘宫亦倣此)變律者其聲近
正律而少髙於正律也然仲吕之實一十三萬一千
□□七十二以三分之不盡二筭既不可行當有以
通之律當變者有六故置一而六三之得七百二十
九(置子之一而六次三之故得七百二十九數)以七百二十九因仲吕之
實十三萬一千□□七十二為九千五百五十五萬
一千四百八十八三分益一再生黄鍾林鍾太簇南
吕姑洗應鍾六律又以七百二十九歸之以從十二
律之數(以七百二十九歸除其實各得其内七百二十九分之一仍以黄鍾寸分釐毫絲之本法
除之各得全律半律長短之數)紀其餘分以為忽秒然後洪纎髙下
不相奪倫至應鍾之實六千七百一十□萬八千八
百六十四以三分之又不盡一筭數又不可行此變
律之所以止於六也變律非正律故不為宫也
通典曰以子聲比正聲則正聲為倍以正聲比子聲
則子聲為半但先儒釋用倍聲有二義一義云半十
二律正律為十二子聲之鍾二義云從於仲吕之管
寸數以三分益一上生黄鍾以所得管之寸數然後
半之以為子聲之鍾其為變正聲之法者以黄鍾之
管正聲九寸子聲則四寸半又上下相生之法者以
仲吕之管長六寸一萬九千六百八十三分寸之萬
二千九百七十四上生黄鍾三分益一得八寸五萬
九千□□四十九分寸之五萬一千八百九十六半
之得四寸五萬九千□□四十九分寸之二萬五千
九百四十八以為黄鍾又上下相生以至仲吕皆以
相生所得之律寸數半之以為子聲之律(蔡氏又曰按此説黄
鍾九寸生十二律有十二子律即謂正律正半律也又自仲吕上生黄鍾黄鍾八寸五萬九千□□四十
九分寸之五萬一千八百九十六又生十一律亦有十二子聲即所謂變律變半律也正變及半凡四十
八聲上下相生最得漢志所謂黄鍾不復為他律役之意與律書五聲小大次第之法但變律止於應鍾
雖設而無所用則其實三十六聲而已其間陽律不用變聲而黄鍾又不用正半聲隂律不用正變聲而
應鍾又不用變半聲其實又二十八聲而已又曰世之論律者皆以十二律為循環相生不知三分損
益之數徃而不返仲吕再生黄鍾止得八寸七分有竒不成黄鍾正聲京房覺其如此故仲吕再生别名
執始轉生四十八律其三分損益不盡之筭或棄或増夫仲吕上生不成黄鍾京房之見則是矣至於轉
生四十八律則是不知變律之數止於六者出於自然不可復加雖强加之而亦無所用也凡律學㣲妙
其生數立法正在毫釐秒忽之間今乃以不盡之筭不容損益遂或棄之或増之則其畸贏贅虧之積亦
不得為此律矣又依行在辰上生包育編於黄鍾之次乃是隔九其黄鍾林鍾太簇南吕姑洗毎律綂五
律蕤賔應鍾毎律綂四律大吕夾鍾仲吕夷則無射毎律綂三律參伍不周多寡不例其與反生黄鍾相
去五十百歩之間耳意者房之所得出於焦氏焦氏卦氣之學亦去四而為六十故其推算亦必求合卦
氣之數不知數之自然在律者不可増而於卦者不可减也何承天劉焯譏房之病盖得其一二然承天
與焯皆欲増林鍾以下十一律之分使至仲吕反生黄鍾還得十七萬七千一百四十七之數如此則是
惟黄鍾一律成律他十一律皆不應三分損益之數其失又甚於房矣可謂目察秋毫而不見其睫也)
五聲大小次第第二十二(以新書本原第六章証辨第六章及木鍾集参
定)
宫八十一(此數起於黄鍾為宫黄鍾九寸九九八十一也)聲最下最濁
商七十二(此數起於黄鍾為宫太簇為商太簇八寸八九七十二也)聲次下次濁
角六十四(此數起於黄鍾為宫姑洗為角姑洗七寸一分七九六十三併餘一數也)聲居
髙下清濁之間
徴五十四(此數起於黄鍾為宫林鍾為徴林鍾六寸六九五十四也)聲次髙次清
羽四十八(此數起於黄鍾為宫南吕為羽南吕五寸三分五九四十五併餘數三也)聲最
髙最清
樂記曰宫為君商為臣角為民徴為事羽為物五者不
亂則無沾懘之音矣
潜室陳氏曰宫聲最尊属土絃最多用八十一絲有
君之象故宫為君商属金以其濁次於宫絃用七十
二絲如臣能次於君之象故商為臣角属木以其清
濁中絃用六十四絲半清半濁居宫羽之中有民之
象故角為民徴属火絃用五十四絲其聲清有事之
象有民而後有事事劣於民故徴次角羽属水絃用
四十八絲其聲最清有物之象有事而後有物物劣
於事故羽次徴此五聲大小之次也(朱子曰此五聲五行之象髙下
清濁之次)五聲大小之相次固本於黄鍾為宫若五聲旋
相為宫則十二律皆可為宫非特黄鍾為宫而已如
應鍾為宫則大吕為商姑洗為角㽔賔為徴南吕為
羽然當髙者或下當下者或髙而有奪倫之患故立
此五象以調之宫必為君而不可下於臣商必為臣
而不可上於君若民若事若物皆當以次降殺所以
律中有半聲相應者盖以其臣或過君民或過臣物
或過事故不用正聲而用半聲以應之此八音所以
克諧而不相奪倫也(管子曰凡聼徵如負猪豕覺而駭凡聼羽如鳴馬在野凡聼宫
如牛鳴窌中凡聼商如離羣羊凡聼角如雉登木以鳴音疾以清漢志曰商之為言章也物成孰可章
度也角觸也物觸地而出戴芒角也宫中也居中央暢四方唱始施生為四聲綱也徵祉也物盛大而繁
社也羽宇也物聚藏宇覆之也夫聲者中於宫觸於角祉於徴章於商宇於羽故四聲為宫紀也協之五
行則角為木五常為仁五事為貌商為金為義為言徴為火為禮為視羽為水為知為聼宫為土為信為
思以君臣民事物言之則宫為君商為臣角為民徴為事羽為物唱和有象故言君臣位事之體也五聲
之本生於黄鍾之律九寸為宫或損或益以定商角徵羽九六相生隂陽之應也)
宫八十一下生徴
徴五十四上生商
商七十二下生羽
羽四十八上生角
角六十四下生變宫
通典曰古之神瞽攷律均聲必先立黄鍾之宫(五聲十二
律起於黄鍾之數)黄鍾之管以九為寸法(度其中氣以明陽數之極也)故
用九自乗為管絲之數(九九八十一數)其增减之法又以三
為度以上生者皆三分益一以下生者皆三分去一
宫生徴(三分宫數八十一則分各二十七下生者去一去二十七餘有五十四以為徴故徴數五
十四也)徴生商(三分徵數五十四則分各十八上生者益一加十八於五十四得七十二以為
商故商數七十二也)商生羽(三分商數七十二則分各二十四下生者去其一去二十四得四十
八以為羽故羽數四十八也)羽生角(三分羽數四十八則分各十六上生者益一加十六於四
十八則得六十四以為角故角數六十四也)此五聲大小之次也(朱子曰此五聲
相生損益先後之次也)是黄鍾為均用五聲之法以下十一辰
辰各有五聲其為宫商之法亦如之辰各有五聲合
為六十聲是十二律之正聲也
蔡氏曰黄鍾之數九九八十一是為五聲之本三分
損一以下生徴徴三分益一以上生商商三分損一
以下生羽羽三分益一以上生角至角聲之數六十
四以三分之不盡一筭數不可行此聲之數所以止
於五也或曰此黄鍾一均五聲之數他律不然曰置
本律之實以九因之三分損益以為五聲再以本律
之實約之則宫固八十一商亦七十二角亦六十四
徴亦五十四羽亦四十八矣(假令應鍾九萬三千三百一十二以八十一乗
之得七百五十五萬八千二百七十二為宫以九萬三千三百一十二約之得八十一三分宫損一得五
百□□三萬八千八百四十八為徵以九萬三千三百一十二約之得五十四三分徵益一得六百七十
一萬八千四百六十四為商以九萬三千三百一十二約之得七十二三分商損一得四百四十有七萬
八千九百七十六為羽以九萬三千三百一十二約之得四十八三分羽益一得五百九十七萬一千九
百六十八為角以九萬三千三百一十二約之得六十四又曰黄鍾一均五聲之數十一律皆於此取
法焉通典所謂十一辰辰各五聲其為宫為商之法亦如之者是也夫以十二律之宫長短不同而其臣
民事物尊卑莫不有序而不相凌犯良以是耳沈括不知此理乃以為五十四在黄鍾為徴在夾鍾為角
在仲吕為商者其亦誤矣俗樂之有清聲盖亦畧知此意但不知仲吕反生黄鍾黄鍾又自林鍾再生太
蔟皆為變律已非黄鍾太簇之清聲耳胡安定知其如此故於四清聲皆小其圍徑則黄鍾太簇二聲雖
合而大吕夾鍾二聲又非本律之半且自夷則至應鍾四律皆以次小其圍徑以就之遂使十二律五聲
皆有不得其正者則亦不成樂矣若李照蜀公止用十二律則又不知此理者也盖樂之和者在於三分
損益樂之辨者在於上下相生若李照蜀公之法其合於三分損益者則和矣自夷則已降則其臣民事
物豈能尊卑有辨而不相凌犯乎晉荀朂之笛梁武帝之通亦不知此而作者也)
變聲第二十三(以新書本原七章及證辨七章參定)
變宫聲四十二(小分六)
變徴聲五十六(小分八)
蔡氏曰五聲宫與商商與角徴與羽相去各一律至
角與徴羽與宫相去乃二律相去一律則音節和相
去二律則音節逺故角徴之間近徴收一聲比徴少
下故謂之變徴羽宫之間近宫收一聲少髙於宫故
謂之變宫也角聲之實六十有四以三分之不盡一
筭既不可行當有以通之聲之變者二故置一而兩
三之得九(謂置一而一三之得三再三之故得九)以九因角聲之實六
十有四得五百七十六三分損益再生變徴變宫二
聲以九歸之以從五聲之數(三分五百七十六毎分一百九十二三分損一
於五百七十六數内去其一百九十二以生變宫則得三百八十四以九歸之得四十二餘分六是為變
宫之聲也又以變宫之數三百八十四以三分之毎分一百二十八三分益一於三百八十四數内再添
一百二十八以生變徴則得五百一十二以九歸之得五十六餘分八是為變徴之聲也)存其餘
數以為强弱(即謂上文所注小分六小分八者是也)至變徴之數五百
一十二以三分之又不盡二筭其數又不行此變聲
所以止於二也(朱子曰宫商角徴羽變宫變徴皆是數之相生自然如此非人力所能加
損此其所以為妙)變宫變徴宫不成宫徴不成徴古人謂之
和繆
國語周景王問於伶州鳩曰七律者何韋昭注曰周
有七音黄鍾為宫太簇為商姑洗為角林鍾為徴南
吕為羽應鍾為變宫㽔賔為變徴(朱子曰後漢説與此同此説盖以黄
鍾為法餘律倣此)
淮南子曰宫生徴徴生商商生羽羽生角姑洗為角
生應鍾不比於正音故為和應鍾生㽔賔不比於正
音故為繆
通典注曰按應鍾為變宫蕤賔為變徴自殷以前但
有五音自周以來加文武二聲謂之七聲五聲為正
二聲為變變者和也(蔡氏曰宫羽之間有變宫角徴之間有變徴此亦出於自然左
氏所謂七音漢前志所謂七始是也然五聲者正聲故以起調畢曲為諸聲之綱至二變聲則宫不成宫
徴不成徴不比於正音但可以濟五聲之所不及而已然有五音而無二變亦不可以成樂也)
蔡氏曰周禮春官大司樂凡樂圜鍾為宫黄鍾為角
太簇為徴姑洗為羽冬日至於地上之圜丘奏之若
樂六變則天神皆降可得而禮矣凡樂凾鍾為宫太
簇為角姑洗為徴南吕為羽夏日至於澤中之方丘
奏之若樂八變則地示皆出可得而禮矣凡樂黄鍾
為宫大吕為角太簇為徴應鍾為羽於宗廟之中奏
之若樂九變則人鬼可得禮矣按此祭祀之樂不用
商聲只用宫角徴羽四聲無變宫變徴盖古人變宫
變徴不為調也左氏傳曰中聲以降五降之後不容
彈矣夫五降之後更有變宫變徴而曰不容彈者以
二變之不可為調也(朱子曰或問周禮大司樂説宫角徴羽與七聲不合如何曰此
是降神之樂如黄鍾為宫大吕為角太簇為徵應鍾為羽自是四樂各舉其一者而言之以大吕為角則
南吕為宫太簇為徴則林鍾為宫應鍾為羽則太簇為宫以七聲推之合如此注家之説非也)
八十四聲圖第二十四(以新書第八章定)
(正律墨字半聲朱字變律朱字半聲墨字)
十一月
黄鍾(宫)
六月
林鍾(宫)黄鍾(徴)
正月
太簇(宫)林鍾(徴)黄鍾(商)
八月
南吕(宫)太簇(徴)林鍾(商)黄鍾(羽)
三月
姑洗(宫)南吕(徴)太簇(商)林鍾(羽)黄鍾(角)
十月
應鍾(宫)姑洗(徴)南吕(商)太簇(羽)林鍾(角)黄鍾(變宫)
五月
㽔賔(宫)應鍾(徴)姑洗(商)南吕(羽)太簇(角)林鍾(變宫)黄鍾(變徴)
十二月
大吕(宫)㽔賔(徵)應鍾(商)姑洗(羽)南吕(角)太簇(變宫)林鍾(變宫)
七月
夷則(宫)大吕(徵)㽔賔(商)應鍾(羽)姑洗(角)南吕(變宫)太簇(變徴)
二月
夾鍾(宫)夷則(徴)大吕(商)㽔賔(羽)應鍾(角)姑洗(變宫)南吕(變徴)
九月
無射(宫)夾鍾(徴)夷則(商)大吕(羽)㽔賔(角)應鍾(變宫)姑洗(變徴)
四月
仲吕(宫)無射(徵)夾鍾(商)夷則(羽)大吕(角)㽔賔(變宫)應鍾(變徴)
黄鍾變仲吕(徴)無射(商)夾鍾(羽)夷則(角)大吕(變宫)㽔賔(變徴)
林鍾變仲吕(商)無射(羽)夾鍾(角)夷則(變宫)大吕(變徴)
太簇變仲吕(羽)無射(角)夾鍾(變宫)夷則(變徴)
南吕變仲吕(角)無射(變宫)夾鍾(變徴)
姑洗變仲吕(變宫)無射(變徴)
應鍾變仲吕(變徴)
前漢志曰黄鍾為宫則太簇姑洗林鍾南吕皆以正聲
應無有忽㣲不復與他律為役者同心一綂之義也非
黄鍾而他律雖當其月自宫者則其和應之律有空積
忽㣲不得其正此黄鍾至尊亡與並也(孟康曰忽㣲若有若無細於髪
者也謂正聲無有殘分也他律為宫則有空積若鄭氏分一寸為數千是也)
蔡氏曰律吕之數徃而不返故黄鍾不復為他律役
所用七聲皆正律無空積忽㣲自林鍾而下則有半
聲(大吕太簇一半聲夾鍾姑洗二半聲㽔賔林鍾四半聲夷則南吕五半聲無射應鍾六半聲仲吕為
十二律之窮三半聲)自㽔賔而下則有變律(㽔賔一變律大吕二變律夷則三變
律夾鍾四變律無射五變律中吕六變律)皆有空積忽㣲不得其正(潜室陳氏
曰黄鍾為宫五聲皆正聲應皆全數是謂無空積忽㣲若其他十一宫則未必皆正聲或變或半皆非全
數故有空積忽㣲如大吕之八寸二百四十三分寸之一百四除八寸是實數也外言二百四十三分者
皆空積也寸之一百四者忽㣲也盖虚起此筭數其空積甚多而所得甚㣲細也)故黄鍾獨
為聲氣之元雖十二律八十四聲皆黄鍾所生然黄
鍾一均所謂純粹中之純粹者也八十四聲正律六
十三變律二十一六十三九七之數也二十一者三
七之數也
又曰他律無大於黄鍾故其正聲不為他律役其半
聲當為四寸五分而前乃云無者以十七萬七千一
百四十七之數不可分又三分損益上下相生之所
不及故亦無所用也至於大吕之變宫夾鍾之羽仲
吕之徴㽔賔之變徴夷則之角無射之商自用變律
半聲非復黄鍾矣此其所以最尊而為君之象然亦
非人之所能為乃數之自然他律雖欲役之而不可
得也此一節最為律吕旋宫用聲之綱領古人言之
已詳惟杜佑通典再生黄鍾之法為得之而他人皆
不及也
八十四聲唱和圖第二十五(以歐陽氏律通定)
黄鍾宫七聲
六濁之首黄鍾陽唱宫大吕隂
太簇陽唱商夾鍾隂
姑洗陽唱角中吕隂
六清之首㽔賔陽變徴林鍾隂和徴
夷則陽南吕隂和羽
無射陽應鍾隂和變宫
大吕宫七聲
六濁之首大吕隂唱宫太簇陽
夾鍾隂唱商姑洗陽
中吕隂唱角㽔賔陽
六清之首林鍾隂變徴夷則陽和徴
南吕隂無射陽和羽
應鍾隂黄鍾陽和變宫
太簇宫七聲
六濁之首太簇陽唱宫夾鍾隂
姑洗陽唱商中吕隂
㽔賔陽唱角林鍾隂
六清之首夷則陽變徴南吕隂和徴
無射陽應鍾隂和羽
黄鍾陽大吕隂和變宫
夾鍾宫七聲
六濁之首夾鍾隂唱宫姑洗陽
中吕隂唱商㽔賓陽
林鍾隂唱角夷則陽
六清之首南吕隂變徴無射陽和徴
應鍾隂黄鍾陽和羽
大吕隂太簇陽和變宫
姑洗宫七聲
六濁之首姑洗陽唱宫中吕隂
㽔賔陽唱商林鍾隂
夷則陽唱角南吕隂
六清之首無射陽變徴應鍾隂和徴
黄鍾陽大吕隂和羽
太簇陽夾鍾隂和變宫
中吕宫七聲
六濁之首中吕隂唱宫㽔賔陽
林鍾隂唱商夷則陽
南吕隂唱角無射陽
六清之首應鍾隂變徴黄鍾陽和徴
大吕隂太簇陽和羽
夾鍾隂姑洗陽和變宫
㽔賔宫七聲
六濁之首㽔賔陽唱宫林鍾隂
夷則陽唱商南吕隂
無射陽唱角應鍾隂
黄鍾陽變徴大吕隂和徴
太簇陽夾鍾隂和羽
姑洗陽仲吕隂和變宫
林鍾宫七聲
六濁之首林鍾隂唱宫夷則陽
南吕隂唱商無射陽
應鍾隂唱角黄鍾陽
六清之首大吕隂變徴太簇陽和徴
夾鍾隂姑洗陽和羽
中吕隂㽔賔陽和變宫
夷則宫七聲
六濁之首夷則陽唱宫南吕隂
無射陽唱商應鍾隂
黄鍾陽唱角大吕隂
六清之首太簇陽變徴夾鍾隂和徴
姑洗陽中吕隂和羽
㽔賔陽林鍾隂和變宫
南吕宫七聲
六濁之首南吕隂唱宫無射陽
應鍾隂唱商黄鍾陽
大吕陽唱角太簇陽
六清之首夾鍾隂變徴姑洗陽和徴
中吕隂㽔賔陽和羽
林鍾隂夷則陽和變宫
無射宫七聲
六濁之首無射陽唱宫應鍾隂
黄鍾陽唱商大吕隂
太簇陽唱角夾鍾隂
六清之首姑洗陽變徴中吕隂和徴
㽔賔陽林鍾隂和羽
夷則陽南吕隂和變宫
應鍾宫七聲
六濁之首應鍾隂唱宫黄鍾陽
大吕隂唱商太簇陽
夾鍾隂唱角姑洗陽
六清之首中吕隂變徴㽔賔陽和徴
林鍾隂夷則陽和羽
南吕隂無射陽和變宫
歐陽頴伯曰蔡季通云宫與商商與角徴與羽相去
皆一律角與徴羽與宫相去獨二律一律則近而和
二律則遠而不相及故宫羽之間有變宫角徴之間
有變徴此亦出於自然左氏所謂七音漢前志所謂
七始是也然五聲者正聲故以起調畢曲為諸聲之
綱至二變聲則宫不成宫徴不成徴不比於正音但
可濟五聲之所不及而已然有五聲而無二變亦不
可以成樂也蔡氏之論亦七聲之一義以其説而觀
此圖則宫商角變徴皆隔一律也徴羽變宫亦皆隔
一律也
又曰七聲者一宫二徴三商四羽五角六變宫七變
徴也一唱而二和三唱而四和五唱而六和七則非
唱非和者也凡十二宫毎宫前六律為濁後六律為
清故凡六濁中以律聲唱者六清中以吕聲和六濁
中以吕聲唱者六清中以律聲和又凡唱為陽和為
隂(不問本律陽律隂吕但在六濁中則為陽在六清中則為隂)故唱以陽律者為
陽中陽和以隂吕者為隂中隂唱以隂吕者為陽中
隂和以陽律者為隂中陽所以别隂陽中隂陽者在
乎先審清濁而後分律吕也清為隂濁為陽律為陽
吕為隂也陽律唱而隂吕和為正隂吕唱而陽律和
為變其歸於一則濁者唱而清者和而已矣是以一
宫之中有三唱而三和焉三唱者宫商角也三和者
徴羽變宫也唱和之間又用變徴以和之(以和之和如字餘皆
去聲)故為七聲也夫三唱而三和隂陽亦既均且平矣
然必以變徴㕘厠其間者盖正宫為六濁之首十二
律之始也所以為三唱三和之本變徴為六清之首
十二律之終也所以濟三唱三和之不及焉有始必
有終之義也(正宫與變徴在十二辰之衝乃其正對也)變宫雖與變徴同
為濟五聲之不及而一宫一調之中變宫常用之多
變徴常用之少者亦閏餘之義也樂記曰大小相成
始終相生唱和清濁迭相為經其斯之謂歟
六十調圖第二十六(以新書本原第九章定)
宫商角變徴徴羽變宫
黄鍾宫黄(正)太(正)姑(正)㽔(正)林(正)南(正)應(正)
無射商無(正)黄(變半)太(變半)姑(變半)仲(半)林(變半)南(變半)
夷則角夷(正)無(正)黄(變半)太(變半)夾(半)仲(半)林(變半)
仲吕徴仲(正)林(變)南(變)應(變)黄(變半)太(變半)姑(變半)
夾鍾羽夾(正)仲(正)林(變)南(變)無(正)黄(變半)太(變半)
大吕宫大(正)夾(正)仲(正)林(變)夷(正)無(正)黄(變半)
應鍾商應(正)大(半)夾(半)仲(半)㽔(半)夷(半)無(半)
南吕角南(正)應(正)大(半)夾(半)姑(半)㽔(半)夷(半)
㽔賔徴㽔(正)夷(正)無(正)黄(變半)大(半)夾(半)仲(半)
姑洗羽姑(正)㽔(正)夷(正)無(正)應(正)大(半)夾(半)
太簇宫太(正)姑(正)㽔(正)夷(正)南(正)應(正)大(半)
黄鍾商黄(正)太(正)姑(正)㽔(正)林(正)南(正)應(正)
無射角無(正)黄(變半)太(變半)姑(變半)仲(半)林(變半)南(變半)
林鍾徴林(正)南(正)應(正)大(半)太(半)姑(半)㽔(半)
仲吕羽仲(正)林(變)南(變)應(變)黄(變半)太(變半)姑(變半)
夾鍾宫夾(正)仲(正)林(變)南(變)無(正)黄(變半)太(變半)
大吕商大(正)夾(正)仲(正)林(變)夷(正)無(正)黄(變半)
應鍾角應(正)大(半)夾(半)仲(半)㽔(半)夷(半)無(半)
夷則徴夷(正)無(正)黄(變半)太(變半)夾(半)仲(半)林(變半)
㽔賔羽㽔(正)夷(正)無(正)黄(變半)大(半)夾(半)仲(半)
姑洗宫姑(正)㽔(正)夷(正)無(正)應(正)大(半)夾(半)
太簇商太(正)姑(正)㽔(正)夷(正)南(正)應(正)大(半)
黄鍾角黄(正)太(正)姑(正)㽔(正)林(正)南(正)應(正)
南吕徴南(正)應(正)大(半)夾(半)姑(正)蕤(半)夷(半)
林鍾羽林(正)南(正)應(正)大(半)太(半)姑(半)㽔(半)
仲吕宫仲(正)林(變)南(變)應(變)黄(變半)太(變半)姑(變半)
夾鍾商夾(正)仲(正)林(變)南(變)無(正)黄(變半)太(變半)
大吕角大(正)夾(正)仲(正)林(正)夷(正)無(正)黄(變半)
無射徴無(正)黄(變半)太(變半)姑(變半)仲(半)林(變半)南(變半)
夷則羽夷(正)無(正)黄(變半)太(變半)夾(半)仲(半)林(變半)
㽔賔宫㽔(正)夷(正)無(正)黄(變半)大(半)夾(半)仲(半)
姑洗商姑(正)㽔(正)夷(正)無(正)應(正)大(半)夾(半)
太簇角太(正)姑(正)㽔(正)夷(正)南(正)應(正)大(半)
應鍾徴應(正)大(半)夾(半)仲(半)㽔(半)夷(半)無(半)
南吕羽南(正)應(正)大(半)夾(半)姑(半)㽔(半)夷(半)
林鍾宫林(正)南(正)應(正)大(半)太(半)姑(半)㽔(半)
仲吕商仲(正)林(變)南(變)應(變)黄(變半)太(變半)姑(變半)
夾鍾角夾(正)仲(正)林(變)南(變)無(正)黄(變半)太(變半)
黄鍾徴黄(正)太(正)姑(正)㽔(正)林(正)南(正)應(正)
無射羽無(正)黄(變半)太(變半)姑(變半)仲(半)林(變半)南(變半)
夷則宫夷(正)無(正)黄(變半)太(變半)夾(半)仲(半)林(變半)
㽔賔商㽔(正)夷(正)無(正)黄(變半)大(半)夾(半)仲(半)
姑洗角姑(正)㽔(正)夷(正)無(正)應(正)大(半)夾(半)
大吕徴大(正)夾(正)仲(正)林(變)夷(正)無(正)黄(變半)
應鍾羽應(正)大(半)夾(半)仲(半)㽔(半)夷(半)無(半)
南吕宫南(正)應(正)大(半)夾(半)姑(半)㽔(半)夷(半)
林鍾商林(正)南(正)應(正)大(半)太(半)姑(半)㽔(半)
仲吕角仲(正)林(變)南(變)應(變)黄(變半)太(變半)姑(變半)
太簇徴太(正)姑(正)㽔(正)夷(正)南(正)應(正)大(半)
黄鍾羽黄(正)大(正)姑(正)㽔(正)林(正)南(正)應(正)
無射宫無(正)黄(變半)太(變半)姑(變半)仲(半)林(變半)南(變半)
夷則商夷(正)無(正)黄(變半)太(變半)夾(半)仲(半)林(變半)
㽔賔角㽔(正)夷(正)無(正)黄(變半)大(半)夾(半)仲(半)
夾鍾徴夾(正)仲(正)林(變)南(變)無(正)黄(變半)太(變半)
大吕羽大(正)夾(正)仲(正)林(變)夷(正)無(正)黄(變半)
應鍾宫應(正)大(半)夾(半)仲(半)㽔(半)夷(半)無(半)
南吕商南(正)應(正)大(半)夾(半)姑(半)㽔(半)夷(半)
林鍾角林(正)南(正)應(正)大(半)太(半)姑(半)㽔(半)
姑洗徴姑(正)㽔(正)夷(正)無(正)應(正)大(半)夾(半)
太簇羽太(正)姑(正)㽔(正)夷(正)南(正)應(正)大(半)
記禮運曰五聲六律十二管還相為宫鄭氏註曰始於
黄鍾終於仲吕更相為宫凡六十也孔氏䟽曰黄鍾為
第一宫林鍾第二宫太簇第三宫南吕第四宫姑洗第
五宫應鍾第六宫㽔賔第七宫大吕第八宫夷則第九
宫夾鍾第十宫無射第十一宫仲吕第十二宫十二宫
各有五聲凡六十聲(蔡氏曰五聲者所以起調畢曲為諸聲之綱領禮運所謂還相為宫
所以始於黄鍾終於仲吕也後世以變宫變徴参而為八十四調其亦不考矣)
蔡氏曰十二律旋相為宫各有七聲合八十四聲宫
聲十二商聲十二角聲十二徴聲十二羽聲十二為
六十調其變宫十二在羽聲之後宫聲之前變徴十
二在角聲之後徴聲之前宫不成宫徴不成徴凡二
十四聲不可為調黄鍾宫至夾鍾羽並用黄鍾起調
黄鍾畢曲(朱子曰以上黄鍾五調各用本均七聲而以黄鍾起調畢曲餘律倣此)大吕
宫至姑洗羽並用大吕起調大吕畢曲大簇宫至仲
吕羽並用太簇起調太簇畢曲夾鍾宫至㽔賔羽並
用夾鍾起調夾鍾畢曲姑洗宫至林鍾羽並用姑洗
起調姑洗畢曲仲吕宫至夷則羽並用仲吕起調仲
吕畢曲㽔賔宫至南吕羽並用㽔賔起調㽔賔畢曲
林鍾宫至無射羽並用林鍾起調林鍾畢曲夷則宫
至應鍾羽並用夷則起調夷則畢曲南吕宫至黄鍾
羽並用南吕起調南吕畢曲無射宫至大吕羽並用
無射起調無射畢曲應鍾宫至太簇羽並用應鍾起
調應鍾畢曲是為六十調(朱子曰旋宫且如大吕為宮則大吕用黄鍾八十一
之數而三分損一下生夷則又用林鍾五十四之數而三分益一上生夾鍾其餘皆然旋相為宫若到
應鍾為宫則下四聲都低去所以有半聲亦謂之子聲近時所謂清聲是也若以黄鍾為宫則餘律皆
順若以其他律為宫便有相陵處今且以黄鍾言之自第九宫後四宫則或為角或為羽或為商或為徴
若為角則是民陵其君若為商則是臣陵其君徴為事羽為物皆可類推故製黄鍾四清聲用之清聲短
其律之半是黄鍾清長四寸半也若後四宫用黄鍾為角徵商羽則以四清聲代之不可用黄鍾本律以
避陵慢沈存中云唯君臣民不可相陵事物則不必避)六十調即十二律也十
二律生五聲二變五聲各為綱紀以成六十調六十
調皆黄鍾損益之變也宫商角三十六調老陽也其
徴羽二十四調老隂也調成而隂陽備也或曰日辰
之數由天五地六錯綜而生律吕之數由黄鍾九寸
損益而生二者不同至數之成則日有六甲辰具五
子為六十日律吕有六律五聲為六十調若合符節
何也曰即上文所謂調成而隂陽備也夫理必有對
待數之自然也以天五地六合隂與陽言之則六甲
五子究於六十其三十六為陽二十四為隂以黄鍾
九寸紀陽不紀隂言之則六律五聲究於六十亦三
十六為陽二十四為隂盖一陽之中又自有隂陽也
非知天地之化育者不能與於此(歐陽頴伯曰樂由陽來故聲皆陽聲
而數皆陽數也隂則分陽而已凡有聲皆属陽無聲皆属隂若周禮所謂陽聲隂聲則於有聲之中又自
分隂陽者也蔡氏以三十六調配乾爻之䇿以二十四調配坤爻之䇿則亦周禮之義云爾)
同宫異調圖(總八十四聲以歐陽氏律通定下圖同此)
宫(為調)商(為調)角(為調)變徴徴(為調)羽(為調)變宫
(不為調不為調)
黄鍾(一宫五調同用七聲)黄(正)太(正)姑(正)㽔(正)林(正)南(正)應(正)
大吕(一宫五調同用七聲)大(正)夾(正)仲(正)林(變)夷(正)無(正)黄(變半)
太簇(一宫五調同用七聲)太(正)姑(正)㽔(正)夷(正)南(正)應(正)大(半)
夾鍾(一宫五調同用七聲)夾(正)仲(正)林(變)南(變)無(正)黄(變半)太(變半)
姑洗(一宫五調同用七聲)姑(正)㽔(正)夷(正)無(正)應(正)大(半)夾(半)
仲吕(一宫五調同用七聲)仲(正)林(變)南(變)應(變)黄(變半)太(變半)姑(變半)
㽔賔(一宫五調同用七聲)㽔(正)夷(正)無(正)黄(變半)大(半)夾(半)仲(半)
林鍾(一宫五調同用七聲)林(正)南(正)應(正)大(半)太(半)姑(半)㽔(半)
夷則(一宫五調同用七聲)夷(正)無(正)黄(變半)太(變半)夾(半)中(半)林(變半)
南吕(一宫五調同用七聲)南(正)應(正)大(半)夾(半)姑(半)㽔(半)夷(半)
無射(一宫五調同用七聲)無(正)黄(變半)太(變半)姑(變半)仲(半)林(變半)南(變半)
應鍾(一宫五調同用七聲)應(正)大(半)夾(半)仲(半)㽔(半)夷(半)無(半)
宫(第一聲)商(第三聲)角(第五聲)變徴(第七聲)徴(第二聲)羽(第四聲)變宫(第六聲)
歐陽頴伯曰此方圖以明同宫有五調並用七聲而
律有正變起調畢曲各用一律而二變不為調焉
歐陽頴伯曰此圓圖以明異宫五調其起調畢曲同
用一律焉而七聲則不同矣(假如黄鍾宫無射商夷則角仲吕徴夾鍾羽凡
五調同用黄鍾聲起調畢曲其聲之發固有正變律或半律之不同而名則一耳雖五調同用是律以起
以畢而調各不同不同者宫異而七聲異也如黄鍾宫則固属本宫之七聲黄太姑㽔林南應但&KR0933;取黄
鍾一聲以為綱領而餘六聲則交錯以文之是以命之曰宫調如無射商則雖亦用黄鍾宫一聲以為調
之綱領而論其宮則自屬無射宫之七聲無黄太姑仲林南矣但於此七聲&KR0933;取商聲之黄鍾以為起調
畢曲之綱而餘六聲亦以交錯而文之故命之曰無射商調雖七聲與黄鍾宫之七聲差二律不同而用
黄鍾宫以起以畢所以置其調名並列於黄鍾一律之下也餘律皆倣此以推之
欽定四庫全書經部九
苑洛志樂樂類
提要
(臣)等謹按苑洛志樂二十巻明韓邦竒撰邦竒有易學
啟䝉意見已著録是書首取律吕新書為之直解凡
二卷前有邦竒自序後有衛淮序第三巻以
下乃為邦竒所自著其於律吕之原較明人
所得為密而亦不免於好竒如雲門咸池大
章大夏大韶大穫六樂名雖見於周官而音
調節奏漢以來無能傳者邦竒乃各為之譜
謂黄帝以土徳王雲門象天用火起黄鐘之
徴以生為用則林鐘也咸池象地用水起大
吕之羽以土所尅為用則無射也大章大韶
皆起于黄鐘夏以金徳王林鐘律屬金商聲
故大夏用林鐘之商南吕用南吕起聲商以
水徳王應鐘律屬水羽聲故大濩用應鐘之
羽夷則用夷則起聲今考旋宫之法林鐘一
律以黄鐘之徴為火以仲吕之商為金若以
月律論之則是六月之律而非金也故邦竒
於大夏下自注云相縁如此還用夷則為是
則夷則為七月之律屬金與大濩用應鐘為
十月之律屬水者一例矣然則林鐘夷則不
已兩岐其説乎又謂大司樂圜鐘為宫以南
吕起聲一變在姑洗至六變在圜鐘故云若
樂六變則天神皆降函鐘為宫以應鐘起聲
一變在㽔賓至八變在函鐘故云若樂八變
則地衹皆出黄鐘為宫以南吕起聲一變在
姑洗至九變在黄鐘故云若樂九變則人鬼
可得而禮今考左氏傳謂五降之後不容彈
矣則宫徴商羽角五聲也前漢書禮樂志曰
八音七始則宫徴商羽角變宫變徴七聲也
凡譜聲者率不越此二端此書圜鐘為宫初
奏以黄鐘之羽南吕起聲順生至黄鐘收宫
凡得十聲次奏用林鐘之羽姑洗起聲而姑
洗實為前奏黄鐘之角所謂用宫逐羽而清
角生也函鐘為宫用太蔟之羽應鐘起聲順
生至本宫太蔟又順生徴商二律復自商逆
轉徴宫二律收宫凡得十四聲商不順生羽
而逆轉為徴所謂引商刻羽而流徴成也黄
鐘為宫凡陽律之奏用宫逐羽陰吕之奏引
商刻羽是以十聲與十四聲各五奏也至謂
周樂皆以羽起聲本于咸池而于黄鐘為宫
起南吕則用黄鐘本宫之羽函鐘為宫起應
鐘應鐘為太蔟之羽太蔟為林鐘之徴則又用徴
之羽矣圜鐘為宫起南吕南吕為黄鐘之羽
黄鐘為圜鐘之羽則又用羽之羽矣同一用
羽起聲而所用之法又歧而為三推其意不過
誤解周禮八變九變之文以函鐘為宫當在
初奏之第九聲方與八變合即不得不以應
鐘為第一聲而應鐘非函鐘之羽也以函鐘
為宫當在初奏之第七聲方與六變合即不
得不以南吕為第一聲而南吕非圜鐘之羽也
即又不得不謂應鐘為羽之羽南吕為徴之
羽矣由杜撰而遷就由遷就而支離此數卷
最為偏駁其他若謂凡律空圍九分無大小
之異其九分為九方分㽔賓損一下生大吕
優于益一上生大吕以黄鐘至夾鐘四清聲
為可廢以夷則至應鐘四律圍徑不當逓減
雖其説多本前人然決擇頗允又若考定度
量權衡樂器樂舞樂曲之類皆能本經據史
具見學術與不知而妄作者究有逕庭史稱
邦竒性嗜學自諸經子史及天文地理樂律
術數兵法之書無不通究所撰志樂尤為世
所珍亦有以焉末有嘉靖二十八年其門人
楊繼盛序據繼盛自作年譜葢嘗學樂於邦
竒所云夜夢虞舜擊鐘定律之事頗為荒渺
然繼盛非妄語者亦足見其師弟覃精是事
寤寐不忘矣乾隆四十六年八月恭校上
總纂官(臣)紀羽(臣)陸錫熊(臣)孫士毅
總校官(臣)陸費墀
苑洛志樂序
昔子華有志於樂孔子扣之曰非曰能之願學焉竒何
人也議及於斯竊有志而未能也故曰志樂云夫樂生
於心者也有是心而無所寄宣其意於言言成章為詩
而猶未足以盡其意也而歌詠之歌詠之而猶未足以
盡其意也而被之聲容是之謂樂樂無詩非樂也亦無
樂也古樂之亡久矣周禮失其直樂記遺其制去籍於
諸侯之僭殘壊於秦火之焚漢儒附㑹於其前諸家紛
紜於其後上誣天文下誣地理中誣人事配五行四時
八卦四隅十二辰此通彼滯小就大遺零星破碎補輳
牽合取其一庶或可用㑹其同則見難行卒皆人為之
私夫豈天然之妙扵人心固已戾矣又何暇論雅與滛
古與今哉是編也一以貭實為體敷施為用諧聲為止
中律為的凢宫商之相應正變之相接全半之相濟陰
陽之相宜如星之麗天如風之行水如織具之經緯乎
文綺雖萬象錯列而各有條理皆取諸造化之自然而
不敢附之以已意期於宣人情而承詩歌耳雖不必屑
屑乎考天文察地理稽人事配五行四時八卦四隅十
二辰自有所符契焉考之古人制作之極用之圜丘而天
神降用之方澤而地示出用之宗廟而祖考格用之朝
廷而庶尹諧用之房中而宫闈睦此無他順其自然發
乎人心宫商正變全半陰陽中節而已矣顧兹薄藝亦
惟可以措之行事美其觀聽不失乎樂之情焉爾若夫
究其功用極感通之妙探其本原繼夔倫之志以承古
人之絶學以備一時之制作則有子有言以俟君子云
苑洛韓邦竒識
志樂序
志樂者何大司馬苑洛先生所作也夫樂所以宣天地
之和通陰陽之變平人心之感省民物之風罔不有理
寓焉慨自先王遺響日就泯沒世儒沿襲莫或窮原古
樂所由淪缺先生愽物不窮志復古雅廼稽諸典籍驗
以氣候竭其心思積以嵗月依永諧聲因變成方恊律
吕以和陰陽適聲音以類萬物而天地八方之音以定
真有以㑹聲氣之元繼伯夔之絶響矣嵗丁未先
生自少宰總憲留臺宏以屬吏嘗侍記室偶語律吕新
書以所聞問難先生廼出兹編以示宏隨請鋟梓既而
先生晉今秩其屬王君學吾陶君大年谷君鍾秀李君
遷林君冕茅君坤龍君翔霄王君嘉孝李君庶余君文
獻張君洽相與以繼有終先生以宏齒稍長命識之宏
謂兹刻也先生及何大復氏序諸首簡復何言哉方今
稱藝窮書圃振古述作關中其選也先生獨紹孔繼軻
濳心經術如易占經緯禹貢詳略正蒙註解諸書具可
為時作範此特其一耳若先生者又詎直關中人物也
哉
律吕直解叙
余讀韓子律吕直解叙曰夫神理之弗著其噐數之亡
乎天生一成萬一上萬下噐數下也由後世以來弗之
詳矣其上焉者又安有所逹哉是故聖人得一而知萬
智者由萬以得一談一者虚而寡用談萬者廣而莫歸
要之以知其要實者為至夫天地之間者氣也制而利
用曰噐生之節度曰數神理者氣之宰也是故氣數詳
則神理日明而天下之事得矣此韓子之學也夫
律吕直解序
直解者何不文之也何以不文便初學也蔡氏之新書
固已極備而大明矣然其為書也理雖顯而文隱數雖
著而意深初學難焉此直解之所以作也
𢎞治十七年三月中旬苑洛子韓邦竒識
