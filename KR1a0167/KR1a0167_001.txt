易緯通卦驗卷上漢鄭康成注
孔子曰太皇之先與燿合元精五帝期以序七神(皇君也先)
(猶本也燿者燿魄寳北辰帝名也此言太微之帝本與北辰之帝同元元天之始也其精有五謂蒼帝靈威仰)
(之属也其布列用事各有期期各七十二日主叙十神二十八舍北斗也)天地成位君臣道
生君五期輔三名以建德通萬靈(成猶定也言天地尊卑已定乃後有君臣)
(也君之用事五行代王亦有期如太微之君輔臣三名公卿大夫主炁者人君亦以此主其德於天下通於萬)
(物之靈因之致其符長為瑞應)遂皇始出握機矩表計宜其刻白蒼牙
通靈昌之成孔演命明道經(矩法也遂皇謂燧人在盧羲前始王天下但持斗機)
(運之法指天以施教令作其圖緯之計演時無書刻白蒼精牙肩之人能通神靈之意謂伏羲將作易也昌文)
(王名也又將成之謂觀象而繫辭也○案馬驌繹史引作燧皇始出握機矩表計寘圖其刻曰蒼牙通靈孫㲄)
(古微書引作其刻曰蒼渠通靈皆與此文異)燧人之皇沒虙戲生本尚芒芒
開矩聽八蒼靈唯精不慎明之害類遠振(聽猶慎也虙戲作八本尚)
(芒芒然闓燧皇握機矩所作計演之圖思其所言作八卦之象倉渠即已也當通靈唯之言專也觀象於天地)
(取鳥獸萬物之具專精於此而作八卦卦既成令以行惡類遠去唯善者存也)撢度出表挺後
名知命陳效睹三萬一千一終一名虙方牙蒼精作易
無書以盡序驗曰矩衡神五鈐興象出亡徵應(矩法也鈐猶要)
(也虙戲時質道樸作易以為政令而不書但以畫見其事之形象而已矣○案馬驌繹史引作伏羲方牙精作)
(易無書以畫事與此文異)後執期仲之歲有人侯牙渠倉軀演步有
鳥衡雌始感龍鳳興昌光提亡鳥龜排(相推移也鳥南方之象龜北方)
(之象也今赤將亡故鳥與龜相推移水沴火也)坎氣逆乎陽衡晦象昧見斗旬
鬭雞誰謀者水宰之臣冰妖效七九摘亡名合行之蒙
孫其謀爭也代者東北名有水(此謀者土精之人也東北艮卦也艮屬土又萬)
(物之所終始成也故黃精起鳥名有水者騰火)離氣亂禍蜚石黃神盛類黑而
聖法曰艮四季之勢紐斗機孤南角奎而觀之其行明
其表知興雷氣感上鈎鈐躍季炁逆于奎羣入庶桀爭
狼鬭牛連龍怪見大臣反陽摇不静代者起西北以木
為姓(木勝土也)上之名行合四卦(四卦四季乾艮巽坤)炁亂也提白者
強聖殺倉乃見謀正也其世式視(此謀者金精之性斷割故謀必正也)法
曰兌其握規矩化土候授興星感紀土五殘無旗枉矢
見震氣于昴震繫蒼精泄鳥祥之妖入效不義也亂起
勢多亡行之名合胡誰(胡猶何也秦赤金精也及築長城以扞故羌義名字胡亥也)
(案註文疑有脫誤)代者起東南若房其謀何謀也執明之臣反
炁亂假殺赤乃至法曰坎其表執紀其精信其行道權
合寳坎失命亂在土地之長(坎體互有震艮震者動山艮為山動高如山土地之)
(長之象也此坎炁亂亦黑衰之時也)興月感(坎為月黑帝將興其母感於丁月而生之)亡則地
裂山淪鬼夜哭將顧(執期者五期三名也有人候牙眉牙肩之表必為侯者也是謂文王)
(演易而步之行也時有赤鳥啣月書受之○案此注應在後執期仲之歲下錯簡在此)一角期偶
水精得括考備據誰授赤戴勝(一角謂麟也文王得赤烏書而演易孔子獲麟)
(而作彖象及繫辭以下十篇故謂麟應期而來偶赤烏也水精者孔子也得獲括考備者易道也赤為漢也漢)
(火精高帝之表戴勝自虙戲方宋記此皆斗冥圖言之也得或將○案注文疑有脫字)法曰乾其
表握合元斗執機運元為靈根其德挺文其理持義招
神布節建君君道應因秉命權巽布震(乾為君君不親執事臣言之則)
(應臣行之則因震與巽為乾是後秉權也震為長子布殺於震使代已也)易故君道德慶荷
皇瑞出龍見岱宗名輔主(岱東嶽也名乾德純或傳賢不與子黃龍見岱宗震人將)
(興也人有俊才曰名)河出龍圖授帝戒曰帝迹術感其與侯房精
謀(震為足故蒼帝之興多以迹戲后稷之生則然其起委曲為諸侯金木及火據上也其徵又五星聚房)
亡茀刾心斗日之宿巽巽炁逆風于乾大臣文宰謀事
成日虹皆金妖之變親七九摘亡名合晚&KR2720;代者赤兌
姓兌姓有金其人謀謫明機七傑仁出黃佐命蒼輔術
(此赤兌者謂漢高帝也代周蒼故為赤赤火色也黃者火之子故佐命張良是也蒼火之母故輔術也)震
氣亂石隕山亡長人出(震體互有艮艮為山小石)庶聖東南巽氣殺
自金帝詳而發乾道失君上之變一而五德異節法曰
離其表握衡合提翼太微理天題赤兌宣體坎候野十
刃之魚四射七九摘亡名合討吾代者起西南以火為
姓(西南坤卦也坤為土土消水以火姓似誤北方之宜為土)氣逆火變放殺黃而起
天下靜法曰坤文演曰牝馬之貞信神形(神形者謂坤也坤為地其)
(形信矣文王又因信之者牝馬地類行地无疆是以孔子亦因而信之將有取於事此時故先云然)黑白
繫名摇命子據其題由乾成黃赤蒼道之貞(貞猶信黃赤蒼謂木)
(火土之君者信遵不繫于一其王天下也其當錄運即得與子孫不當即禪位此又東方喪朋之事彖曰東北)
(喪朋乃終有慶亦握慶七九九還復受賞之意也尚書中候黃倉七禪自黑不○案此注末句疑有脫文)黑
南故曰狼相為聽(聽猶治也說卦曰聖人南面而聽堯禪位則後人錄運當矣臣禹之錄㜸)
(子孫桀為無道天滅其紀陽之起也此又卜安貞之事)知命卜符于名人(此符謂天子之)
(命禄也以堯舜遭之以位相禪夏滅絶而授湯則知天命卜符以有所與者要於號名人耳謂賢聖也震離艮)
(兌而五行備矣蓍六法則以乾為始坤為終者四十二君純德有七其三法天其四法地凡下用事作軌名過)
(軌之大數三萬一千九百二十歲而一終其未終也得自知其軌各七百六十天數終而君不備則天地各一)
(純德禪位不然世所謂遭七純德禪位不然世所謂遭七純德當禪者也當七者或獨乾或及坤故此六法以)
(乾坤為終始極厚王命之氣)孔子表洛書摘亡辟曰亡秦者胡也丘
以推秦白精也其先星感河出圖挺白以胡誰亡胡之
名行之名行之萌秦為赤軀非命王故帝表有七五命
七以永慶王以火代黑黑畏黃精之起因威萌虙羲作
易仲仲命德維紀衡(仲謂四仲之卦震兌坎離也命德者震也則命之曰木德兌也則命)
(之曰金德坎也則命之曰水德離也則命之曰火德維者四角之卦艮巽坤乾也紀猶數也衡猶當也維卦起)
(數之所當謂若艮於四時之數當上春○案說郛本作虙羲作易仲命德紀衡與此文異)周文增通
八八之節轉序三百八十四爻以繫王命之瑞謀三十
五君常其一也興亡殊方各有其祥(八八之節六十四卦於節氣各有王)
(也以繫王命之瑞此乾鑿度迹妭所生每卦六爻爻曰一曰之術也)封於太山禪於梁隂
易姓之起刻石明號(封壇皆謂祭之時築土為其神位孝經鈎命決曰封太山考續燔燎)
(于梁父刻石紀號此亦王者易姓而興之一方故承上言而云然梁隂梁父也山名字誤)丘表大命
謀天皇巽奎坤艮出亡興之街仲者帝命所保行文出
加政撥臣陽候七隂候八皆行子午視卯酉相違遠期
衝六千三百變非摘亡據興盡在文昌所會增卦爻可
以先知珍瑞之類妭㜸之將審其繫象通神明(此言文王推演)
(卦爻之象而嘉瑞應變怪諸物備字于其中焉)明者類視七若九(撰撥)八卦以推
七九之微錄圖准命略為世題萌表試故十二月十二
日政八風二十四氣其相應之驗猶影響之應人動作
言語也(十二月者正夏有小正則王君明堂禮也氣或為節也)故正其本而萬物
理失之毫釐差以千里(釐馬尾也○案朱彛尊經義考馮椅曰館閣本作正其本而萬)
(物理失之毫釐差以千里漢儒引之作君子正其始萬物理差以毫釐謬以千里此文與館閣本合)正此
之道以日冬至日始人主不出宫商賈人衆不行者五
日兵革伏匿不起(冬至時陽氣微事欲靜以得其著定也必五日者五土數也土静故以其)
(數焉革甲也)人主與羣臣左右從樂五日天下人衆亦在家
從樂五日以迎日至之大禮人主致八能之士或調黃
鍾或調六律或調五聲或調五行或調律歴或調隂陽
政德所行八能以備人主乃縱八能之士擊黃鍾之鍾
人敬稱善言以相之(八能以備巽之人數足也八能之士各欲誠其事人君於是聽之為)
(之擊黃鍾之鍾則樂事作矣所謂金奏也相助差若言助之明心扣○案禮記月令孔穎逹疏作夏至人主從)
(八能之士或調黃鍾或調六律或調五音或調五聲或調五行或調律歴或調隂陽或調政德所行與此文異)
(註文亦有脫誤)乃權水輕重釋黃鍾之公稱黃鍾之重然擊黃
鍾之磬公卿大夫列士乃使八能之士擊黃鍾之鼓鼔
用革焉鼔員徑八尺一寸鼓黃鍾之琴瑟用槐木瑟長
八尺吹黃鍾之律間音以竽補竽長四尺二寸者(火數七於)
(冬至之時吹之冬至水用事水數六六七四十二竽之長盖取之○案孫㲄古微書權水輕重下無釋黃鍾之)
(公句公卿大夫列士下有以德賀於人主句鼓用革焉作鼓用馬革鼓黃鍾之琴作黃鍾之瑟間音以竽作閒)
(音以笙無補竽二字長四尺二寸作長四尺一寸一分)天地以扣應黃鍾之音得
蕤賓之律應則公卿大夫列士以德賀於人主因諸政
所請行五官之府各受其當聲調者諸氣和則人主以
禮賜公卿大夫列士(扣謂聲也磬也鼓也瑟也竽也四者之調而時炁和羣臣之功也故)
(當以禮差賜也)五日儀定地之氣和人主公卿大夫列士之意
得則隂陽之晷如度數(君臣相與冬至將祭天於圓丘而肄此樂及其禮積五日而後)
(定定則可用矣臣之意皆和而自得冬至夏至日晷長短期數也)夏日至之禮如冬日
至之禮舞八樂皆以肅敬為戒(如者如其從樂五日致八能之士鼓黃鍾然後)
(擊黃鍾之磬舞八樂者雲門五英六莖大卷大韶大夏大濩大武也乃舞八樂備至德)黃鍾之音
調諸炁和人主之意慎則蕤賓之律應(人主之音慎炁字似誤是近意)
(之戔○案意字據註文當作炁似後人據注而改之註中音字亦當作意是近意五字有脫誤大意謂意字炁)
(字以音近而訛也)磬聲和則公卿大夫列士誠信林鍾之律應
(上言聲而已此言者但言磬以合鼓瑟及竽也若三者不能然磬則可知矣)此謂冬日至成
天文夏日至成地理(天文者謂三光也地理者謂五土也三光行炤天下冬至而數訖五)
(土以生萬物養人夏至而功定於是時祭而成之所以報之也行有參差生有先後大時不齊但人以此為正)
(焉○案以上數叚與續漢書律歴志劉昭補注及孫㲄古微書所載俱有異同盖注家引用不免刪節其文而)
(孫㲄所集亦從類書中摭拾成文不盡可據也)鼓用黃牛皮鼓圓徑五尺七寸
瑟用桑木瑟長五尺七寸間音以簫長尺四寸(鼓必以牛皮者)
(夏至離氣離為黃牛徑五尺七寸者取於十乘蕤賓之律也此律必以九與十者天地數終焉瑟用桑木者柳)
(槐條取其垂象炁下也簫亦以管形似鳥翼鳥為火禽火數七也於此與夏至之時改之火用事數又有二七)
(四簫之長由此○案孫㲄古微書引鄭注簫管形象鳥翼鳥為火火成數七生數二二七一十四簫之長由此)
(此本末句脫之字此字不成句讀今改正)故曰冬至之日立八神樹八尺之
表日中規其晷之如度者則歲美人民和順晷不如度
者則其歲惡人民為譌言政令為之不平晷進則水晷
退則旱進尺二寸則月食退尺則日食月食糴貴臣下
不忠日食則害王命道傾側故月食則正臣下之行日
食則正人主之道晷不如度數則隂陽不和舉錯不得
發號出令置官立吏使民不得其時則晷為之進退風
雨寒暑為之不時(此言人君之政令不可不慎也不慎則變異如此天之應人象其事也○)
(案太平御覽引作日中視其晷晷如度者則歲美人民和順晷不如度者則歲惡人民多訛言政令不平又進)
(尺二寸則月食退尺則日食二句馬驌繹史引作進二寸則月食進尺則日食俱與此文異)晷進為
贏晷退為縮稽為扶贏者賞無功富民重有餘縮者罰
無罪貧民重不足(扶亦作此㚘字○案此注應在稽為扶句下)扶者諛臣進
忠臣退(扶聲相近字因然世云諛之言裕也臣為裕君使政不行)是故邪炁數至度
數不得日月薄食列星失其次而水旱代昌䜛諛日進
忠臣日亡萬物不成諸神不享終不變之則殃禍日章
(是故歲惡人民多不和之徵)謹候日冬至之日見雲送迎從下鄉來
歲美人民和不疾疫無雲送迎德薄歲惡故其雲青者
飢赤者旱黑者水白者為兵黃者有土功諸從日炁送
迎此其徵也(歲惡之後難之故又以此驗之爾○案謹候日冬至之日一節原本誤入小注今改)
(正)是故人主動而得天地之道則萬物之精盡矣(諸精微難)
(知者於是盡矣言皆如此)
