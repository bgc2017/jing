古今通韻卷五
翰林院檢討毛奇齡撰
下平聲
一先(一先二仙)二蕭(三蕭四宵)
三肴五肴四豪(六豪)
五歌(七歌八戈)六麻(九麻)
七陽(十陽十一唐)八庚十二庚(十三耕十四淸)
九靑十五靑十蒸(十六蒸十七登)
十一尤十八尤(十九侯二十幽)
十二侵二十一侵十三覃(二十二覃二十三談)
十四鹽二十四鹽(二十五添二十六嚴)
十五咸二十七咸(二十八銜二十九凡)
一先(與仙同用)
古韻(見真部)
三聲(見真部)
有入十七部(見東真二部)
埏有三音實即一字雖一為埏隧一為埏埴一為埏
垓但隨意押入不煩重載且古人押韻何嘗拘義
理如宋人迂滯者祗舊已見録便不刪去至零平
淺扇諸字盡屬三聲則本部自可已矣説見東部
唐韻多於宋韻不可計數但偶然不押及便無從蹤
跡耳觀唐人用韻稍廣如韓栁元白皮陸輩即有
如許韻字在宋韻之外即此先韻有皮日休千言
詩其在廣韻集韻所無者有緛字(後至陳隋世得之拘且緛)
字(降氣或若虹耀景或如)&KR2575;字(其中有聲病于我如&KR2613;&KR2575;)鐉字(雖然未三北亦可輸)
(千鐉)在禮韻所無者又有輇字(猗與子美思不盡如轉輇)&KR1715;字(自昃)
(朝不罷龍姿觀&KR1715;&KR1715;)猭字(君臣作降鹵北走如㺦猭)按&KR2613;&KR2575;在本集音天
蟬語不正貌與字書音義稍殊至鐉字則字書音
千為門樞之紐而皮集註音丑專切引尚書贖罪
千鐉為據則明是鍰字與樞紐迥然不同若字
則幷字書亦無其字矣唯緛字音輭為踧縮之義
則係三聲字唐人排律偶及之者唐韻之字繁而
好用三聲如此
羅隠送臧濆下第謁竇鄜州詩有汍字(一春生計泪瀾汍)今
先部俱無此字杜少陵從人覔小猢猻許寄詩有
瘨字(童稚捧應瘨)則禮韻刪去而禮韻續降一書補之
見韻㑹註瘨字下
宣部亘字下註紹興二年禮部㸔詳姓氏从水从亘
水名从木从亘木名今將以木從亘者皆定讀曰
亘若晉書亘彛亘温書西傾因亘是來之類是也
是欲以桓彛為宣彛矣凡字無定讀讀宣讀丸無
所不可然但聞咎繇讀臯陶未聞臯陶讀臼由者
况桓係廟諱縱易讀音仍是諱字則亦何必為此
肯綮録載陸法言唐韻香有馢香馢音戔今先部無
馢字則是宋韻之異唐韻非一端矣
羴字在先部讀羶在山部讀軒今俗稱食物有軒氣
是也又蔫字註物不鮮貌俗以物色稍陳即謂之
蔫亦同此皆韻中方音可補肯綮錄所未逮者
(一先)先(蘇千切始也故也)褼(褊褼衣貌)&KR2711;(石次玉者)蹮(蹁蹮旋行貌又舞貌或作躚)&KR1271;(上同)
前(昨延切不行而進也先也)媊(女媊星名)千(蒼先切十百為千)仟(上同又漢書仟陌之)
(得仟謂千錢陌謂百錢又千人之長曰仟)阡(路南北曰阡東西曰陌又壟地)谸(道也説文望山谷之谸青)
芊(芊芊茂貌)箋(則先切識也一曰編也釋也又上太子諸王表曰箋)牋(同上)帴(小兒藉也)籛
(彭祖姓)湔(手澣也洒也又水出蜀緜虒山)戔(戔戔委積貌一曰顯見貌)韀(馬鞍具或作)濺(濺濺)
(水疾流貌)天(他千切上天也又剠面曰天易其人天且劓)堅(古先切剛也固也又軍中曰中)
(堅)鈃(器名似錘而頸長又宋鈃六國時人)豜(三歲豕也)枅(屋櫨也)肩(髆也又任也)(鹿之)
(絶有力者)鵳(鶙鵳鳥名鷂也禮記注題肩)菺(茙葵也)賢(湖田切多才也一曰善也)弦(弓弦)
(也又月半之名)絃(八音之絲)蚿(馬蚿百足蟲)舷(船邊)煙(烏先切火氣也或作烟)咽(嗌也)
(咽喉也又詩鼔咽咽)胭(胭脂)歅(九方歅善相馬)湮(沒也)燕(國名)蓮(落賢切芙蕖實也)嗹
(嗹嗹語絮貌)憐(哀也又愛也)田(徒年切地可井者一曰大鼓曰田又獵名)畋(平田也獵也)
沺(沺沺水廣貌)&KR1715;(喜悅貌呂氏春秋天子&KR1715;&KR1715;㲀㲀莫不載悅)佃(治土也又古卿車名春秋傳乗)
(中佃一轅車)塡(塞也又加也)窴(上同)鈿(金華飾)磌(礎磶礖礩也又石落聲)闐(盛也駢闐)
(也)年(奴田切穀一熟也又稔也)顚(都千切頂也又倒也)傎(同上穀梁傳晉文之行事傎矣)
齻(牙齻儀禮右齻左齻注齒堅也)瘨(病也)巓(山頂)蹎(躓也)&KR1516;(馬顙白)滇(益州池名原廣末狹)
(似倒流者)牽(苦堅切引也又牲腥曰餼生曰牽)岍(雍州山名)汧(水名出扶風)开(平也又䍐)
(开二羌名)縴(縴纚惡絮也)鳽(雝渠鳥也又人名秦使士鳽乞師于楚)妍(五年切美好也)研
(䃺也又窮究也又計研古之善計者)(醆也)趼(獸跡也)眠(莫賢切翕目也又芊眠色深貌)瞑
(上同莊子晝暝)䏃(傾耳而聽也)䰓(燒烟畵眉曰䰓)矏(密也)駢(部田切駕二馬也又駢聯)緶
(交枲也或作編)胼(胼胝皮堅也或作跰)骿(并脅也通作駢左傳晉文駢脅)諞(巧言)蝙(珠母)蠙(上同)
㼐(黄瓜名)軿(婦人車有屏蔽者)淵(烏娟切水出不流曰淵)蜎(蜎蜎蟲行貌)&KR3183;(弓隈)
&KR1973;(&KR1973;&KR1973;鼓聲)悁(忽也憂也)㾓(骨節疼也)鵑(古堅切杜鵑鳥名)涓(小流又官名中涓)蠲
(明也潔也除也又馬蠲蟲名月令腐草為蠲)鞙(馬尾也)焆(明也)睊(睊睊側目相視貌)䅌(麥莖)
(也)邊(布先切畔也或曰近也又邊陲又姓)籩(竹豆也)(豆名)甂(小盆名)猵(獺屬)編
(次簡也又列也又春官掌王后之服為副編)玄(御前切天之色也又深也又㫖之微妙者)盷(目大)
(貌)縣(繫也又絶也)懸(上同)胘(膍胘牛百葉也)玹(石次玉者)
(二仙)仙(相千切亦作僊)廯(廩也)鮮(腥魚新殺為鮮又善也又少死曰鮮左傳葬鮮者自西門)鱻(上同)䉳(竹名)
秈(秈稻)錢(昨然切貨泉也又銚也古田器名)遷(七烟切徙也)韆(女子以繩戲曰鞦韆)櫏(桾櫏木名)
䉦(䇹䉦竹名)煎(子仙切熬也方言有汁而乾曰煎)諓(巧言又淺薄貌)鬋(女髩垂貌)然(如延)
(切燒也一曰如也又助詞)燃(燒也)㸐(上同)延(以然切引也及也又納也)莚(草名)筵(竹席也周)
(禮度堂以筵筵一丈又鋪陳曰筵)䀽(相顧視而行也)綖(冠上覆者用三十升布染黄覆冕上)埏(墓道)
(也)狿(獌狿人獸名)䘰(㠾䘰牛領上衣)郔(鄭地)蜒(燕北謂易析曰祝蜒又蟃蜒獸名蚰蜒蟲名又)
(蜿蜒龍貌)氈(諸仙切撚毛席也周禮毳毛為氈)旃(旗曲柄也通帛為㫋)饘(糜也疏云厚曰饘希)
(曰粥)飦(上同孟子飦粥之食)鸇(鷂也亦名晨風)甄(稽仙切甄陶又察也又行師左右兩甄卽兩翼)
(也)薽(草名卽地菘也)籈(竹器)鱣(張仙切鱘鰉魚)邅(行不進貌)驙(馬載重也又白馬黒脊)
潺(鋤連切水聲)孱(懦弱曰孱)(小鑿)羶(式專切羊臭也)羴(上同)膻(上同列子嬪御膻惡)
(而不可親)鯅(魚醬)脠(肉醬)挻(取物而逆曰挻又揉也引也)埏(和土也老子埏埴以為器)
梴(抽專切長木也詩松桷有梴)鏈(鉛鑛)禪(市連切静也又釋諦曰禪)蟬(蜩也)埏(封禪書八)
(埏地之八際)鋋(小矛)澶(澶淵地名)嘕(虛煎切笑貌)嫣(好貌)仚(輕舉也)纏(直連)
(切繞也束也)廛(一畝半一家之居也一曰市物邸舍曰廛)躔(踐也星所履行曰躔)瀍(水名左伊右瀍)
(市門)連(力延切合也續也)聯(連也周禮有官聯又十家為聯又不絶貌晉王恭曰與阿大語)
(蟬聯不得歸)漣(漣漪風動水成文也又泣貌)鰱(魚名)篇(紕焉切書也)偏(頗也傍也又半)
(也又五十人曰偏)媥(輕便貌)扁(小也小舟曰扁舟)艑(舟名)翩(輕舉也詩㨗㨗翩翩)便
(毗連切安也習也又便便辯也又溲也)㛹(美貌)楩(木似豫章)諞(巧言)緶(縫也)平(平平辨治也又)
(均也)緜(彌延切纊之别名精曰緜粗曰絮又弱也密也又緜緜不絶貌)綿(上同)櫋(屋聯也)棉
(木棉)矊(瞳子黒也招魂遺視矊些)全(疾緣切完也)泉(水也又錢名貨泉)牷(體完曰牷又犧)
(牷牷完色)宣(須川切揚也又明也召也又宣致令民編發土地也)揎(手發衣也)䳦(鴝䳦小鳥名)
瑄(壁大六尺)鐫(遵仙切斵也刻也)朘(縮也董仲舒傳民日朘月削)儇(隳譞切慧利也)
(又輕薄曰儇與翾同)翾(飛)蠉(蟲行貌)嬛(便嬛輕麗貌)懁(辨急也)獧(疾也)(走貌)
譞(馨儇切多言也)祅(羌神也又唐官名曰祅正)駽(青驪馬)鋗(銅銚也又人名漢紀番君别將梅鋗)
[田耎](而宣切城下田一作壖)堧(上同)壖(食貨志田其宮壖地謂廟垣地也)撋(煩撋猶捼莎也)
擩(儀禮擩祭取菹擩醢祭于豆間)瓀(珉也石似玉士佩瓀玫)犉(黄牛黑脣)蠕(動貌)穿(昌緣)
(切孔也又鑿也)川(通流水也)沿(與專切緣水而下曰沿)緣(因也一曰衣飾)鳶(鷙鳥似鴟而小)
櫞(枸櫞又香櫞柚屬)蝝(蝗子始生曰蝝)鉛(錫類)旋(似連切周廻曰旋又幹也又鐘懸謂之旋)
(又溲左傳夷射姑旋焉)還(復返也通作旋)嫙(好貌)䁢(上同)鏇(園轆轤也)璿(美玉也)璇(上同)
漩(回旋也)娟(縈縁切娟娟美好貌又便娟舞貌)悁(忿也又憂也)蜎(蜎蠉井中蟲也又蜎)
(蜎行貌)捐(棄也又死病曰捐瘠)潫(小深貌)船(食連切舟)涎(夕連切口液)跧
(莊千切蹲也蹴也)猭(丑專切㺦猭兔走貌)鞭(卑宣切扑也一曰馬撾)箯(竹輿一名編輿)
(張耳傳貫髙以箯輿前)鯿(魚名襄陽槎頭有縮頂鯿)銓(且先切衡也又量也次也)詮(具也晉書)
(詮論謂具説事理也)痊(病除也)佺(偓佺仙人)拴(揀也)縓(一染曰縓今之紅也)悛(止也改也又次)
(也)駩(白馬黒脣)筌(取魚竹器莊子作筌)絟(細布也一曰南方筩布)㕙(兎名戰國䇿東郭㕙天下)
(之狡兎也)荃(香草蓀也)竣(退也)專(職先切單也壹也擅也)甎(燒墼也甓也或作塼)顓(頭顓)
(顓謹貌又顓䝉也)篿(結草折竹卜曰篿離騷索瓊茅而筵篿)剸(割也)遄(淳沿切徃來數也疾)
(也)輲(上同)輇(無輪車名)篅(判竹圜以盛穀者一曰竹器)圓(玉權切方圓也)圜(上同又錢)
(曰圜法)員(物數也又官數也)湲(潺湲水聲)隕(詩幅隕旣長註幅廣也)乾(渠焉切健也又)
(卦名)鍵(鑰也)騝(駵馬黄脊)䖍(恭也固也又堅惡為矯䖍)揵(舉也)腱(大筋也)愆(邱焉切過)
(也又差爽也又惡疾曰愆)諐(上同)愆(上同)褰(袴也又扱衣也)䙭(上同)搴(取也)攓(上同)掔(牽去)
(也)騫(馬腹病一曰虧也飛也)權(巨緣切反經也又稱量曰權又事任也又暫也)拳(手也一曰)
(拳拳奉持貌)卷(曲也又賈捐之傳昧死卷卷與惓同)捲(用力貌國語予有捲勇)婘(美貌)踡(踡跼)
(不伸也)蜷(蟲形之詰屈者)顴(輔骨也)鬈(髮曲貌)攣(閭緣切繫也戀也)㥟(直攣)
(切榱也)傳(遞也驛馬為傳又臚唱曰臚傳)弮(驅員切弩弮也)絭(同上)卷(冠武也)棬(屈木)
(盂也)蔫(於堅切菸也不鮮也又食物餲曰蔫)嫣(長貌)鄢(邑名)焉(語助又何也)燀(稱延)
(切火起貌)勌(居弮切強也)
三聲
伐木兄弟無逺乾餱以愆(張協七命鄙夫固陋守此狂狷言有怒之而齊王之疾痊)太玄法首
井無幹水直衍匪谿匪谷終于愆(漢諺邊孝先腹便便)莊子上闞青天下潛黄泉揮斥八極神
氣不變(史孝山出師頌旗不暫褰功銘鼎鉉郭璞朝鮮贊自竄朝鮮豈有隱顯)淮南子軌道
理以耦變先亦制後後亦制先(張平子賦後宮不移樂不徙懸門衛供張官以物辨)又巨獸百
尋是為蔓延神山崔嵬欵從背見(劉向列女頌驪姬繼母惑亂晉獻謀譖太子毒酒為懽)陳琳
神女賦珥明月之雙瑱飛羽袿之翩翩(悲歌古辭欲歸家無人欲淚河無舡心思不能言腸中車)
(輪轉)
叶微(西夜烏飛曲徙倚娘店前腹作宛腦饑)西(漢樂章象載瑜白集西食丼露飲榮泉)袁淑倣白
(馬篇交歡池陽下留宴汾隂西一朝許人諾何能坐相捐)
微齊叶先皆寘未通屑之回互也寘未回互原與眞
文六韻竝通嘗讀三曹樂府諸韻皆協魏文帝燕
歌行(别日何易㑹日難山川悠遠路漫漫鬱陶思君不敢言耿耿伏枕不能眠披衣出戸歩東)
(西仰看星月觀雲間)曹植吁嗟篇(驚颷接我出故歸彼中田當南而更北謂東而反西)
(宕宕當何依忽亡而復存飃䬙周八極連翩歴五山)魏明帝歩出夏門行(啇風)
(夕起悲彼秋蟬變形易色隨風東西弱水潺潺葉落翻翻孤禽失羣悲鳴其間)此正十三
韻回互之叶而或者謂西止讀先尚書謂西方是
鮮方李善文選註以西施為先施是也則曷不于
三曹詩合觀之
西叶眞見眞部又叶文見王延夀靈光殿賦(朱桂黝儵于南)
(北蘭芝阿那于東西祥風翕習以䬃灑兮激芳香而常芬)叶元見烏生古詞(左手)
(持彊彈兩丸出入烏東西)叶寒見易林(終風東西渙散四分終日至暮不見子歡)叶
刪見謝靈運山居賦(曲術周乎前後直陌矗其東西豈臨溪而傍沼乃抱阜而)
(帶山)叶先又見江淹寄丘三公詩(昔我學冠劍逢君在三川何意風雨)
(激一訣異東西)其他六韻雜叶者觸處皆有則直是微齊
通讀之字如煇煇圻沂等而不能區别但入兩界
猶之蓽蕗之見也(初間欲以諸字分隷諸部不入叶例後恐蹈陳第改韻之弊故)
(爾中止)說見眞文叶韻下
班固西都賦(左據函谷二崤之險表以太華終南之山右界褒斜隴首之隘帶以洪河涇渭)
(之川衆流之隈汧涌其西)此亦西之叶刪先者或謂西與隈自
押然上二句皆有起伏句而此獨單句自押世無
此理
二蕭(與宵同用)
古韻(見魚部)
三聲(見魚部)
無入十三部(見支部)
李義山楚宮七律落句綵絲誰復懼長蛟是肴韻中
字唐人之不耐聲律如此
(三蕭)蕭(蘇彫切荻蒿也又肅也)簫(管樂)箾(舞箾也又以竿擊人曰箾)&KR2976;(凉風謂之&KR2976;)瀟(水名)
(又瀟瀟風雨貌)彇(弓弭頭也)挑(吐凋切撓也撥也杖荷也)祧(遷廟也)恌(愉)(田器)銚
(上同莊子銚耨)朓(晦而月見西方之名)蓧(苗也)庣(漢志斛外旁有庣)&KR1857;(斗旁耳也)佻(輕佻與恌)
(同)覜(衆聘也周禮殷見曰覜)貂(都消切鼠屬)琱(治玉也)鵰(大鷙鳥翮可為箭羽)雕
(上同通作琱又荀子雕雕章明貌)刁(刁斗以銅作鐎晝炊夜擊又刁刁風㣲動貌)凋(瘁也亦作彫晉)
(書彫弊之迹)&KR0657;(吳船也)䒒(葦花也)䯾(小兒留髪)彫(琢文也)跳(徒聊切躍也)調
(和也)條(枝也又木名山楸)鞗(革轡也以絲曰轡以革曰鞗)苕(陵苕草又水名)鰷(魚名)鯈(莊子)
(鞗魚出入)佻(佻佻獨行貌又輕薄)嬥(細腰貌)迢(迢遰也)髫(髫髦童子垂髪)齠(始毁齒也)蜩
(蟬也)澆(堅要切沃也一曰薄也)驍(良馬一曰健也)梟(不孝鳥一名流離又雉梟樗蒲采名)徼
(邊徼之徼又求也要也又徼倖曰徼)蟂(水蟲又蛇四足能害人)僥(偽也)聊(落喬切且也賴也)
(同官曰寮又牕曰綺寮)寮(寂也又寥廓也)寥(同上)蟧(馬蟧大蟬)繚(纒也)璙(玉名)遼(逺也又水)
(名)料(量也)(擇也)㙩(周垣也)撩(理亂謂之撩又攏取物也又桃弄也)鐐(白金也又有孔爐曰)
(鐐)憀(憀然又悲恨也)豂(空谷)橑(葢弓也又椽也)蟟(蛁蟟)嫽(相嫽戲也)簝(宗廟盛肉竹器)飂
(飂戾風聲)鷯(鷦鷯又名桃雀卽桃蟲也又云韈雀能化鵰鶚)獠(宵田曰獠)轑(轉也軸也)翏(髙飛貌)
(髖骨)僚(朋也左傳其僚從之註女伴也嚴助以妻姊娣之夫為僚壻)瞭(目精明也)漻(清深也)嘹
(聲也一曰噭夜)膋(腸間脂也)堯(五聊切髙遠也又陶唐氏號又翼善傳聖曰堯)嶢(嶕嶢山髙貌)
垚(土髙)僥(僬僥短人)膮(馨幺切豕肉羮也一曰香也羊曰羶豕曰膮)嘵(嘵嘵懼貌)幺
(伊堯切小也)宎(深竅聲莊子宎者咬者)葽(草盛貌)怮(憂也)
(四宵)宵(思邀切夜也又小也)(酸痟頭病又渴疾)銷(鋪金也又鑠也鎔也)消(盡也衰也)霄(雲霄)
(近天氣也)綃(生絲繒一曰綺屬儀禮姆纚笄宵衣卽綃衣)魈(山魈獨足鬼也)硝(硭硝藥名)捎(指除)
(也考工記以其圍之防而捎其藪又搖捎動貌)梢(周禮匠人梢溝謂水潄之也)哨(口不正曰哨又多言)
(貌揚子禮義哨哨)翛(翛翛羽敝也又飛羽聲)蛸(蛸卽桑螵蛸又海螵蛸烏賊骨也)揱(長臂貌又)
(纎殺也)超(敕宵切越也)怊(怊悵失意也)弨(反弓也弛弦而體反也)(細絲也)
朝(陟霄切旦也自旦至食時為終朝元旦為三朝)鼂(馳遙切匽鼂蟲名又姓)晁(上同)朝(覲君)
(之稱)潮(海濤之有候者)囂(虛嬌切喧也囂囂自得貌)呺(虛大貌)虈(白芷一名虈)熇(炎氣)
枵(玄枵辰名又虚也)歊(氣出貌)(上同)毊(大磬形如犁錧以玉石為之)獢(猲獢或作歇驕)
(短喙犬也)樵(昨遥切薪也又取薪曰樵)譙(國名又譙樓門上高樓以其麗稱麗譙通作樵)&KR2418;(嶚&KR2418;)
(山高貌)顦(顦顇憂患也)憔(上同國語日以憔悴)癄(上同禮樂志纎㣲癄瘁之音作而民思憂)燋
(灼龜炬)驕(舉消切馬六尺為驕又矜也)憍(逸也恣也)嬌(態也妖嬈也)穚(禾秀貌)簥
(大管)鷮(長尾雉名)焦(卽消切火所傷也)燋(上同)膲(三膲無形之府)蕉(芭蕉)嶕(山巔曰嶕)
椒(本作茮椒類又山椒山巔也)鐎(刁斗也又温器也三尺有柄)䩌(面䩌枯也)僬(僬僬明察貌)
(灼龜不兆而焦)噍(鳥聲又聲踧急也)饒(如喬切賸也益也)橈(櫂之短者)襓(夫襓劒衣)
(也少儀加夫襓與劒焉)蕘(采薪曰蕘)嬈(嬌嬈妍媚貌)燒(式招切㷊也)遙(餘昭切遠)
(也)姚(舜居姚墟一曰姚嬈也又姓)軺(使者小車也)猺(獸名又猺獠蠻種)䍃(瓶也)搖(動也)
(又消搖翺翔貌招搖北斗第七星名)謠(徒歌曰謠)䠛(跳䠛行歩貌)媱(美好也)洮(五湖名)繇
(隨從也一曰由也)颻(飄颻上行風也)瑤(美玉)窯(燒瓦窯也)窰(上同)傜(使也役也)銚(燒器)蘨
(草盛貌)鰩(魚之能飛者)珧(蜃屬甲可飾物俗呼江珧)陶(陶陶和樂意又臯陶臣名又與窯同)褕
(周禮王后服褕狄註褕雉名一作揄)鷂(雉名青質五采皆備)嗂(喜也禮記咏斯猶猶卽嗂也)愮(愮愮)
(憂無告也一曰亂也又悸也)韶(時饒切舜樂名一曰美也)玿(美玉)招(止要切手呼也)鵃
(鵑鵃鳥名)昭(明也又覿也又諡法聖聞周逹曰昭)鉊(大鎌)釗(刓也又勉也遠也又弩機也)飈(卑昭)
(切扶搖風也亦作飄)標(木末也又表也)杓(北斗柄也)猋(犬走貌)幖(幟也)熛(火飛也南方帝曰赤)
(熛怒)摽(掲也麾也)髟(髮長垂貌)贆(貝居陸者)鑣(悲驕切馬銜也又鏕鑣盛貌)藨(草名又耘)
(也)穮(除田穢也)麃(武貌)臕(脂肥貌)儦(行貌詩行人儦儦)瀌(瀌瀌雨雪貌)瓢(毗姚)
(切蠡也半破瓠也)薸(萍也)剽(鏞其中者謂之剽)苗(眉姚切草始生也又夏獵曰苗)描(畵也)
緢(旄絲)貓(虎竊毛謂之虥貓一曰食䑕貍)猫(上同)要(於宵切約也又勤也劫也)䙅(衣襻也詩)
(要之棘之註䙅襻也)蟯(腹中蟲)腰(身中也)喓(喓喓蟲聲)邀(遮也求也)葽(狗尾草也物成自秀)
(葽始)鶚(于嬌切鴟屬惡聲鳥一作梟)喬(巨搖切木竦曰喬又矛之上句曰喬又高也)橋
(水梁也又木名)僑(高也又寄寓也)鐈(長足鼎)轎(竹輿也嚴助傳輿轎而隃嶺)蕎(麥)鍬
(此夭切田器所以剗削莠薉者)銚(上同)篍(吹簫也所以勤役箛篍為作休之節令)幧(斂髪謂之幧頭)
帩(上同)妖(於蕭切巧也艶也)䄏(左傳地反物為䄏)訞(語祅祥也一曰巧言也)夭(和舒)
(曰夭夭)枖(木少盛貌)趫(邱妖切善緣木走又㨗也)橇(泥行所乗)蹻(舉足貌又通抱朴子乗)
(蹻周流)蹺(揭足為蹺)漂(紪昭切浮也又流也)翲(翲翲飛也)飄(回風也)鏢(刀劍鞘下飾也)
縹(縹縹輕舉貌)慓(急也)嫖(笑貌)旚(旌旗動貌)(輕行貌)摽(擊也)彯(彯彯長組貌)僄
(輕也)翹(渠遙切尾長毛也鸞旗曰雞翹又企也又翹翹高貌)荍(草名)劭(精異意又勸勉也又美也)
招(舉也又揭也)(蓮草名)燎(力搖切庭火曰燎)嶛(險也魏都賦劍閣雖嶛)
古韻(蕭肴豪尤四韻通)
蕭肴豪尤另是一通此鄭庠之說考之諸書盡騐但
魚虞與蕭肴豪尤竝通一例則庠偶不覺耳今據
此四韻如鄘風載馳(驅馬悠悠言至于漕)魯頌(淑問如臯陶在泮獻囚)
三略(士可下而不可驕將可樂而不可憂)蘇秦語(上下相愁民無所聊)屈原九
歌(風颯颯兮木蕭蕭思公子兮徒離憂)嵇叔夜琴賦(鬱怒彪休奮沫揚濤)邯鄲
淳曹娥碑(防禮自修露屋營茅)陸士衡詩(恢恢天網飛禽是收爰兹下臣騰衝)
(清霄)盧仝月蝕詩(十日燒九州玉熠丹砂燋)韓昌黎楚國夫人墓
銘(高陵相漢義以家酬遷于南陽始自郎苗)又昌黎有董生行(淮水出桐栢山)
(東馳遙遙千里不能休淝水出其側不能千里百里入淮流)以遙與休流作協
此正蕭尤通韻而宋人不知註云遙遙一作悠悠
盲夫之可笑如此餘說見前
關中李氏古韻綱有云蕭肴豪之通尤但通尤韻中
之尤部與幽部而侯部不與正與魚虞之通尤相
反嘗考韋孟諷諫詩有媮字在侯部中(務彼鳥獸忽此稼苗)
(烝民以匱我王以媮)史記尉陀贊韓愈祭穆員外文柳宗元
柳評事墓銘則直用侯字作押(史記尉陀之王本由任囂漢邦定制)
列為諸侯(韓文於後八年君從杜侯我時在洛亦應其招)柳文柳氏之分在北為高充于史氏
(世相重侯)是知尤侯本全通但偶少耳
附載(易文言是故居上位而不驕在下位而不憂)采葛彼采葛兮如三秋兮雞鳴風雨瀟
瀟云胡不瘳蟋蜶役車其休日月其慆(大雅江漢江漢浮浮武夫㴞㴞)九章遂自忍而沉流
惜廱君之不昭(天問湯出重泉夫何罪尤不勝心伐帝夫誰使挑之)素問如物之浮如風吹毛
家語樂而勿驕思而勿憂(淮南王招隱七桂樹叢生兮山之幽偃蹇連蜷兮枝相繚)又禽獸駭
兮亡其曹山中兮不可以乆留(又歳暮兮不自聊蟪蛅鳴兮啾啾)司馬相如大人賦煥然霧除
(霍然雲消邪絶少陽而登太陽兮與眞人乎相求)左思吳都賦綸組紫絳食葛香茅石帆水松東
風扶留(魏都賦尅剪方命吞滅烋雲撤叛換席捲䖍劉)王褒九懐微霜兮眇眇病殀兮鳴蜩
玄鳥兮辭歸飛翔兮靈丘(史記滑稽傳行酒稽留相引為曹)揚雄豫州牧夏宅九州放于南
巢(顧愷之觀濤賦壯滄海之横流且激波而揚濤)嵇康思親詩奈何愁兮愁無聊恒惻惻兮心
若抽(鄭曼季答陸士龍詩邦家之翹輶德是收)急就章縳購脫漏亡命流攻擊刧奪檻車膠
(陸機演連珠形逸神勞竝質不能共其休劉楨魯都賦畫藏宵行俯仰哮咆禽獸怖竄失偶喪儔)
(陸雲夏府君誄百行殊揆君望斯周栖儀初九戢翼洪條)答賈長淵詩昔我逮兹時惟下僚游跨
三春情固二秋(王逸九思彼譖兮虛蕧尤心煩憒兮意無聊)崔駰反都賦散紫苑之饒轉胡
亥之丘(木華海賦於是鼔怒溢浪揚浮更相觸摶飛沫起濤)張衡賦清泉沍而不流拂雲岫之
騷騷劉邵趙都賦鳴籟簫鑒清流(易林稷契臯陶微子解囚)又失羊補牢無益于憂皮日
休悼賈賦想懐沙之幽憂時送狖以相號(道藏右英夫人詩六氣運重幽使爾終不凋)紫微王
夫人歌刼徃豈足遼鄙滯五神愁(班彪冀州賦觀滄海之周流陪後乘之下僚)魏武帝塘上行
入亦復苦愁樹木何蕭蕭(韓愈祭穆員外文罔有疑忌惟其嬉遊草生之春鳥鳴之朝)赴江陵
(詩遠地觸事畢吏民似猿猴生獰多忿恨辭舌紛啁啁)李白翫月金陵城西孫楚酒樓捨舟其連
(袂行上南渡橋興發歌淥水秦客為之謳)
(蕭肴豪三韻通)
三聲(補)
楚申包胥一作申鮑胥史記褚先生傳抛之江中作
抱之江中荀子繆繆肫肫繆讀作交橋飾其情與
矯飾其情同枚乗七發冒以山膚冒卽芼也平聲
左傳伯趙氏為伯勞史記竈上騷除騷與掃通漢
書告歸之田卽高歸之田古文三聲字徃徃而有
匪風匪風飄兮中心弔兮(淮南子不殺黄口不獲二毛于古為義于今為笑)三畧逆者亂之招
順者治之要(晉郊祀饗神歌神之來光景昭聽無聞視無兆)蔡邕郭有道碑赫赫三事幾行其
昭委辭召貢保此清妙(曹植感節賦庻朱光之長照乘長風而違)陸雲夏府君誄英風彌劭
(㑹在是朝陳後主闌山月詩戍邊歲月乆恒悲望舒耀城遥接暈高澗風連影搖)潘岳楊武仲誄
徳之休明靡幽不喬弱冠流芳雋聲清劭(陸雲陸丞相誄光彼旣純逸軌爰超宏綱包荒景靈握)
耀(元稹陰山道詩臂鷹小兒雲錦韜天子臨軒空憫悼)
三肴(獨用)
古韻(見魚蕭二部)
三聲(見魚蕭二部)
無入十三部(見支部)
元稹江邊十四韻有鉋字(修椽郢匠鉋)蝥字(爪蠧拾搬蝥)禮韻
增胞包茆猫諸重出字于庖茅二音内而反落二
字唐字用韻之不合一至于此
李白行行且游獵篇有&KR1076;字(雙鶬迸落連飛&KR1076;)皮襲美新秋言
懷亦然(鶻下撲金&KR1076;)宋韻皆出髇字増韻又出一髐字
集韻于髇字下註則云或作骹或作&KR1076;然竝未正
出&KR1076;字也宋禮部看詳曰研聲律但考九經子史
音讀而不于古人押韻處為之審究宜其相去益
河漢也
韻會舉要増庨字引柳子厚詩反宇臨呀庨為証要
其失誤處何止此字
(五肴)肴(魚茅切骨體曰肴又葅也爼實也)餚(上同)殽(上同又雜也)淆(水濁也通作殽)崤(山名)
(亦作殽春秋殽之戰)爻(卦所交曰爻)姣(媱也)&KR3990;(酤也)筊(竹索也一曰簫之小者)交(古蛸)
(切戾也共也又交交飛徃來也)蛟(龍屬)鮫(海魚皮可飾刀)鉸(鉸刀)(米餅也)咬(咬咬鳥聲)
敎(使之為也)郊(邑外為郊又祭名)膠(黏膏也一曰紏也又學名又膠膠聲也)茭(乾芻也書峙乃)
(芻茭)嵺(&KR1895;嘐山聳貌)艽(秦艽藥名)嘐(誇語也又詩雞鳴嘐嘐)巢(鋤肴切鳥在水上曰巢)
鄛(鄉名)轈(兵車如巢以望敵者)&KR2418;(嶚&KR2418;山髙貌)樔(澤中守草樓名)漅(湖名)鐃(尼茅切小)
(鉦也以金鐃止鼓)呶(讙聲)譊(恚呼也一曰譊譊語也)怓(詩以謹惛怓)撓(搔也)梢(所交)
(切木杪又竿也樂者所執又蒲梢良馬名又船舵尾曰梢)捎(取也掠也又芟也)蛸(蠨蛸蟲名一名長䗁)
鞘(鞭鞘)旓(旌旗旓也)髾(髪末也垂髾髪後埀也)筲(竹器也又飯帚曰筲)弰(弓末也)輎(兵車)
&KR3623;(齊人呼姊曰&KR3623;)鮹(魚之似鞭鞘者)颵(風聲)娋(小娋偷也)䘯(衣袵也)茅(莫庖切菅也可)
(縮酒為藉又國名)貓(捕鼠畜也)猫(上同)犛(髦牛尾可為旌旄)蝥(螌蝥蟲名)描(打也)罞(糜罟)
媌(凡好而輕者謂之娥媌)虓(虛交切虎怒鳴貌)烋(炰烋氣健貌)庨(庨豁宫室髙貌)詨
(吳人謂呌呼為詨)哮(豕驚聲)髇(鳴鏑也)&KR1076;(上同)嗃(呼也)嚆(大呼也矢之鳴者曰嚆矢)謞
(箭去聲莊子激者謞者)包(布交切容也一曰裹也通作苞裹曰苞藉曰苴)苞(草名可作席又本也)
(茂也)枹(木叢生曰枹又木名)胞(披交切胞胎也)抛(掷也)摽(上同公羊傳曹子摽側而去之)泡
(水漚也)脬(腹中水府)敲(口交切横撾也又短杖曰敲)骹(脛也)墝(土堅也又墝埆瘠土荀子)
(註薄田日墝)磽(上同)鄗(邑名又山名)聱(牛交切聱牙謂不相聽從也又言辭不平易亦曰聱)
嶅(山多小石也)謷(不肖也)罺(莊交切撩罟也)&KR2625;(大笙也)抓(抓搯)䜈(楚交切代)
(人說也又抄也)鈔(取也畧也又謄寫也)抄(上同)勦(勞也與䜈同禮記毋勦說)嘲(陟交切言相調)
(也)謿(上同)啁(啁嘐聲也禽經水鳥夜㖡林鳥朝啁)跑(蒲交切足跑地也一曰蹴也)庖(厨也)
(周禮庖人又庖宰殺之所厨烹餁之所)麃(麞屬)颮(風聲)鉋(鉋刷)鞄(柔革也)咆(咆唬熊虎聲)
匏(瓠也可為笙竽)炮(毛炙肉也)坳(於交切地坳不平也亦作凹)䫜(深目貌又頭凹也)咬
(哇咬滛聲又哀切聲莊子宎者咬者)䫸(勅交切熱風也)嘮(嘮呶讙也)
叶農(潘岳藉田賦思樂甸幾薄采其茅大君戻止言藉其農)
此與豪部俱以農叶總效號與沃之平韻也觀此則
益信肴豪古韻不分且益信叶字俱有成數非妄
押者今肴豪俱叶農字尤亦叶譨字則以蕭肴豪
尤本一韻耳
四豪(獨用)
古韻(見魚蕭二部)
三聲(見魚蕭二部)
無入十三部(見支部)
柳子厚游南亭夜還敘志七十韻詩有禮韻所無者
字(曲渚怨鴻鵠環洲彫蘭)㟼字(重叠間浦漱迤邐驅巖㟼)藨字(寜惟近魑魅所)
(懼齊焄藨)按㟼卽嶅之兩出者已見廣韻集韻至藨在
蕭部則音同標在此部則音同抛竝與焄藨焄字
不接意當時必有藨可讀蒿在呼母中者今亡之
也
(六豪)豪(何勞切豕名又智過百人曰豪又健也)嘷(咆嘷熊虎之聲)呺(風聲也莊子萬竅怒呺)毫
(銳毛又十絲曰毫)濠(水名又州名)㠙(山名)壕(城下池也)號(呼也)勞(魯桃切劇也又功也)
簩(&KR1217;簩竹名)轑(轢也楚元王傳陽為羮盡轑釜謂以勺轑釜令有聲)牢(堅固也牛羊豕繫飬曰牢又狴)
(犴曰牢又蒲牢海獸名)醪(濁酒)蟧(蟬屬)䜮(䜰䜮深谷)嫪(妬也)澇(滛雨)潦(上同又水名)
(耳鳴也)䝁(野豆名)哰(囒哰)撈(沈取曰撈)高(古刀切崇也)膏(脂也又肥也)篙(所以)
(刺船)臯(澤也㟁也亭臯為亭堠於臯隰中又詩臯臯頑不知道貌又五月為臯)&KR1485;(同上厯書姊鳺先&KR1485;)
(謂先出澤也)橰(桔橰汲水機器)櫜(韜也一曰受箭之器又甲衣謂之櫜又蓮芡實有櫜謂衣如甲也)
(葛花之白者)䓘(白䓘草食之不飢)羔(羊子也)餻(餌曰餻周禮糗餌粉餈或作糕)鼛(大鼔)
(也)蒿(呼高切蓬蕭之類又焄蒿氣蒸出貌又目塵土曰蒿)撓(擾也攪也)薅(拔去田草也)
毛(莫袍切毫也老者二毛河朔謂無曰毛)氂(氂牛)(車翣禦風塵者一曰馬長毛貌)旄(幢也)
(旄牛尾著竽為旄又公車曰旄車又丘前高曰旄)軞(公車上同)髦(拂髦用髪為之玉藻親没不髦又士)
(中之俊曰髦)枆(冬桃)芼(草覆蔓也又菜名)&KR0758;(他刀切弓衣也)洮(水名又盥也)叨(濫也)
幍(魏武所製帽名)韜(劒衣也又藏也又金板六&KR0758;與韜同)絛(編絲繩也周禮作條)挑(挑逹徃來相見)
(貌)滔(水漫漫大貌)槄(山檟)綢(纒也韜也一曰縵束)(舟也)謟(疑也左傳天道不謟)饕(貪也)
慆(悅也慢也又慆慆乆也)刀(都高切兵也又錢形為刀)魛(魚名)忉(忉忉憂勞也)裯(衣袂)
(也又汗襦謂之祗裯)舠(小船也)騷(蘇遭切擾也憂也)搔(爬也)艘(船總名)颼(風聲)溞
(溞溞淅米聲)鰠(魚名)慅(動也又勞也)繅(繹繭為絲)繰(上同)臊(犬臊也)鱢(魚腥)槮(橚槮)
(木長貌)袍(薄褒切玉藻纊為繭緼為袍謂舊絮也又朝服埀衣曰袍)謈(漢書呼謈呼痛聲)
褒(博高切褒衣大也又奬也)襃(上同)裒(上同)陶(徒刀切瓦器也又丘再成曰陶)裪(&KR3073;裪衣袖)
(也又復裪主衣服之官)&KR1382;(臯&KR1382;鼔木)萄(蒲萄晉索蜻傳作蒲桃)綯(絞也紏絞繩索也)桃(果名)
蜪(螟蜪蝗子)䬞(風聲也)掏(擇也)幬(帡幬也)䛬(徃來言也又語不節曰䛬通作啕)濤(大波)
騊(騊駼北野良馬)匋(瓦器)醄(酕醄醉貌)洮(盥也)逃(亡也)淘(汰也)鞉(有柄小鼔也)鼗(上同)
鞀(上同唐李宻書禹垂鞀聽箴規之美)翿(翳也舞者所執又葆幢名)纛(同上)咷(號咷)遭(作刀)
(切遇也廵也)糟(酒滓)㡟(藉也)敖(五勞切游也又翺翔也一曰傲也又楚謂未成君曰敖)遨
(上同)謷(大貌又不省語曰謷)摮(擊貌)嗷(衆口愁也)嗸(上同)嶅(山多小石)獒(犬四尺為獒)鼇
(海中大鼈)鰲(魚名)熬(乾煎也八珍有淳熬)&KR3528;(㦸鋒或作敖)螯(蠏大足如鉞者)翺(翺翔也)囂
(喧也又囂囂衆多貌)驁(駿馬名)璈(樂器)曹(昨勞切同事曰曹又局也衆也又國名)嘈(聲也)
艚(舟名)螬(蠐螬蟲名)褿(裙也)嶆(㟹嶆深虛貌)槽(酒槽又畜食器)漕(衛邑名)鏖(於刀)
(切殺也又攻擊之甚)䥝(温器也)爊(埋物灰中令熟也)猱(奴曹切猴屬)&KR1725;(同上&KR1725;善飾故)
(揚雄傳以善塗墍者為&KR1725;人)峱(山名在齊)臑(羊豕臂也一曰臂節)尻(邱刀切脽也脊梁盡處)
操(匕刀切持也)幧(所以裹髻)藨(普包切醋莓可食)
叶農(束晳勸農賦惟百里之置吏各區别而異曹考治民之賤職美莫當乎勸農)
說見前
五歌(與戈同用)
古韻(見支魚二部)
三聲(見支魚二部)
無入十三部(見支部)
陸魯望酒池詩麻韻中有酇字(殘霞入醍齊遶岸澄白酇)按此係
歌韻中字而通入麻韻者音才何切卽醝字也周
禮酒正註酇白釋文云即今之白醝酒也古文無
正字酇雖縣名而借作醝用今廣韻集韻俱不正
出酇字集韻于醝下則曰或作酇廣韻于䣜(沛縣名蕭)
(何初封邑)下則曰或作酇而字不正出至増韻始補此
字則意唐韻當時定醝酇竝見故顯然入押而宋
韻妄刪之也然則宋韻之視唐韻何如矣
(七歌)歌(古多切詠也又合樂曰歌)哥(俗呼兄之稱通作歌唐劉禹錫傳屈原作九哥)舸(大船為舸)柯
(斧柄六韜有大柯斧又枝柯也)菏(菏澤名或作荷)牁(杙也所以繫舟又牂牁地名)戨(上同)茄(芙蕖)
(莖)鴚(鴚鵝)磋(倉哥切磨也)蹉(跌也)瑳(玉色鮮白又笑貌)搓(挪也)傞(醉舞貌)
多(得何切衆也又過也)娑(素哥切婆娑舞也又衣貌)挱(摩挱或作莎)駝(徒河切負荷也)
(又槖駝)駞(上同)酡(酒容)紽(絲數又縫也)馱(負荷也)佗(本佗負字一曰美也詩委委佗佗)
鮀(鯊鮀也又人名祝鮀)迤(逶迤行貌)陀(陂陀不平貌)陁(上同)跎(蹉跎失足也)跎(上同)沱
(江别為沱又滂沱大雨貌)驒(青驪白鱗文如鼉魚即連錢驄也)鼉(似魚有足宵鳴如鼔聲)鱓(魚名)
(皮可曼鼓)蛇(委蛇)瘥(才何切病也小疫曰瘥大疫曰札)醝(白酒也)酇(上同周禮註酇白即)
(白醝酒又邑名)艖(艑艖舟名)齹(齒蹉跌貌)䰈(髪多貌)鹺(鹽)莪(五何切蒿屬)娥(女長)
(好貌漢婦官有娙娥)蛾(𧖟蛾也又火蛾名飛蛾)鵝(鴈屬家曰鵝野曰雁)俄(頃速也通作蛾班偼伃傳)
(始為少使蛾而大幸)哦(吟也)峨(嵯峨山高貌)峩(上同)睋(視)他(託哥切彼之稱也)它
(上同)詑(謾欺之意)訑(上同又訑訑自足貌)拖(曳也引也相如傳拖舟入水)羅(魯何切以絲罟)
(鳥也又帛名)鑼(䤬鑼銅器)囉(歌聲又嘍囉又小兒語)欏(籬也又桫欏木名)饠(餅曰饆饠)蘿
(莪也又兎絲名女蘿)[泳-永+羅](水名即汨羅也)籮(筐之上園者)儸儸那(諾何切何也多也又於也)
(皆語詞)難(逐疫之名又盛貌)儺(上同行有節也佩玉以節歩者)挪(搓挪)捼(上同)荷(湖歌)
(切芙蕖)何(負何也一曰誰也曷也又呵也漢書大何之役即大呵誰何即誰呵)河(四瀆之一)苛(小草)
(也一曰急也察也又譴責也)訶(呼多切大言而怒也又責也)呵(笑也一曰氣出)珂(若何)
(切瑪瑙也又貝大者曰珂)䯊(膝骨)軻(車接軸也又孟子名)阿(烏娑切大陵也一曰慢應聲又阿重)
(屋又細繒曰阿即纎阿)疴(病寢深也亦作痾)妸(女字)娿(媕娿不决)䋪(縞練也通作阿)
(八戈)戈(古阿切平頭㦸也)鍋(温器)媧(女媧氏)蝸(蝸牛蜒蚰之負殻者)騧(騧驪)過(經也)&KR2824;
(車盛膏器)緺(綬文)濄(三濄水名)莎(蘇禾切以手相捼曰莎又侯莎草名)犧(酒尊名飾以牛形)
蓑(草雨衣也又覆也公羊傳以草覆城曰蓑城)唆(㗻唆小兒相應之聲)梭(織具所以行緯者)髿
(鬖髿髮垂貌)婆(薄何切老女稱又搜神記以琵琶為鼙婆)媻(上同)搫(除也又取也)鄱(地名)
番(上同)皤(鬢白也)摩(莫婆切研也又撫也揩也)磨(治石謂之磨)劘(削也又切也)䭩
(咂貌)魔(鬼也)麼(幺麼小也)吪(五禾切動也又化也)訛(上同又舛也)囮(率鳥者繫生鳥以來)
(之名曰囮即今鳥姝)鈋(刓方為圓)螺(落戈切蚌屬)蠃(上同)覼(好視也)贏(驢屬)騾(上同)
虆(盛土籠)鞾(許戈切鞮屬)靴(上同)波(博禾切水通流也)番(番番武勇貌)嶓
(嶓冢山名在梁州)碆(石可為戈鏃)坡(滂多切阪也)陂(陂陀上同)頗(偏頗不正貌)
詑(土多切欺也)禾(户皤切嘉榖也)龢(調也通作和笙之小者謂之龢)和(應也諧也又軍門曰)
(和楚世家昭陽移和而攻齊又鈴在車衡曰和)科(苦戈切程也條也坎也又等也又不着兜鍪入敵曰)
(科頭)蝌(蝌斗)窠(鳥所栖者)薖(草也一曰寛大貌)稞(青稞麥名)渦(烏戈切水回也又水名)
窩(窟也)踒(足跌也)倭(東海中國名)㹻(犬名)茄(求迦切菜名)伽(僧伽)挼(奴禾)
(切兩手相切摩也)矬(徂禾切短也)痤(小腫也又公叔痤魏臣名)銼(釜名)迦(居多切釋)
(迦佛名)呿(去伽切張口貌)瘸(巨何切脚手病也)
三聲(補)
(莊子利害相摩生火實多衆人焚和月固不勝火)古語但知暴虎不知馮河鹿生三年其角乃墮
(劉琨答盧諶詩威之不建禍延凶播斯罪之積如彼山河)
六麻(獨用)
古韻(見支魚二部)
三聲(見支魚二部)
無入十三部(見支部)
宋韻麻部俱無佳字唐詩有之按公乘億賦得秋菊
有佳色(陶令籬邊菊秋來色自佳翠攢千片葉金剪一枝花)是六韻律係唐
時試題當時所稱官韻者若劉禹錫送蘄州李郎
中(楚關蘄水路非賖東望雲山日夕佳)是七律分明皆律韻中字至
杜甫喜晴(皇天乆不雨旣雨晴亦佳出郭眺四郊肅肅增春華)白樂天擬陶
詩(坐愁今夜醒其奈秋懐何有客夜叩門言語亦何佳)元稹和東川李相公
慈竹(峻節髙轉露貞筠寒更佳託身仙壇上靈物神所呵)雖係古體然亦歌
麻相通字耳他若杜甫柴門詩則佳麻合用其為
麻部字更瞭然矣不知者妄謂今韻即唐韻今廣
韻及禮部韻集韻俱無此字然則唐詩非耶
麻部佳字不知刪自何時歐陽永叔嘗新茶寄梅都
官詩麻韻有坐中揀擇客亦佳香箬包裹封題斜
拭目向空看乳花連押似宋韻原未嘗刪此字不
知今所傅韻書是當時原本否然増韻増此字下
明註一增字則此字增于光宗朝其在從前諸韻
實未嘗有可知但不知歐陽子何以亦有此押意
當時諸韻雖已頒行而行文仍不甚遵如洪武韻
類乃自明迄今三百餘年間凡若干詩文竝無一
佳字在麻韻中可耻亦可痛也(是書不引宋人詩文作據以宋人韻)
學多誤故也此偶以辨論及之不在引例(予生平詩詞不敢自行其說一遵聲律甚是憾事今人)
(好學宋詩其于唐人固不敢望矣何甘自外歐陽子乎况宋人詩亦定不止此也)
宋之問浣紗篇韋莊陪金陵府相中堂宴皆有娃字
宋詩獻作吳王娃(韋詩滿樓珠翠勝吳娃)常建宿五度谿仙人得道
處皮日休奉和四明山九題皆有崖字(常詩生根依两崖)
(皮詩四達見蒼崖)宋韻皆無有又皮詩友人以人葠見惠
七律與寂上人院聯句五律俱有椏字(七律是誰披露記三)
椏(五律缾囊掛樹椏)則禮韻所刪者
柳子厚同劉十八院長述舊言懷其中為禮韻所刪
者凡五六韻有崖字(欲刺苖人地仍逾贑石崖)鍜字(禮容乘㻫琫戌備響)
(錏鍜)&KR2489;字(渚行狐作孽林宿烏為&KR2489;)犘字(岸蘆翻毒蜃磎竹鬬狂犘)煆字(瘴氛恒積)
(潤訛火亟生煆)皻字(驟歌喉易嗄饒醉鼻成皻)
増韻註云有一韻當析為二韻者如麻馬禡是一韻
奢寫藉當别為一韻以中原雅聲求之夐然不同
此其說即開中原音韻分奢寫藉諸字為車遮韻
之始也其云中原雅聲即周德清取中原之名所
自本以是知元人曲韻皆宋人開之且亦見韻本
渾合以漸而分有如此(說者謂麻部起于番音此仍是陳第諸人邪說若車)
(遮之分極似有理然古韻渾淪合十三部為一韻安知其中不分讀者歌麻之分旧陸氏則麻遮之)
(合亦由陸氏原非古韻本如是也世有通人當自知之)
舊韻無化字增韻引東漢馮衍論與時變化章懷太
子謂協韻讀花為據則古人三聲字煩不勝收至
據韓昌黎詩有事在不可赦句而遽增赦字則以
唐人之律韻而忽攙三聲其于切韻分部之義蕩
然矣韻中本有字妄刪不知而偏引異讀字齷齪
溷亂何不達事乃爾
(九麻)麻(莫霞切枲也爾雅大鼗謂之麻又制麻唐用黄白二麻)蟆(蝦蟆)䗫(上同)犘(犘牛重千斤)
車(尺遮切輿)奢(式車切張也又侈也)賖(逺也又貰買曰賖)畬(火種田也)邪(以麻)
(切琅邪郡名又疑辭又汙邪下地田又劍名賈誼賦莫邪為頓兮)耶(上同)琊(瑯琊)鋣(鏌鋣劍名亦作)
(釾)椰(木名實有漿可飲殻可為器)㭨(丄同吳都賦㭨葉無隂)枒(上同)爺(俗謂父曰爺)斜
(褒斜二水名)遮(主奢切遏也斷也蔽也)嗟(子遮切咨也)罝(兔網也)&KR2489;(小疫)
蛇(食麻切虺屬又委蛇紆行貌)鉈(短矛也)華(戸耶切榮也又光華也又千五百里曰華又禮)
(記削瓜為國君者華之謂中裂之也)驊(驊騮八駿之一)樺(木名)划(划撥進船)瓜(古華切蓏也蔬)
(屬)騧(黄馬黑喙)媧(女媧氏)抓(引也擊也)緺(綬青紫色)蝸(蝸牛小蠃也)婐(女侍)花
(呼瓜切榮也)華(上同)譁(諠譁)誇(苦瓜切大言也)跨(大坐)姱(好)胯(兩股間)夸(奢也)
(楊僕傳懐銀黄夸鄉里)恗(自大也)拏(奴瑕切牽引也攫也)挐(上同)笯(鳥籠)詉(詉語貌)
嘉(居花切美也又褒也又婚禮曰嘉)佳(美)家(居也又大夫之邑曰家)枷(囚械也)耞
(連耞打榖具)(耕也)加(增也陵也)笳(捲蘆吹之曰笳)葭(葦屬)茄(芙藥莖)珈(婦人首飾)麚
(牝鹿)駕(雁屬)豭(牝豕)瘕(癖也)迦(釋迦)痂(瘡痂)跏(僧坐曰結跏)霞(湖笳切雲霞)蝦
(蟲名生水中與水母游)遐(遠)瑕(玊小赤也一曰玊病又過也)騢(馬赤白雜毛)赮(赤色)蕸
(荷葉也)鍜(錏鍜)葩(普巴切華也)芭(上同又侯芭人名)妑(女字)蚆(貝也)舥(浮梁又脚)
(舩也)丫(於加切物之岐頭者)鴉(烏屬本作雅)鵶(上同)啞(啞嘔小兒學語又聲也)椏(樹枝)
(椏也)䃁(碨䃁地形不平)巴(伯加切水名又食象蛇也)豝(豕三歲又牝豕)羓(腊屬)笆(行籬)鈀
(兵車)叉(初加切手相錯也又岐路曰又)差(貳也擇也)艖(舟名)杈(枝也一曰杈杷農器)扠(挾也)
(周禮鱉人註以杈刺泥中搏取之)靫(鞲靫箭室)䑡(小船)鎈(錢名)沙(所加切水散石也又大水)
(接小水曰沙又汰也又嘶也禮記鳥沙鳴)紗(絹屬)髿(鬖髿髪垂貌)鯊(魚名皮可飾刀)㲚(毿㲚長毛)
(貌)&KR3510;(&KR3391;&KR3510;素鞸履也)裟(袈裟)砂(丹砂)衙(五拏切行貌唐制天子居曰衙後人泛以所治為衙)
(又早晚衙集也)牙(牝齒也又旗名)芽(萌芽)枒(杈枒不正貌)呀(吧呀大口)齖(齒不正曰齟齖)涯
(水涘曰涯)厓(上同)崖(山際也)衺(似嗟切帛文不正貌)斜(偏斜)䔑(茅穂又䔑蒿)些
(思遮切少也又語辭)闍(時遐切闉閣城上重門)蛙(烏瓜切蝦蟇)窊(汙下也或作窳)汙
(坎地為汙)窪(清水也一曰溝也)洼(深也渥洼水名)娃(美女)哇(滛哇之聲也又小兒聲又吐也)
髽(莊華切喪髻也去纚而紒曰髽)檛(箠也即馬檛)撾(擊也)奓(張也開也陸贄傳奓言無騐)
琶(蒲牙切琵琶)爬(搔也)杷(收麥器一名渠挐又枇杷果名)楂(鋤挐切水中浮木又楂楂鳥鵲)
(聲)查(上同又大口貌)槎(上同)苴(浮草曰苴)秅(秭也又數也周禮十稯曰秅)荼(苦菜)&KR1431;(茗也)
茶(上同)涂(沮洳)塗(抹也)呀(許加切張口貌又呀呷也)谺(谽谺谷中大空貌)岈(㟏岈)煆
(火猛也)樝(莊加切果似梨而酢)楂(上同管子五沃之地生楂)齟(齒不正也東方朔傳令壺齟)
渣(滓也又水名)&KR3749;(赤&KR3749;稻名)皻(皰鼻)柤(木閑也)哆(敕加切張口貌)爹(的加切俗)
(呼父之稱)&KR3068;(苦加切㝞&KR3068;女作姿態也)伽(具牙切僧伽)
七陽(與唐同用)
古韻(見東部)
三聲(見東部)
有入十七部(見東部)
宋韻陽部原無慶字唯毛晃以三聲之字妄為増入
甚屬不妥故沈括謂慶本去聲古人叶韻音羌而
陳季立毛詩古音極非之謂詩易皆平讀當云慶
古本平聲而今讀作磬是皆不識三聲一類故彼
平我仄聚訟不已也韻中凡三聲字或存或否一
任去留不復拘檢說已見前
唐人律詩無慶字惟仄韻多有然皆押敬韻如唐樂
章肅和(金歌動映以流勇慶)太宗執契靖三邊(持衡臨萬姓飃衣雲埀慶)
裴守眞奉和太子納妃(主第歡娛盛簪裾奉宸慶)諸詩可見則
陽韻無此字明矣若韓退之詩乾坤擺雷硠硠本
平聲而宋韻刪之則増韻補入為稍近耳
慶果作平韻亦宜列入庚部不宜入陽部以慶畢竟
是敬部中字為庚之去聲轉讀入陽者今陽部儼
列其字而庚部反無有是借枝而忘其本矣陳第
古無叶音之說誤盡蒼生而近人又多方回護之
其說已詳見論例及各部下若云三古慶字無與
庚青蒸叶者則皇矣詩則友其兄則篤其慶坤之
彖西北喪朋乃終有慶豈後世書乎且禮記祭統
作率慶士以卿為慶則卿字非庚部中字乎
(十陽)陽(與長切隂陽又水北為陽又陽陽自得貌)楊(木名又姓)揚(舉也稱說也又睂下為揚又鉞名詩)
(干戈戚揚)敭(對敭)颺(風飛揚也)瑒(玉名)㦹(戈也又鉞也)羊(畜名)痒(病也)瘍(瘡痍亦作痒)
鍚(馬頭飾也)洋(溢也又水流貌又洋洋盛大也)暘(明也日氣也)佯(詐也通作陽東方朔傳箕子陽)
(狂)徉(彷徉徙倚貌)鴹(&KR2795;鴹鳥名)蛘(蟲名)&KR2461;(杯也)禓(道上祭也一曰道神)詳(似羊切審)
(也又語備也)祥(吉凶之兆皆曰祥)庠(學宮以養老得名)翔(布翅也又行而張拱曰翔)鴹(上同)
(漢樂志鳯鳥鴹)良(吕强切善也)蜋(蜣蜋搏糞蟲)輬(輼輬喪車)䣼(漿也通作凉内則有濫無)
(凉)綡(冠纓)梁(石渡水為梁又屋梁也)粱(榖名)量(量度也)糧(榖食)粮(上同)涼(㣲冷又薄)
(也一作凉)踉(跳踉)香(許姜切芬芳也)薌(上同又榖氣)鄉(百家之内曰鄉)膷(牛臛也禮記有)
(膷臐膮)商(式張切金音曰商傷也又行賈也度也)傷(創也痛也)湯(湯湯水流貌)觴(酒器)
殤饟(饁也)房(符王切室在旁也又宿名又箭室曰房左傳納諸厨子之房)魴(魚名)防
(隄也禦也或作坊)章(諸商切明也采也程也)彰(上同)樟(木名)漳(水名)鄣(紀邑)麞(鹿屬)
獐(考工記注齊人謂麋為獐)璋(半圭曰璋)嫜(舅姑曰舅嫜亦稱姑嫜或作章)墇(隔也塞也)障(上同)
(泥鞍飾)昌(尺方切美也盛也)猖(狂也又披猖縱裂貌)菖(菖蒲)倡(倡優女樂也)娼
(上同)閶(天門謂之閭闔)倀(狂也又無見貌又虎所食人為倀鬼)鼚(鼓聲)羌(去僵切西戎)蜣
(蛣蜣蟲名)姜(居鄉切齊姓)僵(仆也僨也)薑(菜名)韁(紲也)橿(鉏柄又枋也)疆(界也)殭
(死不朽也)長(直良切短之對)萇(萇楚即羊桃也又姓又人名毛萇)腸(腹腸也又黄腸槨名)場
(除地為場又疆場)塲(上同)張(陟央切施之絃也又開也設也又宿名)粻(糧也)穰(汝陽)
(切禾莖也豐也又果實屖也)禳(除殃之祭)攘(推也竊也攫也捋也)瀼(瀼瀼露多貌)瓤(㼕瓤瓜屖)
(也)勷(劻勷急遽貎)躟(疾行)(剝裂也唐則天贊皴神器)(邑名)&KR1817;(盜也)孃(亂)鬤
(髻鬤亂毛也)方(府章切矩也又版也聘禮書之於方)枋(木名可作車)肪(脂也玉白如截肪)
坊(邑里)邡(什邡蜀縣名)鴋(鷝鴋鳥名)祊(祭四方之名)蚄(虸蚄食苖蟲也)芳(芬)妨(害也)
(礙也)襄(息香切駕也平也又成事曰襄諡法辟土有德曰襄)驤(騰躍也又舉也)相(省視也共也又)
(質世詩金玉其相)鑲(兵器)湘(水名又烹也)緗(淺黄色)廂(廡也漢書注室有東西廂)箱(篋也)
纕(佩帶也一曰馬腹帶)瓖(馬帶玦)葙(青葙子也)將(子襄切大也助也賫也養也又欲然之辭)
蔣(菰蔣水草)漿(漿水)螿(寒螿蟬屬)創(初張切刀傷也一作瘡禮記頭有創則沐)瘡(瘍也)
亡(武常切逃也無也)忘(不識也)望(瞻望也又表望又月盈為望)娘(女良切少女之號又)
(母稱曰娘)孃(上同)牀(仕王切夕所棲者)莊(側章切嚴也飾也又田舍也又六達謂之莊)
庄(田舍)妝(女字又飾也)粧(上同)裝(裝束)常(市王切旗名又經也庸也又倍尋曰常)裳
(下衣曰裳)嘗(試也曽也探味也又秋祭名)償(還也報也)鱨(魚名)霜(色莊切凝露曰霜)驦
(驌驦良馬名)孀(嫠女也列子京城氏之孀妻)鸘(鷫鸘西方鳥名)鷞(上同)蠰(齧桑蝎也)墻
(在良切垣一作牆)檣(颿柱)戕(傷)嬙(嬪嬙婦官)蘠(草名相如賦東蘠彫胡)奘(妄强犬也)
鏘(趨將切玉聲)瑲(上同)嶈(西京賦璬神岳之嶈嶈)槍(距也矟也)搶(拒也飛掠也)蹌(動也)
(又舞貌)蹡(行貌)斨(方蛩斧)將(請也又將將嚴整貌)鶬(鶖鶬鳥名)筐(去光筐籠)匡
(正)眶(目厓也)框(棺門)恇(怯也)劻(勷)䖱(海中大蝦也)王(雨暘切君也)央
(於姜切中也半也又央央鮮明貌)泱(滃也水深廣也)秧(禾苖)鴦(鴛鴦)殃(咎也)鉠(鉠鉠鈴聲)霙
(雲貌)胦(脬胦)强(渠良切有力之稱)彊(上同)狂(巨王切躁也病也)
(十一唐)唐(徒郎切大言也又荒唐廣大無畔也域也又廟中路曰唐)塘(隄岸)堂(正屋之向陽者又堂)
(堂盛貌)螗(蟬屬)螳(上同)餹(飴也)糖(上同)棠(木名)煻(煨火也)搪(探搪)篖(筕篖竹笪)闛
(闛閨盛貌)碭(石之有文者又芒碭山名)郎(盧堂切男子稱也又婦謂夫為郎又主人之稱又官名)
廊(廡)浪(滄浪)㝗(㝩㝗宮室空貌)閬(高門也)䯖(䯑䯖股肉)硠(硠硠石聲又大聲曰雷硠)蓈
(禾粟穗生而不成者謂之蕫蓈)稂(上同又苞稂亦曰蕫梁)琅(玉名又倉琅宮門銅鐶也)筤(篬筤)
(竹名又車籃也)狼(獸)榔(桄榔木名又檳榔相如賦作賓桹)蜋(螳蜋一名蟷蠰)當(都桑)
(切敵也蔽也相値也又處斷罪人曰當又漢書斬捕過當言不啻相等)襠(裲襠衣名又袴屬)璫(充耳)
(珠又相如賦璧璫以玉為椽頭又琅璫鐸也)簹(篔簹竹名)鐺(鋃鐺鎖)(車)(耳耳下池也)
艡(&KR3029;艡舩名)倉(七岡切榖藏也)滄(水名又滄浪清貌)蒼(深青色也又唐書蒼蒼羣生)鶬
(鴰鶬即鴰將鳥名)岡(古康切山脊曰岡)犅(特牛)掆(舉也)伉(刚正貌)剛(勁也強斷貌)
綱(維絃繩也)鋼(堅鐵)亢(喉也又星名)肮(上同頸也)吭(上同)頏(上同)蚢(大貝也)㽘(陌也)
苀(東蠡草名)桑(息倉切木名)喪(亡也失也又持服曰喪)康(恢岡切安也褒大也又道)
(五達曰康)慷(慨嘆也)糠(榖皮)穅(上同)(䀹目貌)㱂(穀不升謂之㱂)(瓠陶器)荒
(呼光切蕪也年歉也又治荒曰荒又八表謂之八荒)肓(心上鬲下)&KR0954;(血也左傳士刲羊亦無&KR0954;也)䐠
(朖䐠南蠻國名)㡃(巾羃之屬)黄(胡郎切土之色也)潢(積水也又天潢帝室之裔五潢星名)簧
(笙中鍱也凡笙十三簧)璜(半璧)皇(君也大也又皇皇莊盛貌)遑(急也又暇也)煌(焜煌)湟(水名)
艎(艅艎舟名又唐劉晏為歇艎)篁(竹名又樂毅傳註竹田曰篁)隍(城池也)凰(鳯凰)騜(馬黄)
(白色)喤(小兒聲)徨(徬徨猶徘徊也)偟(傍偟上同)瑝(玉聲)惶(恐也懼也)蝗(螽)餭(餦餭餳也)
堭(堂堭合殿)韹(鐘聲也)鱑(魚)光(古匡切明也)胱(膀胱水府也)洸(水涌貌又洸洸)
(强勇之稱)僙(武貌)侊(上同)&KR3436;(車下衡木)湯(吐光切熱水也又蕩也)簜(竹名)鏜(鼔聲)
汪(烏光切池也又汪汪浩翰貌)尩(僂也弱也一曰廢疾之人)尪(上同)行(戸陽切列也)航
(方舟也)杭(上同又州名)桁(桁楊械名通作航晉有朱雀桁)頏(頡頏鳥飛上下之貌)吭(咽也)沆
(渡也)茫(謨郎切水貌)忙(冗也怖也)邙(北邙洛陽山名)蘉(勉)芒(草耑)鋩(刀耑也)㡛
(考工記㡛氏治湅)杗(大梁)䀮(目不明也)臧(則康切善也又吏受賕曰臧)贓(賄也盗財也通)
(作臧)戕(杙也)牂(牝羊又牂牂盛貌)佒(烏姜切體不伸也)&KR2543;(貉屬)姎(女人自稱)囊
(奴常切槖也)傍(歩黄切側也)旁(上同)房(阿房秦宮名)彭(壯也又彭彭多貌)䠙(踉䠙)
(急行貎)彷(彷彿一曰相彷亦作仿)騯(馬盛貌)滂(鋪光切沛也)雱(上同詩雨雪其雱)
搒(逋光切掠也笞也)卭(五常切望也我也)昻(舉也通作卭王章傳不自激卭)䭹(駠駠)
(馬怒貌)㭿(屋桷)枊(繫馬柱也蜀志縣主簿解綬縛督郵馬枊)藏(徂郎切匿也蓄也)幫
(博光切靴墻也)
東冬江陽庚青蒸七韻相通已見之東韻矣至陽庚
青蒸之自通則反有疑之有謂庚青不通蒸者按
詩十月之交以不寧不令與山冢崒崩相押令字
在庚青二韻均有之而楚詞國殤(終剛彊兮不可凌身既死兮神)
(以靈)與漢人擬李陵錄别詩三韻俱見(白日何㝠㝠天漢東南傾)
(焉辨淄與澠)則直是從來通用之韻至曹植應詔(或降或升)
(匪敢晏寜指日遠征)潘岳贈賈謐(莫非安恒度此則橙)陸機駕言出北
闕行(躑躅遵山陵對酒宴同聲)庾信角調曲(天地之大徳曰生涇渭同流清濁異)
(能)五代漢宗廟樂舞辭(天集休明彤雲晝興管籥斯登神其降靈)又其
後者矣又有謂陽通庚不通青蒸者按詩皇矣(依其)
(在京侵自阮彊陟我高岡無矢我陵)班固高祖泗水亭贊(無蹊斯亭金精摧傷)
(又贊述股肱永永無疆)早具四韻至陸機贈顧尚書(我風既清人求)
(其馨董彼紫庭眷言朝陽)及征西大將軍詩(天綱既紘文武方升允兹兼弘有肅)
(其凉)宋殷淡肅咸樂(羽客夙彰酎珍充庭珠玦竚聲皇慶以膺)道藏西王
母贈魏夫人歌(萬化無暫停劫盡天地傾虚心自受靈相與樂未央)類又明
明陽庚青蒸參錯竝用况陽之通青與陽之通蒸
其二韻專通者又不可更僕也又有謂陽之通庚
祇通庚韻之庚部而不通耕清者考通轉用例皆
通全部竝無通半部之説唯錢唐柴氏作古韻通
略謂陽之通庚祇是半通吾不知其所為半者何
等及覈其說則但曰如横彭英京之類是影響離
合全無把鼻田父拾和璧難於剖割非碎而分之
不可矣至今人錄古韻綱稱吳門顧氏所授謂庚
部偏傍在陽唐部者古皆入陽唐韻不與耕清青
通至唐人則竟有通陽韻者此正陽通庚部而不
通耕清之說按商頌烈祖以爭成與無疆押(賚我思成)
(時靡有爭黄耉無疆)爭在耕部成在清部未嘗不通故史記
龜筴傳(國多妖祥五榖不成)與春秋范蠡語(得時不成反受其殃)亦用
成作韻而古帝載歌(日月有常萬姓允誠)以誠字協常字至
白虎通曰芒之為言萌也今萌在耕部而韓子琴
操陸賈新語揚雄幽州箴俱協萌入陽韻(韓子四曰養殃)
五曰民萌(琴操贍文按圖殷將亡兮蒼蒼昊天始有萌兮)新語不得兩張杜漸消萌幽州牧
(箴義兵渉漢偃我邊萌旣定且康復古虡唐)若耕部之紘字清部之清
傾精字已見前所引陸雲二詩及西王母歌(又有玊映)
(輝頴精句)其他秦始皇洛水歌(洛陽之水其色蒼蒼祠祭大澤倐忽南征)黄
庭經(心精意專内不傾上合三焦下玊漿)楚詞招魂(砥室翠翹挂曲瓊些翡翠珠被)
(爛齊光些)管子(天下有兵足以備其糧天下無兵則以賜貧甿)急就章(李杮奈桃待露)
(霜棗杏瓜棣散飴餳)以及漢魏六朝詩可按者如何劭洛水
祖王公應詔(嵩崖嵓嵓洪流湯湯舉爵難别聞樂傷情)傅咸贈褚武良
(方任之重實在江揚悠悠遐邁東夏于征)湛方生秋夜(何秋夜之轉長暏搖落而興情)
諸在耕清部者亦何曾是唐人始通况陽之通青
歴引有據即他不具論其在三百篇者若抑詩罔
敷求先王克共明刑亦顯然在經文中乃曰不通
青何也
古韻(陽庚青蒸四韻通)
說見前
(陽庚二韻通陽青二韻通陽蒸二韻通)
說見前陽庚引例人人知之略舉其槩若漢諺雖有
親兄安知其不為狼韓淮隂傳飛鳥盡良弓藏狡
兎死走狗烹類皆是然槩不之引惟陽青陽蒸近
有倡為不通之說者故略為引據要之全在推類
耳
附載史龜筴傳風雨晦㝠五采青黄(又十言十當十戰十勝)揚雄趙充國頌罔有不庭屢
奏封章帝乃載歌日月有常四時順經(傅玄秋胡詩序覩一好婦採桑路傍遂下黄金誘以逢)
卿(班固髙祖泗水亭碑休勲顯祚永永無疆於皇舊亭苖嗣是承)易林回隤難登行者無糧
陸機演連珠芝蕙被其凉徳以普濟為弘(司馬相如封禪頌宛宛黄龍興德而升采色炫耀煥炳)
輝煌(蔡邕樊惠渠歌立我畎畝黄潦膏凝多稼茂止惠乃無疆)陸雲陳常侍誄時維誕弘爰帝
既王漢校官碑惠我黎蒸平兹溧陽(魏殷臣鯨魚燈賦託于金燈鬐甲舒張)吳鐃歌寒露沾
衣裳鳩鳥化為鷹(陳琳賦愵未思而增傷乃揮雹而泪冰)又坐清零之爽堂願揖子以為朋
離騷予獨好修以為常匪予心之可懲(潘乾碑師賢作朋琢質繡章)徐幹雜詩憂愁為誰興各
在天一方(右英夫人詩晨游窮滄浪結我㝠中朋)韓愈詩還走不及停出入行澗岡又凡公
(四封旣富以疆謂公吾父孰違公令)
(庚青蒸三韻通)
庚青蒸三韻之通已見東部詩本音執蒸不通庚之
說致註十月詩曄瞱震電不寧不令百川沸騰山
冢崒崩反不使令與崩協而以令與電協執庚韻
無令字之說致註小宛詩題彼脊令載飛載鳴我
日斯邁而月斯征為首句無韻豈不拗曲作直乎
(庚青二韻通)
三聲(補)
沈約創四聲類譜而其為文仍用三聲已略舉其槩
于各部中矣即如陽韻有齊太尉文憲王公墓銘
原用上養韻而中云方翔隆平變兹天綱與爽長
響合然則創四聲者猶不廢三聲如此
易萃象未光也未安上也(詩宛丘子之湯兮宛丘之上兮)彤弓受言藏之中心貺之大明赫
赫在上不易惟王(六韜發之以陰㑹之以陽莫進而爭莫退而讓)莊子上神乘光與形滅亡是
謂昭曠(荀子生者以壽死者以葬城郭以固三軍以強)逸詩墨以為朗狐狸而蒼屈原九章
蘭茞幽而自芳更絶世以自貺(九歌與佳期兮夕張罾何為兮木上)宋玊招魂鵠酸臇鳬煎鴻
鶬些露雞臛&KR1010;厲而不爽些(九辨願遂推而為臧還及君之無恙)漢樂志闢流離抑不祥賔百
僚山河饗(又神徘徊若留放殣冀親以肆章劉向九懷臨瀾兮汪洋顧林兮忽荒修衾兮袿衣)
騎雷兮南上(急就章屏厠渾溷糞土壤墼參廥廐庫東廂)左貴嬪誄穆穆德柔越天之剛神以
知來知以藏徃(張衡思玄賦冀一年之三秀兮道白露之為霜時亹亹而代序兮疇可與乎比抗)
王逸九思昊天兮清凉元氣兮高朗(謝莊饗神歌祗之體無形象潛素幽洞忽荒)伏滔望濤
(賦宏濤于是鬱起重流于是電驤起沙淳而迅邁觸横門而尅壯)魏文帝詩實始翦殷商鄭人懽
稽顙(潘安仁馬敦誄馬王爰發在險彌亮精貫白日猛烈秋霜)陸機弔魏武文旣晞古以遺累
(信簡禮而薄葬彼裘紱于何有貽塵謗于後王張衡四愁歌路遠莫致倚惆悵何為懷憂心煩傷)
(蔡邕釋誨九河盈溢非一凷所防帶甲百萬非一勇所伉)傅玄飛塵篇鮑肆亂其芳一手不能
障(江淹望荆山詩寒郊無留影秋日懸清光悲風撓重林靈霞肅川漲)北齊文正樂光大舞茫
茫九域振以乾綱混通華裔配括天壤(漢郊祀歌嘉籩别陳庶幾宴享滅除凶災烈垂八荒)後
漢謠說經伉伉劉太常(鄭世翼登北邙還京洛規模窮大壯兩殽資巨防)張說郭知運神道碑
銘河曲廻兵臨洮舊防手握金節魂沉玊帳(陶翰望太華贈盧司倉方此顧行旅未由飭仙裝葱)
(蘢記星壇明滅數雲障)
叶虚(道藏歌反我素堂房高歌登太虛)車(傅玄秋胡行素手尋繁枝薄葉不盈筐羅衣翳玊體回目)
(流來車)務(詩常棣兄弟䦧于墻外禦其務)美(劉向列女傳安賤丼淡不求豐美尸不掩蔽猶諡曰康)
否(靈寳經至聖神人亦有休否末學之夫亦有疾傷)厲(陸機演連珠非無懷春之情故淩霄之節厲)
虚車務為御藥回互之例與庚部所叶殊字正同美
否厲則寘霽與藥也否讀鄙在旨部務字說見庚
部叶韻
古今通韻卷五
