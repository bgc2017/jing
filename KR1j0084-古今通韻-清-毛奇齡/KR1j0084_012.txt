古今通韻卷十二
翰林院檢討毛奇齡撰
四質(與術櫛同用今附九迄)
古韻(質物月曷黠屑)
回互通轉(寘未霽泰卦隊質物月曷黠屑)御遇箇禡嘯效號宥質物月
(曷黠屑)
質物月曷黠屑六韻為真文元寒刪先六韻之入此
從來一定之說歴考之而皆驗者近顧亭林作四
聲表以質物月曷黠屑陌錫職九韻為支微齊佳
灰五韻之入韻學通指載四聲表又以為質物月
屑四韻為支微齊佳灰五韻之入曷黠為歌麻之
入則在顧氏以九韻為五韻之轉在通指又以四
韻為五韻之轉部皆不均其誤一也支之轉質微
之轉物猶可影响若齊佳灰之轉曷黠屑歌麻之
轉曷黠其于聲于韻于音于齶于齒于舌無不乖
舛其誤二也即如微之轉物雖為近似然究非通
韻支之與微韻之通也若質晊日出與物弗綍鬰
究竟為音之轉通與文之通真正等今不系文而
系微仍是乖舛其誤三也且入之質物即平之真
文上之軫吻去之震問也平之誤併殷于文上之
誤併隠于吻去之誤併焮于問此顧氏通指所均
曉也至入聲之誤併迄于物則正與平上去相同
毫釐不爽此正明明印證而忽自矛盾其誤四也
中原音韻原無入聲各分隷平上去三聲之内故
覺可讀較曷可讀阿今明有入聲而猶曰屑可讀
西黠可讀遐是三聲分法非四聲轉法其誤五也
且五韻以五音為主喉齶舌齒脣此五音也真文
六韻皆商聲為抵齶之音質物六韻雖入聲而字
字讀訖皆以舌翕抵上齶此明明白白商聲之大
可據者而反以支微歌麻舌齒相次之韻當之真
所謂謂他人父亦莫我顧者其誤六也餘見論例
及各韻下
宋韻多三聲字其在讀音如内則不嘯之讀不叱類
其在協音如蜀都賦開軒納駟之協向術類皆所
不錄
(五質)質(之日切以物相贅也又朴也證也成也又地也所以施文采者又射侯曰質)鄧(至也登也)鑕
(鐵椹又斧鑕即椹也)礩(柱礎)蛭(馬蟥也博物志水蛭三斷而成三物)桎(足械)騭(牡馬也又定也書陰)
(騭下民又陞也)劕(劕劑券也長曰劕短曰劑周禮作劕劑)瓆(後漢有劉瓆)只(語辭又專辭)櫍
(柎也)晊(大也明也)侄(堅也)日(人質切陽精)衵(常衣也一曰女人近身衣)馹(驛傳也)㠴
(枕巾)實(神質切誠也滿也成實也一曰驗也或作寔)秩(直一切職也積也常也序也又祭山)
(川名)帙(書衣)袠(上同)姪(兄弟之子曰姪一曰妻之兄女左傳姪其從姑)妷(上同)紩(縫也)柣(限門)
(木也)翐(翐翐飛舒遲貌)膝(削七切脛節)䣛(上同)悉(知也詳盡也)(牛藥草通作膝)
一(於悉切)壹(專壹也誠也通作一周禮士壹命)七(親吉切數)漆(水名又木汁可髤物)
(周禮漆林之征)桼(上同漢書陳夏千畝桼)䣛(地名在齊)(木名可為杖)㯃(上同)匹(譬吉)
(切偶也又布帛長四丈為匹或作疋)(唾也)吉(居質切凶之反又朔日也)拮(拮据手病詩傳)
(云撠挶也)暱(尼質切近也)昵(上同尸子不避逺昵)㥾(愧)尼(止也孟子止或尼之)䵒(黏也)
䵑(上同)逸(移質切超也遁也)佾(舞者之行列也通作溢漢郊祀歌千章羅舞成八溢)佚(安佚)
軼(過也)溢(器滿也一曰米二十四分升之一為一溢禮記朝一溢米又孔叢子兩手曰掬一手曰溢)鎰
(國語二十四兩為鎰通作溢漢志黄金以溢為名)泆(水蕩佚也又淫也)齸(麋鹿受食䖏)䭿(鳥名)䭿
(馬走疾)詰(去吉切問也責讓也治也)蛣(蟲名腹中有蟹子合體共生俱為蛣取食江賦璅蛣腹蟹)
抶(勑栗切笞擊也)咥(笑)眣(目不正也一曰以目通指曰眣公羊傳眣晉大夫與公盟)欯
(䦧吉切欯欯喜也又笑也)恄(怖)咭(笑)慄(力質切懼也竦縮也)栗(果木名又堅也謹敬也又)
(詩實栗成就也)㮚(上同班固叙傳郡中震㮚)凓(寒貌)(風雨暴疾也)篥(觱篥龜兹樂也一曰悲篥)
搮(以手理物)溧(溧水)瑮(玉羅列貌)㗚(嘍㗚多言也)窒(陟栗切塞也)挃(撞也又挃挃穫)
(也)庢(礙止之也)厔(水曲曰盩山曲曰厔盩厔縣名在京兆)秷(刈禾聲)銍(穫禾短鎌也又禾穎)
(謂之銍書納銍)螲(螻蛄)疾(秦悉切病也急也)嫉(害賢曰嫉)失(式質切遺也過也)室
(房也又星名)&KR2992;(刀劍削也)唧(資悉切啾唧衆聲)堲(疾也書朕堲讒説又禮記夏后氏堲周謂燒土)
(葬也又燭燼曰堲管子右手折即即堲同)㘍(鼠聲)蜜(彌畢切蜂餹)謐(無聲也安也慎也)䤉(飲酒)
(俱盡也)榓(木榓樹名)淧(溢也)必(卑吉切定辭又組也考工記天子圭中必)蹕(止行人也周禮)
(隷僕掌蹕)䟆(上同漢書出稱警入言䟆)畢(竟也又星名國名)珌(佩刀上飾)罼(田網也)韠(服之)
(蔽膝曰韠禮記韠君朱大夫素)饆(饆饠餅屬或作)篳(織荆門也左傳篳門)蓽(上同)滭(泉出貌)
縪(冠縫也一曰束也)彃(射也)鉍(矛謂之鉍)㓖(風寒也)&KR3722;(廣雅云母也)鏎(簡札也本)
(作畢禮記呻其呫畢)觱(觱發寒氣)駜(毗必切馬飽而肥也)飶(食香也)苾(詩苾苾芬芬謂馨香)
(也)馝(上同)佖(有威儀也通作怭詩威儀怭怭)泌(泉水貌)邲(美貌又地名)怭(怭怭媟嫚也)
比(次也)(幔也)咇(言不了)䩛(車革)妼(女有容儀也)姞(極乙切謹也又姓史記姞氏為)
(后稷之元妃)佶(正也詩既佶且閑)趌(怒走也)鮚(蚌也漢書㑹稽獻鮚醬二升)率(所栗)
(切領也循也大略也通作帥)帥(佩巾也)蟀(蟋蟀)&KR2186;(悉&KR2186;同上)叱(昌栗切大呵為叱)
䫻(越筆切大風)汨(水流也又奔汨疾貌屈原賦汨徂南土方言疾行也)密(美畢切近也祕也稠)
(也又國名)樒(香木)蔤(郭璞曰藕節上芽殻也)&KR2250;(山形如堂者通作密尸子松柏之䑕不知堂密之有)
(美樅)沕(塵濁也又潛也)宓(黙也静也)弼(薄密切輔也)佛(佛仡勇壯也)乙(于筆切辰)
(名又禮記魚去乙註魚體中害人者)鳦(燕)筆(鄙密切所以書也)潷(去滓)茁(厥律切草)
(茅)肸(黒乙切響布也振也)肹(同上又佛肹大貌又人名)獝(休必切驚遽貌)㓼(初栗)
(切割聲)䜉(謅䜉私語也)圪(魚乙切髙貌)(舟行也)
(六術)術(食聿切道業也技也徑也)述(纘也譔也)秫(稷之黏者)沭(周禮其浸沂沭)潏(水中可居曰洲)
(人所為曰潏)橘(居律切菓名)䤎(醬)(月在乙也)鷸(徐律切知天將雨鳥也逸周書)
(知天文者冠鷸冠一曰翠鳥曰鷸)遹(遵也述也又回遹廻避也)繘(汲水索易繘井)潏(水流貌)驈
(驪馬白跨)鴧(鳥疾飛貌)聿(遂也述也)霱(卿雲謂之霱)矞(滿也詭詐也)(火光)(疾風)芛
(草木初生貌)鱊(小魚名)(飛)卒(即聿切終也既也)啐(聲)㰵(飲也玉篇云吮也)
崒(昨律切山髙貌或作崪)踤(駭蹋也觸也長楊賦帥軍踤阹)誶(責讓也)捽(把捽)恤
(辛聿切愍也)䘏(分賑也通作恤)賉(賑賉上同)戌(支名)珬(珂屬通典老鵰入海化為珬)訹(諛訹)
(誘也)(静也)(水流莯)㖅(鳥鳴㖅㖅)銊(鋸聲)律(吕䘏切樂器又法也又荀子不沐則濡櫛)
(三律而止註理髪也)嵂(崒嵂山髙峻貌)繂(竹索以維舟者)㠥(鬰㠥不平貌)率(約數又表的也又藻)
(率以韋為之以藉玉者)膟(血祭肉也)䔞(音譜云草子甲)葎(蔓草有刺)黜(丑律切貶斥)怵
(恐也)术(直律切藥名)炢(煙出貌)絀(竹律切縫也史秫絀言女功鍼縷之麤也)窋(物在)
(穴貌一曰空也又不窋后稷子名)䂐(短貌)出(赤律切出入之出)焌(促律切火然也又火)
(滅亦曰焌)䎉(許聿切飛去貌)㤜(狂也又怒也)(深目貌一曰驚視也)䬄(小風貌)
(側律切雞兒出殻聲)崛(魚聿切危崛山貌)
(七櫛)櫛(阻瑟切梳比之總名)楖(上同)(䄶禾重生也或作䄶音弼)瀄(水流貌相如賦泌瀄)
蝨(所櫛切蟣蝨)瑟(弦樂也又瑟衆貌瑟然顏色矜莊貌)璱(玉鮮潔貌一曰璱璱碧珠也通作瑟瑟)
飋(飋䫻風也)
(九舊誤列五物後迄今改附于此)迄(許乞切至也)汔(水涸也幾也)釳(乗輿馬頭上插翟尾者東)
(京賦方釳左纛註以鐵為之)忔(喜也)䒗(香草)䛥(語瞋聲)訖(居乞切止也終也)吃(言蹇)
(難也)扢(摩也)屹(魚乞切山貌)仡(壯勇貌)(虎貌)疙(癡貌)乞(去訖切求也取也)
古韻(質物月曷黠屑六韻通)
質物六韻即真文六韻之入通轉瞭然此無藉引據
且亦不勝引據者嘗讀梁肅兵箴(傳美干戈易載以律古之睿智)
(神武不殺)魯褒錢神論(無位而尊無勢而熱危可使安死可使活)魏武帝短
歌行(明明如月何時可掇憂從中來不可斷絶)陸賈新語(播布革亂毛髮登髙山食)
(木實)凡現前所舉無一不可為左驗者始信四聲只
一聲也
傅玄九曲歌(歳暮景邁羣光絶安得長繩繫白日)亦質屑之通舊有改
白日作日月者雖月部亦在通例中然何必爾也
總之不識韻但曉月屑頗音近耳
附載易繫詞以為質也惟其時物也(詩車粼竝坐鼓瑟逝者其耋)蓼莪飃風弗弗我獨不
卒商頌韋顧既伐昆吾夏桀(漸漸之石惟其卒矣曷其沒矣不遑出矣)古詩十九首孟冬寒
(氣至北風何慘慄愁多知夜長仰觀衆星列客從逺方來遺我一書札)李賀送沈亞之歌吾聞壯
夫重心骨他日還轅及秋律(君子于役雞栖于桀牛羊下括)都人士臺笠緇撮綢直如髪九
(歌桂櫂兮蘭枻斲氷兮積雪采薜荔兮水中搴芙蓉兮木末)九辨何汎濫之浮雲兮焱壅蔽此明
月思昭昭而願見兮蔽氛曀而莫逹(老子大直若詘大巧若拙)又其政察察其民缺缺又善
抱者不脫善建者不拔子孫以祭祀不輟(參同契坎男為月離女為日)六韜敬勝怠則吉怠勝
敬則滅(荀卿成相篇君教出行有律吏謹將之無鈹滑)宋玉髙唐賦弭節奄忽蹄足灑血舉功
先得獲車已實(漢修成怨歌生無聊心重結意不舒内茀鬰)太玄文首極文密密易以黼黻
(傅玄董逃行歴九秋篇君恩愛兮不竭譬若朝日夕月此景萬里不絶何用坐愁胡越)長孫左輔
(隴西行隴上正飛雪夜救長城窟馬凍蹄亦裂歸來養羸卒)謝靈運折楊栁詞否桑未易繫泰茅
難重拔桑苧迭生運語嘿寄前哲(白頭吟古詞皚皚山上雪皎皎雲間月聞君有兩意故來相决)
絶(班倢伃怨歌行新製齊紈素鮮潔如霜雪裁為合歡扇團團似明月)傅玄怨歌昭時篇參辰遼
且濶詩人詠采葛芙蓉生木末譬如紈素裂(漢廣川王歌背尊章嫖以忽謀屈奇起自絶)古詩
傾葉晞朝日枝葉可攬結(吕氏春秋以大畜小吉以小畜大滅)劉向列女贊及遭暴秦王道缺
失治内之道于今廢絶(左思魏都賦置酒文昌高張宿設嵬嵬冠縰纍纍辮髪)張衡西京賦鳥
(不暇舉獸不及發青骹縶于韝下韓盧噬于緤末)黄庭經洞房靈象斗日月父曰泥丸母雌一
玉臺新咏離思沉幽室鳴機罷秋月(郭璞江賦濯翮疏風鼓翅&KR1953;揮弄灑珠拊拂瀑沫)淮南
鴻烈解以金鉒者跋以玉鉒者發(崔駰反都賦勒威棘斯果争其鉞如川之流動不可遏)束晢
(近游賦繫複襦以御冬脅汗衫以當熱帽引四角之縫裙為數條之殺)張衡東京賦崇牙張鏞鼓
設郎將司階虎㦸交鎩(古詩置書懐袖中三歳字不㓕一心抱區區懼君不識察)又客從逺方
來貽我一書札上言長相思下言久離别(馬融圍棋賦白黑未分兮於約如葛襍亂交錯兮更相)
度越(仲長敖覈性賦蠢爾一槩智不相絶推此而談孰癡孰黠)張衡舞賦聲變諧集應撽成節
度終復位以授二八(劉邵七華前不可及後不可越㝷聲赴響追晷逐括)成公綏天地賦豈斯
(事之有徴將言者之虚設何陰陽之難測偉二儀之奓濶)吕安髑髏賦令子飄零露子白骨夏冒
時暑炎赫冬載冰霜淒切(謝靈運辭祿賦解龜組于城邑反褐衣于丘窟判人事于一朝與世物)
兮長絶(孫綽罇銘元應無功心存不伐王公擬之徳齊上哲)宋七廟享神歌惟天有命眷求上
哲赫矣聖武撫運桓撥(班固東都賦歴騶虞覽駟鐵嘉車攻采吉日)王褒洞簫賦馳散渙以逫
律騖合沓以詭譎(左思吴都賦緑葉紫莖冒霜停雪橚矗森萃蓊茸蕭瑟)陸雲九愍君在初之
(嘉恵毎成言而永日怨谷風之攸歎彌九齡而未徹)潘岳楊荆州誄用錫土宇膺兹顯秩赤社白
茅亦朱其黻(漢谷樓謡谷子雲筆札樓君卿喉舌)張衡南都賦砏汾輣軋漻淚淢汨班固東
(都賦指顧倐忽獲車已實樂不極盤獸不盡物張協襍詩瓴甋夸璠璵魚目笑明月陽春無和者)
巴人皆下節流俗多昏迷此理誰能察(顏延之贈王太常詩豫往非歡歇悲來非樂闋屬美謝繁)
翰遙懐具短札(張協七命㷀嫠為之擗摽孀老為之嗚咽王子拂纓而傾耳六馬嘘天而仰秣)
魯褒錢神論無勢而熱危可使活(張君祖詩至人如影響靈慧陶億刹應方恢權化兆類蒙戀悦)
(漢書叙傳季氏之諾辱身毁節信于上將議臣震慄)郭璞江賦陽鳥爰翔于以元月千類萬聲
自相喧聒(閔鴻羽扇賦暑氣雲消獻酬乃設停神静思且以永日)揚子雲長楊賦雲合雷發獸
駭螽軼太玄度首石赤不奪節士之必(闕首輔其折廅其闕其人輝且偈)漢書叙傳元元本
本數起于一產氣黄鍾造計眇忽(班固北征賦電耀髙闕旌旗冒日)陳琳馬腦勒賦紛葩艶逸
景流外越(迷迭香賦馨香難久終必歇兮棄彼華英收厥實兮)崔亭伯逹㫖攀台階闞紫闥據
髙軒望朱闕(陸機雲賦雖彌天其未泄邁崇朝而倏忽)王子淵洞蕭賦或渾沌而潺湲兮獵若
收折或漫衍而絡繹兮沛焉競溢(栁子厚乞巧文擬歩如漆鬭冒衝突)姚氏月華怨詩與君形
影分胡越玉枕終年對離别(吉中孚妻張氏拜新月詞東家阿母亦拜月一拜一聲聲斷絶)獨
(孤及太行苦熱詩恢台朱明月上將方北伐皇華得時傑翩翩乗書札)白居易新樂府謌君勿矜
(我玉可切君勿誇我鐘可刜不如持我决浮雲無令茫茫蔽白日)杜甫北征君誠中興主經緯固
(密勿東胡反未已臣甫憤所切乾坤合瘡痍憂慮何時畢前登寒山重屢得飲馬窟)韓愈進學解
紆餘為妍卓犖為傑校短量長惟器是適(白居易春雪詩寒燠苟反常物生皆天閼我觀聖人意)
魯史有其說(洛陽叟詩閒將酒壺出醉回人家歇野食或烹鮮寓眠多擁褐)韓愈張倣墓銘噎
唶以為生子獨割也為彼不清作玉雪也(陸龜䝉奉訓襲美吴中苦雨天與意緒拙百經無一逹)
(凛凛自貽厥有志常榾榾豈暇理生活盡以易紙札)白居易對酒詩東岳前後魂北邙新舊骨復
聞藥誤者為炁延年術(又能沃煩慮銷能陶真性出所以劉阮輩終朝鮮兀兀)李賀秋凉寄正
(字十二兄詩幽姿任契濶天地曠肅殺蟲響連夜發迎風絳紗折)
(質屑二韻通)
真先在六韻中通協極多故質屑亦然四聲之相凖
一至於此諺曰不知左視其右考驗通轉者亦庶
于是處推之
附載車隣竝坐鼓瑟逝者其耋(賔筵鐘鼓既設舉醻逸逸)十月之交天命不徹我友自逸
東山鸛鳴于垤婦嘆于室(易家人象家人嗃嗃未失也婦子嘻嘻失家節也)未濟象君子之
光其暉吉也飲酒濡首亦不知節也(蹇象往蹇來連當位實也大蹇朋來以中節也)九歌應律
兮合節靈之來兮蔽日(戰國䇿古者言語相結天下為一)曹子建卞后誄詳惟聖善岐嶷秀出
徳配姜嫄不忝先哲(黄庭經可用隠地廻八術伏牛攸闗羅品列)揚雄解嘲天收其聲地藏其
熱高明之家鬼瞰其室(古詩青青陵中草傾葉銜朝日陽春被恵澤枝葉可㩜結)陸雲九愍君
(在初之嘉恵毎成言而永日怨谷風之攸嘆彌九齡而未徹)張衡西京賦置羅之所羂結竿殳之
所揑畢叉簇之所攙捔徒博之所撞㧙(孫楚茱茰賦掇朱實之酷烈療生民之疹疾)宋玉風賦
中脣為胗得目為瞬啗齰嗽獲死生不卒(陸機演連珠不睹洪赫之烈觀物必造其質)又雖近
則密臨淵窺水而淺深難察(東都賦生民幾亡思神冺絶壑無完柩郛罔遺室)又歴騶虞覽駟
鐵嘉車攻采吉日(六韜敬勝怠則吉怠勝敬則㓕)吕氏春秋以大畜小吉以小畜大滅黄帝
巾几銘日慎一日人莫躓于山而躓于垤(黄庭經三五合氣九九節可用隠地回天術)漢書叙
(季布傳季氏之諾辱身毁節信于上將議臣震慄)陸抗誄人玩其華鮮識其實於穆我公因心則
哲(古詩孟冬寒氣至北風何慘慄愁多知夜長仰觀衆星列)陸士衡答賈謐詩在漢之季皇綱
(偪裂大辰匿耀金虎習質)
回互通轉(寘未霽泰卦隊質物月曷黠屑十二韻通)
平上去三聲通轉劃一了無參差此可闢劉淵吴棫
之謬獨入聲則極其錯互致平上去三聲不相通
者反為通之入聲之不相接者反為接之然仍歸
整齊自三古漢魏六朝以迄唐人無不脗合此何
故也如是而猶謂聲音之道可以任意為出入妄
之妄矣此十二部之通其蹤跡可按驗者如質一
部名而寘部有之曷亦一部名而泰部有之似質
為寘之轉音曷為泰之轉音餘部皆然故寘未有
躓沸罻猝諸字在質物部泰隊有汰糲拔殺諸字
在曷黠部至寘霽之切拮咥軼泄閉橇說諸字其
在屑部者尤衆大抵一字兩讀臨文多有如鑕讀
質亦讀寘帥讀率亦讀細沸讀勿亦讀廢糲讀
亦讀賴鎩讀殺亦讀祟揭讀刼亦讀器讀孛
亦讀倍沫讀末亦讀昧契讀屑亦讀氣綴讀拙亦
讀最帨讀脫亦讀稅蹶讀厥亦讀貴曳讀纈亦讀
異畷讀拙亦讀綴淛讀浙亦讀制咥讀蛭亦讀戲
泄讀雪亦讀異睨讀臬亦讀羿如此者不可更僕
他如兩部偏旁有至必尉末臬折列厥兌曳曷契
世戾叕内敝制諸字皆彼此互見蹤跡甚明故禮
記說命竟作兌命泄栁之母死竟作世栁之母死
春秋盗殺衛侯之兄縶公羊穀梁作公輒而論語
固而近于費作近于肸孟子傳贄作傳質不脱冕
作不稅冕石經縶之維之作紲之維之史傳譏刺
作議切墨突作冒頓恐喝作恐愒黑闥作黑太甲
胄之士作介胄之士即漢叔孫通傳綿蕞亦作綿
蕝左傳紀子帛名厲繻又作裂繻因蕝與蕞同厲
與裂同故國語致茅蕝表坐註束茅表位義近綿
蕞而左傳鞶厲游纓内則註則鞶裂謂鞶囊之有
縁飾者其他經史讀音如易豐爻之日中見沬舊
註音昧書時日害喪害本讀曷詩迄可小康迄亦
讀餼堯典寅賓出日註作吹日月令審端經術讀
經遂周禮弊弓讀别弓檀弓齊莊公襲莒於奪讀
於兌孟子蓋大夫史傳蓋公皆讀作葛周禮太宰
註賦口率音碎地官稻人以列舍水列作例讀國
語晉人殺懐公于嵩梁殺與弑音義竝同漢書下
瀨將軍瀨字則竝有賴漯二音莊子㑹撮指天向
秀音作活撮指天黄庭三明出華生以際陶弘景
作生以節如此者又不可更僕故韻押之通其在
古文可據者隨舉皆見如碩人濊濊(北流活活施罟濊濊)老
子若缺(大成若缺其用不敝)三略軍䜟之將謀察(將謀察則姦心閉士)
(衆一則軍心結)仲尼去魯歌之可以死敗(彼婦之謁可以死敗)晉樂
志匡時拯俗(匡時拯俗功蓋一世宇宙既成九域有截)禰衡顏子碑聞
一知十(知微知彰聞一覺十用舍行藏與聖合契)栁下恵誄夫子之不
伐(夫子之不伐兮夫子之不竭兮夫子之諡宜為恵兮)太玄鋭首之鋭于時
(鋭于時得其適也鋭東忘西不能廻避也)陳思王七啟采英奇于側陋
(采英奇于側陋宣皇明于巖穴此寗子商歌之秋而吕望之所以投綸而逝也)以至江淹
擬古詩一首中有澨逝四字(朝見鼯鼠逝雲錦被沙汭岑崟還相蔽映)
(月游海澨凡兩詩有四韻)左思三都賦每都有裔翳厲數韻(吴都)
高門鼎貴魁岸豪傑虞魏之昆顧陸之裔(魏都均田畫疇蕃蕪錯列薑芋充茂桃李陰翳)蜀都
(巴姬彈弦漢語擊節起西音于促柱歌江上之飄厲)潘岳西征替閉連見(臧札)
(飄其髙厲委曺吴而成節何莊武之無耻徒利開而義閉升曲沃而惆悵惜兆亂而况替)王筠
詩遰際曡用(燒山多鬼怪蒼嶺復迢遰神芝耀七明山蒲含九節日軒若回駕相待青)
(雲際九沸翻成緩七輔良為切烟霞幸易親龜組詎難稅)其歴引可據有如是
者
候人詩荷戈與祋與三百赤芾協祋本音帶在泰韻
與物韻芾字正為回互協例吴才老不識回互既
祋讀作得臆為轉注而朱子又以未韻亦有芾字
遂欲以祋之本音與芾協因兼註帶得兩音不知
未韻之芾是蔽芾小貌非黼芾也若祋之為杸即
殳則杸祋同在泰韻雖别有辨說不在此例
嘗讀古隔谷歌(兄在城中弟在外弓無弦箭無括食糧乏盡若為活救我來救我來)而
不得其韻即括活自協何從着來與外字今始知
來外括為回互韻來去聲隊部字也又佛偈有韻
者少或指天台小止觀偈為有韻者(欲是汝初軍憂愁為第二)
(饑渇第三軍歡愛為第四睡眠第五軍怖畏為第六疑悔第七軍瞋恚為第八利養虚稱九自髙慢)
(人十)初間甚以為誕妄既以回互之例則二四為寘
未六韻八為質物六韻似非無見而漫云然者雖
六在屋部十在緝部與此十二韻稍不相渉然屋
緝可叶即謂有韻亦無不可耳
易蒙卦行不順也與獨逺實也協左思魏都賦銜書
來訊與鬼謀所秩協此是四聲之叶非兩合例
附載(豳風七月一之日觱發二之日票烈無衣無褐何以卒歳)鴟鴞既取我子無毁我室
東山婦嘆于室我征聿至(小雅北山飄風發發我獨何害)正月如或結之胡為厲矣莞栁不
尚愒焉無自瘵焉(雨無正匪舌是出惟躬是瘁)鴛鴦摧之秣之福祿艾之大雅生民先生如
逹無菑無害又載燔載烈以興嗣嵗(緜柞棫拔矣行道兑矣昆夷駾矣)抑亦職維疾亦職斯
戾皇矣其菑其翳其灌其栵(又是伐是肆是絶是忽)蕩本實先撥在夏后之世車舝間闗
車之舝兮思孌季女逝兮(蟋蟀職思其外良士蹶蹶)易坤象以時發也知光大也大有象小
人害也明辨晢也(復象無往不復天地際地翩翩不富皆失實也)家人象失家節也順在位也
太玄減首減其疾厲不至(晦首晦其類法度廢也日中月降明恐拙也)格首卑格禽正法位
也膠漆釋信不結也(易林心狂未悖視聴不類政令無常下民多孽)又天地際㑹不見内外祖
道迭送與世長决(老子有徳斯契無徳司徹三略軍䜟枝葉強逹比周居勢)禮運以日星為
紀故事可列也月以為量故功有藝也(文子柔而不脆剛而不折寛而不肆肅而不悖)吕氏春
秋飲必小咽端直無戾(淮南子木強則折革固則裂齒堅于舌而先之敝)靈樞經男内女外堅
拒勿出謹守勿納是謂得氣(又結雖久猶可解也汚雖久猶可雪也)孔子頌麛裘而韠投之無
戾(栁下恵誄夫子之信誠而與人無害兮柔屈從俗不強察兮)屈原離騷何瓊佩之偃蹇兮衆
(薆然而蔽之惟此黨人之不亮恐嫉妬而折之九章竊怏在其中心兮揚厥慿而不竢芳與澤其)
雜糅兮羌芳華自中出(天問帝乃降觀下逢伊摯何條放致罰而黎服大悅)宋玉登徒子好色
賦眉如翠羽肌如白雪腰如束素齒如含貝(招魂身服義而未沫牽于俗而蕪穢)士冠禮字辭
禮儀既備令月吉日(荀卿成相篇人之態不知備下斂黨與上蔽匿)參同契凖繩墨執銜轡正
規矩隨執轍(又今更撰録補塞遺脱潤色幽深鈎援相逮)漢郊祀歌西顧沆碭秋氣肅殺含秀
垂頴續舊不廢(沈約梁明堂登歌徳盛乎水玄㝠紀節陰降陽騰氣凝象閉)晉樂志順天道握
神契講武事冬大閱(又匡時拯俗休功蓋世宇宙既康九有有截)晉四廂樂歌總英雄御俊傑
(開宇宙埽四裔超百代揚休烈流景祚顯萬世史記南越傳贊樛后内朝吕嘉狼戾君臣不協卒)
從勦絶(漢書叙傳學微術昧或見彷彿疑殆匪闕違衆迕世)劉向九嘆心哀哀而怫鬱顧僕夫
之憔悴(又晉申生之罹讒兮荆和氏之泣血吴子胥之抉眼兮王子比干之横廢)又懐蘭茝之
(芬芳兮姤被離而折之張絳帷以幨幨兮風抑抑而蔽之)桓麟七說騁不失蹤滿不虚發彈輕翼
于高旻窮疾足于方外(曺植七啟麗草交植殊品詭類緑葉朱榮熙天曜日)又翔爾鴻翥戢然
鳬沒縱輕體以迅赴景追形而不逮(又世有聖宰翼帝霸世同量乾坤等耀日月)又猶以沈恩
(之未廣懼聲教之未厲采英奇于仄陋宣皇明于嵓穴)黄帝三鼎贊鼎質文精古之神器黄帝是
鑄以象太乙(夏禹贊舜將崩殂告天禪位虞氏既沒三年禮畢)又避隱商山示不敢莅諸侯向
已乃奉天秩(啟贊大戰于甘有扈以滅威振諸侯元功克乂)魏文帝倉舒誄矧爾王室十三而
卒何辜于天景命不遂(張衡七辨鼙鼓協吹竽籟應律金石合奏妖冶邀㑹)禰衡鸚鵡賦嚴霜
初降凉風蕭瑟長吟逺慕哀鳴感類(阮籍東平賦分之國邑樹之表物四時儀其象陰陽暢其氣)
(邯鄲淳受命述天子旣踐帝位納璽要紱太常司燎升炮告類)蔡邕胡黄二公頌巍巍特進仍
踐其位赫赫三事七佩其紱(劉向九嘆覽屈氏之離騷兮心哀哀而怫鬱聲嗷嗷以寂寥兮顧僕)
夫之憔悴(吴薛瑩獻詩追悼亡臣冀存遺類如何愚胤曾無髣髴)王&KR1771;婦徳賦團團明月魄滿
則缺亭亭陽暉曜過則逝(山海經視肉贊聚肉有眼而無腸胃與彼馬勃頗相彷彿)劉柔妻王
(氏春花賦自然神香不可勝計爛若羅宿之垂光灼若隋珠之宵列)徐幹西征賦奉明辟之渥徳
(與游軫而西伐過京邑以釋駕觀帝居之舊制傅咸喜雨賦歴稔九七僅免斯害猶疇咨為美談)
躬禱為勲伐(邯鄲淳受命述旅力戮心茂亮洪烈樹深根以厚基播醇澤以釀味)江淹齊太祖
誄昭徒肅纛幽祗竦攀光灑慟臨泉㴻泗(陸雲南征賦于時玄冬首時陰風戒殺山澤含哀天)
地肅乂(曺植學宫頌於鑠尼父生民之傑性與天成該聖備藝)酒賦安沈湎而為娱非往聖之所
述闢酒誥之明戒同元凶于三季(又惟眈樂之既闋命僕夫而皆逝)班固西都賦並蹈潛穢秦
城力折(又掎摽狡扼猛噬脫角挫脰徒搏獨殺)幽通賦眷峻谷曰勿墜心蒙蒙猶未察傅毅
琴賦施公輸之剞劂揆神農之初制(潘岳耤田賦垂髫總髪掎裳連襼)又司農撰播殖之器官
正設門閭之蹕(曺植王仲宣誄人命靡常吉凶異制此驩之人孰先隕越)又我王建國百司俊
乂君以顯舉秉機省闥(平原公主誄城闕之詩以日踰歳况我愛子神光長滅)何晏景福殿賦
(峨峨罔識所屇雖離朱之至精猶炫燿而不能昭晰也)張衡西京賦雨雪飄飄氷霜慘烈百
卉具零剛蟲猛鷙又懐璽藏紱周觀郊墜(曺植王霸贊挺身奮節謀顯垂恵)王陵贊少文任
氣直而不屈又是臨大位組華于紱(王筠詩七輔良為切龜組詎難税)張衡思玄賦鼈令殪
(而尸亡兮取蜀禪而引世死生錯而不齊兮雖司命其不晰)殷臣奇布賦燎無灼而不焦在兹林
而獨昵火焚木而勿枯木吐火而無竭(張華鮑文泰誄抱道冲虚執義貞厲栖遲無悶不營不拔)
(仲長敖覈性賦但見商鞅不聞稷契父子兄弟殊情異計君臣朋友志乖怨結鄰國鄉黨務相吞)
噬(又懐仁抱義袛受其弊周孔徒勞名教虚設)丘遲思賢賦在慈明之慕義聊慙馭而追悅况
至徳之可師無兼喪以共弊(又備百行之髙致該九流之洪藝諒可雜而非染跡毎同而常别)
(揚子雲百官箴殷以刑顯秦以酷敗嶽臣司理敢告執謁)羽獵賦皇車幽輵望舒彌轡沈炯歸
魂賦並憯心而霑袂跨清津之幽咽(司馬長卿弔二世賦持身不謹兮亡國失勢信讒不寤兮宗)
廟滅絶(子虚賦榜人歌聲流喝水蟲駴波鴻沸)又浮文溢揚旌栧張翠斿建羽蓋上林賦潏
潏淈淈湁潗鼎沸馳波跳沫汨隠漂疾(崔駰逹㫖陰陽始分天地初制皇綱爰緒帝紀乃設)後漢
(靈帝贊微亾備兆小雅盡缺麋鹿霜露遂棲宫衛)曺植魏徳論昔翔殷邦今為魏出朱目丹趾靈
臺詭類(徐勉萱草花賦隨晦明而舒卷與風霜而榮悴笑杜蘅與揭車何衆彚之能匹)左貴嬪
(武元楊皇后誄仲秋之晨啟明始出星陳夙駕靈輿結駟)仲長統詩春雲為馬秋風為駟按之不
遲勞之不疾(郭璞山海經類贊近取諸身用不假器窈窕是佩不知妬嫉)王融皇太子哀䇿文
辨域展圖揚龜獻吉文物克偕具僚在位(後魏張淵觀象賦右則少微軒轅皇后之位嬪御相次)
尊卑有秩(孫楚茱萸賦鶉火西徂白藏授節零露既凝鷹隼飃厲)應瑒馳射賦爾乃結翻侔齊
倫匹良樂授馬孫臏調駟(杜篤論都賦號曰陸海蠢生萬類楩柟檀柘蔬果成實)江淹齊太祖
(髙皇帝誄雲屯被野魚麗亙日廟勇既消國圖方匱)後魏楊固疾嬖幸詩嗟爾中下其親其昵不
謂其非不覺其失(中常侍樊君碑慢賢役徳被以勞事然後慷慨官于王室)崔駰太尉箴天官
冢宰庶寮之率師錫有帝命虞作尉(凉武昭王述志賦赳赳干城翼翼上弼志馘奔鯨截彼醜類)
左思蜀都賦白黿命鼈玄獺上祭(又亦有甲第當衢向術壇宇顯敞髙門納駟)又紆長袖而
屢舞翩韆韆以裔裔合罇徙席引滿相罰(吴都賦藿蒳荳蔻薑蓼非一江蘺之屬海苔之類)又
雕題之士鏤身之卒比飭虬龍蛟螭與對(又歊霧漨浡雲蒸昏昧霄露霮䨴旭日晻㫲)蜀都賦
若乃大火流凉風厲白露浮玄霜結(吴都賦土壤不足以攝生山川不足以周衛公孫國之而破)
諸葛家之而滅又橚矗森翠蓊茸蕭瑟(又樓船飃舉而過肆致逺流離與珂珬)又水浮陸行
方舟結駟唱櫂轉谷昧旦永日(顏延之陶徵士誄取鑒不逺吾規子佩爾實愀然中言而發)程
(曉贈傅休奕詩元服初嘉萬福咸會赫赫應門嚴嚴朱闕)夏侯湛抵疑外無微介内無請謁矯身
擢手徑躡名位(嵇康寒食散賦當吐利之困患兮守危殆而假氣喜乳哺之遂安兮信衆疾之日)
歇(漢三老袁良碑辭民被澤邦畿又才本徳曜其碣)應瑒奕勢羣聚俱隕力行唐突瞋目恚憤
覆局崩潰(梁武帝朝雲曲張樂陽臺歌上謁如寢如興芳晻曖容光既豔復還沒)夏侯湛獵兔
(賦視毚兔之所隠乃精望而審發弦絶箭激驚伏竝斃)謝靈運辭禄賦雖鑣羈之有名恒游奬而
匪滯解龜組于城邑反褐衣于丘窟(班固封燕然山銘夐其邈兮亙地界封神丘兮建隆碣)左
(思魏都賦推鋒積紀鋩氣彌銳三接三捷既晝亦月)又有客祁祁載華載裔岌岌冠縱纍纍辮髪
又量寸旬涓吉日陟中壇即帝位(又軍容勿犯信其果毅糾華綏戎以戴公室)又宵貌蕞陋
禀質遳脆巷無杼首里罕耆耋(又人謀所尊鬼謀所秩劉宗委馭巽其神器)又按圖籙于石室
察五徳之所莅(又揆既往之前跡即將來之後轍成都迄以傾覆建業則亦顛沛)又沐浴福應
(宅心醰粹餘糧栖畝而弗收頌聲載路而洋溢又山阜㟪壘而崎嶇泉流迸積而吷咽隰壤瀐漏)
而沮洳林藪石溜而蕪穢(又或魋髻而左言或鏤膺而纘髪或明發而耀歌或浮泳而卒歳)江
(淹傷友人賦魂綿昧其若絶泣縈盈其如潔嗟妙賞之不留悼知己之已逝)齊高帝誄宋主陵遐
紫殿遏密話言之詔貽在英粹(又矜卑廣慈合賤兼愛綴機剟賊輕章削罰)蔡仲郎隷勢細不
容髪靡有常制(劉邵飛白書勢素翰氷解簡墨電掣直凖箭馳屈擬蠖勢)黄庭經洞視灼見無
内外存潄五牙不飢渴(又三明出華死生際父曰泥丸母雌一)馬融長笛賦波瀾鱗淪窊隆詭
戾&KR1565;瀑噴沬犇遯碭突(又絞灼激以轉切眩盪駭以紛肆)又乍跱蹠以狼戾正瀏漂以風列
(廣成頌杸殳狂擊頭陷顱碎獸不得縁禽不得瞥)張平子東京賦侲子萬僮丹首玄製桃弧棘矢
所發無臬(又郎將司階虎㦸交鎩龍輅充庭雲旗拂霓)又執義顧主夫懐貞節忿姦忒之干命
怨皇統之見替(又鸞旂皮軒通帛綪斾雲䍐九斿㦸轇轕)陸機愍思賦悼存沒之異契服罔
隆而不煞(木華海賦羣山既略百川潛渫泱漭澹汨騰波赴勢)又天網浡潏為凋為瘵洪濤瀾
汗萬里無際(王融太子䇿文式稽令典載揚鴻烈詔撰徳于旌旂永傳徽于舞綴)王延壽靈光
(殿賦神仙嶽嶽于棟間玉女窺牕而下視忽縹緲以响像若鬼神之髣髴)魏麋元譏許由文令子
(生聖明之世得觀雍熈之法則當抒不朽之功暢不羇之志)成公綏嘯賦聲不假器用不借物近
取諸身役心御氣(梁竦悼騷賦宗虞氏之俊艾東敕職于蓬碣)李嵩述志賦審機動之至微思
遺餐而忘寐表略韻于納素託精誠于白日(潘岳西征賦率軍禮以表撎重條侯之倨貴)張融
(海賦行藏虚于用舍應感亮于圓會仁者見之謂之仁逹者見之謂之逹)謝莊月賦洞庭始波木
葉㣲脫升清質之悠悠降澄暉之藹藹(成公綏天地賦何陰陽之難測偉二儀之奓濶坤厚徳以)
載物乾資始而至大(夏侯湛東方朔畫贊夫其明濟開豁包含弘大陵轢卿相嘲哂豪傑)孔稚
(珪北山移文若其亭亭物表皎皎霞外芥千金而不盼履萬乗其如脱)江淹為蕭太傅東耕祝文
神之行兮氣為軷神之坐兮煙為蓋(沈約三日曲水宴應制詩宴鎬鏘玉鑾遊汾舉仙軷榮光泛)
彩旄修風動芝蓋(馬融長笛賦節解句斷管商之制也條决繽紛申韓之察也)荀濟贈陰梁州
(詩已作金蘭契何言雲雨别咄嗟改容髩俄頃彌年歳)何遜日夕望江山贈魚司馬詩早雁出雲
歸故燕辭簷别晝悲在異縣夜夢還洛汭(應瑒文質論信管望之小㝷老氏之蔽所謂循軌常趨)
未能釋連環之結也(王融法樂辭靈知常湛然符應有盈缺感運復來儀且厭人間世)後魏李
(諸述身賦既籍取亂之權方乗轉圜之勢俄隙開而守廢遂冠冕之毁裂)徐陵長相思曲帳中起
牕前髻栁絮飛還聚游絲斷復結(王彪之井賦於是杳黄壚之䆳鮮潤下之潔澄瀾恬以清渟泓)
泠朗以寥戾(成公綏隷書體若乃八分璽法殊好異制分白賦黑棊布星列)劉祥連珠故揖讓
(之禮行乎堯舜之朝干戈之功盛于殷周之世清風以長物成春素霜以凋嚴戒節)王儉侍太子
(九日宴元圃詩本茂條榮源澄流潔漢稱間平周云魯衛)王融游仙詩緑帙啟真詞丹經流妙說長
河且已縈曾山方可礪(王巾頭陀寺碑文於昭有齊式揚洪烈釋綱更維元津重枻)班固奕㫖
隄防周起障塞漏决有似夏后治水之勢(陸機愍思賦望崇丘以高訴背元門而長訣物無往而)
不返哀矧來其焉綴(後魏髙閭至徳頌爰暨三季下陵上替九服三分禮樂四缺)潘尼西道賦
葂窟連投十數億計石子之澗坎埳之穴(衛恒字勢爰暨暴秦滔天作戾大道既冺古文亦滅)
(梁簡文帝入闗齋夜更賦四城門詩俗幻生影空憂繞心塵曀於兹排四纒去矣求三湼)後魏孝
(文帝弔比干文翥衡岳而顧步兮濯沅湘以自潔嚼炎州之八桂兮踐九疑而遙裔)王粲游海賦
(尋之冥地不見涯洩章亥所不極盧敖所不屇沈炯歸魂賦去莫敖之所縊過臨汪之軌折矧今)
古之悲凉並攢心而霑袂(應瑒奕勢歸不得合兩見擒滅淮隂之謨拔旗之勢也)周興白鶴羽
(扇賦駢瑶翦雪盈華寫潔通脊似介㸃首如翳王褒聖主得賢臣頌虎嘯而谷風冽龍興而致雲)
氣(夏侯淳彈棊賦爾乃延良人洽坐際隆局施輕棊列)後魏衛操桓帝頌荒服是頼祚存不輟
金龜簫鼔軺蓋殊制(應瑒文質論至乎應天順民撥亂夷世摛藻奮權赫奕丕烈)凉武昭王述
(志賦休矣時英茂哉儁哲庶罩網以逺籠豈徒射鈎與斬袂)張淵觀象賦桀斬諫以星孛紂眈荒
而致彗恒星不見而周衰枉矢蛇行而秦滅(任昉王貴嬪哀䇿文逹副君之天至賦白華之無缺)
庶清廟之微微悲夀原之永翳(齊太祖髙皇帝誄攢靈既儼逺日以筮鬱鬯既奠龍轜將撤)張
(率舞馬賦爾其挾尺懸鑿之辨附蟬伏兔之别十形五觀之姿三毛八肉之勢)任昉桂陽王墓誌
銘世載台鼎地居魯衛沛易且傳楚詩將說(王微四時詩蘅若首春華梧楸當夏翳鳴瑟起秋風)
置酒飛冬雪(袁宏三國名臣序贊夫未遇伯樂則千載無一驥時值龍顏則當年控三傑漢之得)
才于斯為貴(潘岳秋興賦泉涌湍于石間兮菊揚芳于崖澨澡秋水之涓涓兮玩游鯈之潎潎)
(張華晉武帝哀䇿文感大饗之無虧哀樽俎之虚設叩龍輴以長呌痛靈暉之潛逝)束晳餅賦若
夫三春之初隂陽交際寒氣既除温不至熱(班倢伃擣素賦弱態含羞妖風靡麗皎若明魄之升)
崖煥若荷花之昭晰(梁元帝鐘山飛流寺碑銘月如秋扇花疑春雪極目千里平原迢遞)戴逵
(閒遊贊故雖援世之彥翼教之傑放舞雩以發詠聞乗桴以懔厲)謝莊詠雪雜言始葐蒀以㽔轉
(終徘徊而烟曳狀素鏡之晨光冩金波之夜晰陶弘景雲上之仙風賦亙碧海而颺朝霞凌青煙)
而薄天際出龍門而激水度葱嶺以飛雪(束晳弔衛巨山文同志舊友陽平束晳頃聞飛虎肆暴)
竊矯皇制禍集于子宗祊幾滅(北齊顏之推觀我生賦舟師次乎武昌撫軍鎮于夏汭濫克選于)
多士在參戎之盛列(漢孝亷栁敏碑詞建豎斯碑傳于萬世子孫繁昌永不漫滅)王筠詩廻崖
掩緑蕙奇香發迷迭(又神樂忽侵竊勇夫貪搏噬)又將欲湮天際于兹奠羌曷曺子建責躬
詩危軀授命知足免戾甘赴江湖奮戈吴越(晉景皇帝登歌執競景皇克明克哲旁作穆穆惟祗)
惟畏(晉正旦大㑹行禮歌光光景皇無競惟烈匡時拯俗休功蓋世)宋章廟樂舞歌帝容承祀
練時涓日九重徹闗四靈賓至(郭璞遊仙詩吐納致真和一朝忽靈蛻飄然凌太清眇爾景長滅)
(張華晉宴㑹歌歌者流聲舞者投袂動容有節絲竹竝設)陳太廟武徳舞徳暢容辭慶昭羽綴於
穆清廟載揚徽烈(魏武塘上行念與君一共離别亦當何時共坐復相對)晉子夜歌遣信歡不
來自往復不出金銅作芙蓉&KR1567;子何能貴(七夕夜女歌古詞春離隔寒暑明秋暫一㑹兩歡别日)
長雙情若飢渴(傳毅琴賦施以公輸之剞劂揆諸神農之初制)鮑照代君子有所思行器惡含
滿敧物忌厚生沒智哉衆多士服理辨昭昧(江淹擬潘黄門述哀詩明月入綺牕髣髴想蘭質消)
憂非萱草永懐寧夢寐(擬謝法曺贈别詩昨發赤亭渚今宿浦陽汭方作雲峰異豈伊千里别芳)
塵未歇席涔淚猶在袂(宋樂讀曲歌歡相憐題心共飲血梳頭入黄泉分作兩死計)甄后塘上
行慎莫敢倉卒何時復相對(應貞華林園宴詩在昔先王射御兹器示武懼荒過亦為失)王仲
(寳褚淵碑詞嵩岳云頽梁陰載缺徳徽靡嗣儀形長遞怊悵餘徽鏘洋遺烈)煌煌京洛行禍夫吴
起智小謀大西河何健伏尸何劣(鮑照詩年貌不可還身意㑹盈歇智哉衆多士復理辨明昧)
(江淹悼室人詩今悲輒流涕昔歡常飄忽幽情一不弭守難誰能慰)祭石頭戰亡文氣彰靡旗情
激亂轍髙墉拒堅巨醜挫鋭(夏侯湛抵疑進不能拔羣出萃退不能排抗當世知者則謂之逍遥)
以養生不知則謂之遑遑以求逹(郤正釋譏合不以得違不以失得不充詘失不惨悸)又家挾
(殊議人懐異計縱横者欲披其胷狙詐者暫吐其舌)王融詩早輕北山賦晚愛東山逸上徳可潤
身下澤有徐轡(凉州歌忽怒或見置安可再遭值)道藏馮夫人詩挺穎徳音子神映乃髙拂天
岳臨空搆洞㙜深幽䆳(法苑珠林偈愚暗近智如瓢斟味雖久狎習猶不知法)曺攄圍棋賦二
敵交行星羅宿列雲㑹中區絹布四裔(張九齡荔枝賦微文妙質皮鱗駢比)顧况持斧章稂之
斯密如鱗櫛比(王瓚荀夫人誄喪庭靡託几筵虛設躬當昏迷事無荒滯)梁武帝柏梁聨句居
中負扆寄纓紱鼎味參和臣所匱(謝朓冬緒書懐詩風草不留霜氷池共如月寂莫此閒帷琴尊)
任所對(又依隠幸自從求心果無昧方軫歸與願故山芝未歇)郭遐叔贈嵇康詩思與君子窮
年卒歳優哉逍遙幸無隕越(又如何君子超將逺邁我情願閔我言願結)白居易桐花詩風候
(一參差榮枯遂乖剌况吾北人情不耐南方熱洛陽叟詩檢㸃盤中飯非精亦非糲檢㸃身上衣)
無餘亦無闕(唐太宗遼城望月詩顧兔月初明澄輝照遼碣映雲光暫明隔樹花如綴)御製頌
垂玄範兮光來裔與元象兮長昭晰(韓愈張倣墓銘知死不失名得猛厲也我銘以貞之不肖者)
之呾也(陸龜蒙和龔美吳中苦雨詩念此令人悲翕然生内熱加之被皸瘃况復久藜糲)劉長
(卿洛陽主簿詩官栁陰相連桃花色如醉長安想在目前路遥髣髴)張說元識闍黎廬墓碑甘井
既渫利物無竭不增不減不流不滯(李白題瓜州新河吴闗倚此固天險自兹設海水落斗門平)
湖見沙汭(獨孤及代書寄裴六冀劉二潁昔余馬首東君在海北汭盡屏簿領書相與議嵓穴)
(又脫舄掛嶺雲冏然若鳥逝唯留潺湲水分付練溪月)韓愈孟郊雨中聨句弱操愧筠杉微芳比
(蕭薤何以驗髙明柔中有剛决)
又(御遇箇禡嘯效號宥質物月曷黠屑十四韻通)
附載詩無羊三十惟物爾牲則具(古筆銘毫毛茂茂陷水可脫陷文不活)太玄經割其蠧
使我心疾(上聲歌春月㬉何太生裙迮羅襪曖曖日欲冥從儂門前過)
五物(與迄同用今作獨用)
古韻(見質部)
回互通轉(見質部)
周禮巾車有蒲蔽棼蔽藻蔽藩蔽蔽即茀也爾雅以
輿前為鞎輿後為茀故蔽亦讀茀今物部並載蔽
茀二字此係宋人以九經讀音補入韻書皆隋唐
以前所未有者總是不識二聲故然耳第業已收
入遂不能去如此類不可勝數
劉韻併迄於物猶平之併殷於文上去之併隱於吻
併焮於問也此正四聲一轍之顯然者顧亭林知
物迄為誤併與文殷同而猶不悟物迄為文殷之
入反以質物六韻為支微五韻之入何三隅之不
能反如是乎
(八物)物(文弗切事也萬物也又相度也左傳物土方)勿(莫也禮記勿勿乎欲其饗之註勉勉也又通志)
(州里之旗曰勿)&KR3813;(旗也上同)岉(崛岉髙貌)沕(深微貌相如賦軋沕註不分明也)昒(明尚冥也漢郊)
(祀志朔旦冬至䀛爽)芴(菲也一曰土瓜)伆(離也)拂(分勿切拭也逆也)刜(斫)髴(髣髴亦作)
(方弗)彿(彷彿上同又作仿佛郊祀歌作放&KR1820;)艴(色怒)祓(除惡祭也若唐循吏傳戔祓荒荼即翦除之意)
茀(草多貌國語道茀不可行一曰治草亦曰茀又詩茀祿作福祿)䭮(額前飾也)(韜髮)(跳也)
弗(分物切不然又詩以弗無子弗祓通)紱(綬也一曰印組與漢丙吉傳加紼而封諸侯王表奉璽韍同)
綍(大索一曰引柩索即曲禮執紼左傳葛茀也又王言如綸其出如綍亦引繹意)紼(說文亂絲也又詩紼)
(纚葦索也)黻(裳繡也考工記黑與青謂之黻)冹(寒也詩一之日滭冹一曰寒氷貌)沸(泉出貌)韍
(蔽膝通作黻)髴(婦人首飾)翇(樂舞執全羽以祀社稷者周禮作帗)茇(草也又竹&KR1239;絙也)芾(草木)
(盛也)蔽(車旁禦風塵者通作茀詩翟茀以翟羽飾車即此)笰(上同爾雅輿前謂之鞎後謂之笰竹前謂)
(之禦後謂之蔽)柫(擊也又農器也連枷杖打穀者方言闗以西謂之柫)不(否)(小風)帗(毳也)
鬱(紆物切木叢生貌又幽也滯也一曰棣屬詩食鬱及薁又鬱鬱佳氣)欝(上同)菀(茂也)熨(火斗展繒)
尉(上同)罻(王制設罻羅)蔚(牡蒿)灪(灪滃大水)(香草也通作鬱)爩(烟氣)(飴和豆也)
詘(區勿切辭塞也又喜失節貌)屈(曲)&KR1298;(蛣&KR1298;蟲名)屈(九勿切地名屈產又姓)厥(突厥)
(外國名)&KR1403;(剞&KR1403;曲刀)&KR1362;(翟衣)崛(渠勿切山短而髙也)倔(倔強)掘(穿地)堀(突也詩蜉蝣堀)
(閲通作掘)䘿(方言襜褕之短者謂之䘪䘿一曰即今之半臂也)䠇(足多力也)佛(符勿切說文見)
(不諟也又大也又列子西方聖人其名曰佛)怫(怫鬱)咈(違也)坲(塵起)&KR1293;(山曲楚辭山曲&KR1293;)炥
(火光)䬍(許勿切疾風也)欻(暴起也一曰風有所吹起)烼(火煨起貌)䬑(王勿切大風)
六月(與沒同用)
古韻(見質部)
回互通轉(見質部)
酒略上口曰㰵又吮去汚淟亦曰㰵音卒係越人語
本質部中字然有兼入月部者至吹氣曰哱普沒
切越語亦有之則原隷月部而為禮韻所刪者
舟行不安曰音兀此廣韻舊錄字若增韻又增仡
字引唐文粹舟之行也匪仡不進是不安而安也
仡即字之别出者皆音兀今俗舟動亦曰兀五
忽切
越人稱暫睡而覺曰音忽禮韻無有
俗稱牛羊以角觸人與以角發物皆曰音掘禮韻
無有
肻綮錄載唐韻方言低頭曰圣音窟苦骨切今俗聖
字也廣韻註汝潁之間謂致力於地曰圣亦即俯
屈之意禮韻無有
吴越間謂入水曰烏勿切俗誤書沃今月部出
字雖係俗音然見皮日休詩學海正狂波予頭向
水以皮陸詩多吴音字也禮韻無字
元稹縛戎人詩有病犬愁鴣聲咽嗢句陸龜蒙吴中
苦雨詩亦有到口復咽嗢句禮韻無嗢字
(十月)月(魚厥切拾遺錄水精為月)軏(車轅端持衡曲木本作䡇)刖(斷足刑也)跀(上同又作&KR1960;)鈅
(兵器)玥(神珠)筏(房越切編竹木以渡水者)(舂也)垡(耕起土也或作㘺)伐(斬木也征也又)
(自矜曰伐積功亦曰伐又耜廣五寸為伐)閥(閥閲功狀史記明其等曰閥積其功曰閲又門在左曰閥在右)
(曰閲)罰(罪之小者)瞂(盾也張平子賦植鎩垂瞂)茷(茂貌)橃(海中大船名)拔(龍葛蔓生)越
(玉厥切國名又發語辭一曰草名文選葛越註草可為布)鉞(大斧)戉(上同司馬法周左杖黄戉又星名漢)
(天文志東井西曲星曰戉)樾(樹陰也或作)曰(辭也)粤(上同又越粤通)&KR1209;(彭&KR1209;似蟹而小又作蚎)
䋐(紵)熭(火乾又曝也)&KR3349;(螊&KR3349;蚌也出魏書)&KR2781;(說文踰也)(輕也)璏(劍鼻玉)泧(水名)
噦(於月切嘔也逆氣也禮記不敢噦噫)(飴和豆又作&KR2449;說文作)黦(黄黒色)䬂(許月)
(切風聲)狘(獸名又驚走貌禮記麟以為畜故獸不狘)䟠(走貌)䎀(飛貌)厥(居月切其也)蹶
(失脚也僵也或作蹷)蕨(菜名)蟨(獸名前足短蛩蛩前足高常負之而走)劂(刻鏤刀)(氣逆也)
(跳)(發石也通作厥荀子和之璧井里之厥也)(強力貌)撅(撥物也)鱖(魚名)橜
(其月切杙也門梱也又車鉤心謂之橜)橛(上同)掘(穿也通作撅)鷢(白鷢似鷹)(以角發物)撅
(採撅摴蒱采名)赶(舉尾走也)闕(去月切兩觀雙植中謂之闕又失也空也)&KR1362;(后夫人之服通作闕)
(周禮闕翟后服刻繒為衣不畫)㵐(水名在義陽)髮(方伐切頭毛)發(起也)冹(寒氷貌)颰
(疾風)韈(望發切足衣亦作韤)襪(上同)謁(於歇切訪也白也一曰請見為謁)暍(傷暑也)
閼(止也畜也)黦(色壊)歇(許竭切息也)蠍(螫人毒蟲)猲(短喙犬又作)訐(居謁切面)
(斥人隱過為訐)揭(高舉也)羯(犗羯羊羖也)竭(其謁切盡)碣(石之特立者曰碣)&KR3757;(擔也)
(通作揭莊子若掲日月而行註如擔掲行也)堨(偃也唐張守珪傳渠堨)楬(表楬周禮物楬而書之又)
(蜡氏埋而置楬)朅(丘謁切武壯貌又楚辭朅而歸註去也)钀(語訐切馬勒旁鐵)
(十一沒)沒(莫勃切沈)殁(死)圽(埋也)&KR3496;(玉名)搰(瑚骨切用力貌莊子搰搰然)鶻(鷹屬)
滑(亂)(果中實出聲譜或作核)扢(摩也漢郊祀歌扢嘉壇註摩拭其壇也)抇(牽物動轉)
骨(古忽切尸子徐偃王有筋無骨)愲(心亂也漢息夫躬傳心結愲兮)汨(水聲又沒也)淈(濁也)縎
(結不解也楚辭心結縎也)榾(枸榾木名)勃(蒲沒切卒也)孛(彗星謂之孛)浡(浡然興作貎)
艴(怒色)悖(逆)馞(馝馞香也)渤(海名又水貌)㶿(烟起貌)餑(麵餑麥屑也或作)桲(榅桲)
(果名似又方言連枷杖齊楚謂之桲)𡋯(塵起或作)誖(言亂)(說文炊釡溢也)愂(昏亂)
咄(當沒切呵也又咄咄驚怪聲)柮(㫁也榾柮木頭也)頓(冒頓匈奴名冒音墨)突(陀骨切滑)
(也又方言卒相見謂之突又人名)堗(竈堗竈囱也通作突)揬(搪揬觸也晉書作唐突)腯(牛羊曰肥)
(豕曰腯左傳博碩肥腯)凸(凸出貌)鼵(鳥鼠同穴其鳥曰䳜其鼠曰鼵)(艒釣船)鈯(鈍也小刃)
(也)(烏沒切内頭水中也)淴(水出聲)嗢(咽也)揾(手撩物貎)䯉(說文咽中息不利起)
哱(普沒切吹氣聲)昢(明也一曰日出貌)忽(呼骨切倏忽又滅也輕也又一𧖟為一忽十忽為一)
(絲)笏(手版品官所執)惚(怳惚失意貌)㫚(說文出氣詞)昒(日尚㝠也)寣(睡覺)㾁(狂病)䬍
(疾風貌)兀(五忽切髙貌又兀兀不動貌)卼(臲卼不安也易困于臲卼或作倪㐳)扤(動摇貌長)
(笛賦動杌其根與杌通)矹(硉矹石崕一曰不穩貌)屼(屼秃山貌又五屼山名在犍為)杌(樹無)
(枝也又檮杌惡獸)(說文船行不安也)䑢(上同或作仡唐文粹舟之行匪仡不進)&KR1699;(蟲似蠏)
硉(盧沒切礌也枚乗七發上擊下硉)窟(苦骨切孔穴也)崫(山髙貌)矻(石也又矻矻勤)
(力意)&KR1867;(秃也又頰起貌一曰頰旁骨)堀(塵貌)顝(大頭也又張衡賦顝羈旅而無友註獨立貌)
(臀也又作朏)圣(肻綮錄低頭曰圣)(土塞)訥(内骨切言難也)呐(上同)窣(蘓骨切穴)
(中卒出也又窸窣聲不安也勃窣動進也)(米麥破也又作&KR3204;)㲞(㲞毛貌)(鵓鳥名)(鼻聲)
猝(倉沒切倉猝暴疾也通作卒)卒(速也急也司馬遷傳卒卒無須㬰之間)(亡也)崒
(昨沒切危峻貌)捽(手持也)䚝(角始生)齕(下沒切齧也禮記庻人齕之)麧(麥堅而磨)
(不碎者謂之麧漢書食糠麧陳平傳作覈)(舂粟不潰也與麧同)籺(上同)紇(絲下也又人名)卒
(臧沒切隷人給事者)倅(百人為倅)稡(䄶稡禾秀聚向上貌)梲(他骨切大杖也)䠈(蹂也䠈前不)
(進也)
七曷(與末同用)
古韻(見質部)
回互通轉(見質部)
陸龜蒙苦雨百韻詩有蛟蜃相蹙拶句韓愈雪詩有
崩騰相排拶句禮韻無拶字
白居易有木詩山頭生一蕟宋韻俱無蕟字
俗稱失足曰躂泥滑曰澾即滑澾俱音撻又聲啞曰
音薩此方言也此皆廣韻所有而為禮韻所刪
者
(十二曷)曷(吴葛切何也或作害詩害澣害否)鞨(屨鞨履也靺鞨蕃人名唐書黑水靺鞨古肅慎地又)
(唐寳記有紅靺鞨大似巨粟)毼(毼罽也)褐(織毛為布賤者之服也又說文編枲韈也)蝎(爾雅蝤蠐)
(蝎一曰桑蟲)鶡(鳥似雉出上黨勇鬭後漢輿服志虎賁羽林皆鶡冠)轄(輵轄轉搖貌見相如傳)螛
(漢書輵螛張楫註龍摇目吐舌貌)㮫(木轉貌)餲(餅名)喝(許曷切訶也)(上同)猲(短喙)
(犬)愒(相恐怯也史恐愒虚喝俱同)暍(熱)(臭氣)㿣(白色)(香氣)怛(當割切懼也)
笪(說文笞也一曰覆舟簞)妲(妲己紂妃)狚(山海經獸名曰獦狚)䵣(白而又黑也又五原郡有莫䵣)
(縣)靼(柔革也)&KR1826;(驚也)呾(相呵也)炟(火起)(蕈)闥(他逹切門也漢號禁門曰黄闥)
(宫中小門亦曰闥)撻(打)澾(泥滑)逹(逃也又桃逹往來貌)獺(水獸食魚)㒓(佅㒓)羍(小羊也詩)
(先生如逹與羍同)汏(㶕淅也過也或作汰左傳伯棼射王汰輈謂箭過轅也)躂(足跌)䲚(魚名)
遏(烏葛切遮也止也)餲(食敗也)頞(鼻莖)齃(上同史蔡澤傳魋顏蹙齃)閼(止也塞也)靄(雲霧)
(貌或作䨠)胺(肉敗臭)堨(壅堨以土障水也與閼同)渴(丘葛切欲飲也盡也)㵣(上同)(内熱)
(病也)(石聲)䯋(肩髆)䅥(禾長貌)剌(盧逹切戾也漢劉向傳膠戾乖剌又諡法暴戾無親曰剌)
辢(辛辢)糲(麤糲)䓶(蒿)&KR2463;(庵也又獄室)攋(撥攋手披也)䶛(齧聲)㻝(玉名)癩(疥癘)
巀(才逹切山貌)囋(聲也陸機賦嘈囋)囐(上同韓愈詩嘈囐鼔晨撾)㩵(擊也)逹(唐割切通)
(也又九道謂之逹)枿(牙葛切斫木復生曰枿本作&KR2305;)蘖(上同漢貨殖傳山不荏蘖)薛(巀嶭山貌)
(或作&KR1625;)䡾(車載髙貌)&KR2305;(頭戴貌)頇(無髮)啐(啐啐戒也說文語相訶詎)葛(古逹切草)
(蔓生可為布又食葛一名鹿藿選賦食葛香茅又國名)轕(轇轕雜稠貌)輵(上同通作葛楚辭騎膠葛)
(以散亂)㵧(㶀㵧波勢)割(斷也剥也)匃(乞也或作匄丐)(馬走疾也)(鄉名在南陽)&KR1281;
(桑葛切䊝&KR1281;散之也或作蔡左傳殺管叔而蔡蔡叔言放之若散米然)躠(蹩躠行不正貌或作跋莊子)
(作敝殺)薩(濟也)摋(側手擊也公羊傳宋萬臂摋仇牧碎首一曰抹摋漢谷永傳作末殺)(音變)䉈
(䈓䉈桃枝竹也)攃(七曷切攃攃聲也又摩也一曰足動草聲)䌨(縠屬出淮南子)捺(乃葛切手)
(按也)䔾(予割切菜似蕨生水中)
(十三末)末(莫撥切木杪也無也又減也唐宋璟傳末宥輕繫)抹(摩也塗抹也)秣(穀粟飤馬也)
䬴(上同)沫(水名在蜀又水沫涎沫與沒同離騷身服義而未沫)昩(說文日中不明也又星也易日中見)
(昩)眜(目不明)妺(妺喜桀妻又末也莊子云老子棄妺謂棄末學)䴲(麩也)袜(袜肚)䀛(逺視)靺
(靺鞨)(捕鰌竹器)(醬也)韎(韎韐大帶)(米細屑也)粖(糜也)䱅(魚名)(忘也)(壤)&KR3410;
(鳥名)瀎(塗拭)撥(比末切除也轉之也又發揚貌禮記衣毋撥又檀弓設撥註棺有撥引輴車)襏
(通俗文三尺衣也一曰襏襫蓑衣劉禹錫碑奪襏而舞)鉢(食器)盋(上同東方朔傳註盆苦盋而大)墢
(耕起土也國語王耕一墢或作坺)帗(一幅巾)袚(蠻俗蔽膝)驋(馬怒貌)(大舩)拶(子末)
(切逼拶)(蹙行貌)(濺也)括(古活切檢也根刷也又包括也)聒(讙語也)佸(㑹計曰佸又)
(佸佸力貌)活(流聲)&KR2247;(上同)筈(箭本受弦處通作括家語括而羽之)适(疾也又人名)鴰(鶥鴰鳥名)
(相如賦雙鶬下師古曰鶬鴰)栝(正木器揉曲者曰櫽正方者曰栝又木名)葀(菝葀瑞草也即&KR1048;舌草)
髻(結髪也禮記袒括髪又與鬠同)檜(木名栢葉松身通作栝)銛(斷也)䯏(骨端)懖(愚懖善自用之)
(意書今汝懖懖)闊(苦括切廣也疏也)蛞(蝦蟆子名)活(户括切生動謂之活)越(鄭康成曰)
(瑟下孔也禮記疏越又草也左傳大路越席謂翦蒲為席)鬠(以組束髪也見禮記)秳(穀舂不潰也)
奪(徒括切攘取也)脫(物自解也)痥(馬脛傷也)豁(呼括切疏也通谷也)濊(水聲)(欿水)眓
(視髙貌)斡(烏括切旋也一曰蠡柄)捾(取也援也)焥(火烟)嬒(方言可憎也)睕(嫵媚之小)
(者)撮(倉括切六十四黍為圭四圭為撮又蹙聚而捎取之也)襊(緇布冠詩作撮)繓(宗括)
(切結也縫餘也)攥(手把)潑(普活切棄水也注曰澆散曰潑)鏺(兩刃有木柄可以刈草又刈也韓愈)
(曺成王碑鏺廣濟)醱(酘酒謂之醱)鱍(魚掉尾詩鱣鮪發發同)蹳(蹋草聲又足跋物也漢夏侯嬰)
(傳常蹳兩兒棄之)䣪(酒氣)(衣袂)䍨(牯羊)侻(他活切可也狡也輕也)脫(骨去肉又輕易)
(也遺也又畧也禮記禮始於脫成於文)挩(除也解挩也通作脫)梲(大杖禰衡傳手持三尺棁棒)
捋(郎活切取也)蛶(蚵蛶蟲名)掇(丁括切採也又拾也)剟(割也)毲(織毛罽也)敠(敁敠稱量)
(輕重也敁音丁亷切莊子謂之玷捶)咄(呵)裰(補裰破衣)腏(挑取骨間肉也)魃(蒲撥切旱鬼也)
(詩旱魃為虐一曰鬼婦通作妭)跋(又草行曰跋水行曰涉又燭殘本曰跋禮燭不見跋)鈸(鈴屬南齊穆士)
(素所造)拔(抽也又疾也少儀毋拔來)茇(草木根也)犮(犬走貌又周禮有赤犮氏註猶捇拔也掌蟲豸)
(自埋者)軷(將行祭道立壇四通樹茅以依神為軷既祭軷轢於牲而行為犯軷詩取羝以軷)坺(一臿)
(土謂之坺一曰塵貌)胈(膚毳皮禹腓無胈韋昭云股上小毛也)妭(婦人美貌)(舍也一曰草舍)
(行貌又作)馛(香氣)炦(火氣)颰(風貌)䯋(肩髆)(鳥似鳬)(雲貌)枂(五活切去樹皮)
(又柮枂柱頭木)
八黠(與轄同用)
古韻(見質部)
回互通轉(見質部)
皮日休二游詩苟昧古與今何殊瘖共&KR2787;註&KR2787;耳聾
也今宋韻俱無&KR2787;字
韓愈征蜀聨句有咿呦呌冤&KR1960;報力厚麩秳語宋韻
俱無&KR1960;秳二字
征蜀聨句有禮韻所無者字(鐵刃我鎗)嗗字(噉奸何噢嗗)
鬝字(仇頭恣髠鬝)&KR2524;字(㫁臂仍瓜&KR2524;)㓤字(敗面碎剠㓤)傄字(填隍㑻)
(傄)䀣字(獷眼困逾䀣)䦪字(抉門呀抝䦪)窡字(闖竇揳窟窡)妠字(巴豔)
(收婠妠)䕓字(燾養均草䕓)痆字(視傷悼瘢痆)扴字(室宴絲曉扴)按廣
韻亦無&KR2524;字袛出字稍不同
禮韻載禮部申詳謂字音各以義别不許誤用古人
竟不然他不具舉祇舉一殺字其在去聲者降也
在黠部中者誅也乃班固西都賦以振猛噬與徒
搏獨殺協則誅殺反去聲束晳近遊賦以脅汗衫
以當熱與裙為數條之殺協則降殺反入聲矣從
來韻以音轉不拘字義况三聲兩界隨音轉讀焉
得字字有釋說耶
(十四黠)黠(湖恝切慧也堅黑也)䶤(齧聲)䕸(麻莖)䦖(門聲)札(側八切相如傳筆札註木簡之)
(小者又左傳註夭死曰札)蚻(似蟬而小)紮(纒束也)札(家語拔也)(鳥雜毛色)傄(呼入切㑻)
(傄健貌)䀨(埤蒼云怒視貌)痆(女黠切瘡痛)(奴人衣)拔(蒲入切擢也挺也)
鬝(丘入切秃也或作楬明堂位齊人謂無髮為秃楬)劼(慎也周書劼毖殷獻臣又固也用力也)㓤
(剝也又刺㓤黥面曰剠剝面曰㓤)(菝草名或作挈月令王瓜生註萆挈也)擖(刮也撻也)硈(石狀)
(說文堅也一曰突也)䂒(䂒短人)咭(鼠鳴)欯(擊)判(以刀判竹木記事謂之判)猾(戸入切亂)
(也三蒼云狤惡也)滑(利也澾也又國名)䱻(魚名見則天下旱出山海經)磆(磆石藥名)螖(蟚螖)
(似蟹而小)䴳(麴名)八(博拔切數)朳(方言無齒杷或作捌)&KR2473;(馬八歳)扒(破聲)(玉名)哵
(哵哵鳥鳴)玐(玉聲)釟(治金)汃(普八切文選砏汃波相激聲又西極水名)(齒聲)(石破聲)
嗗(烏八切飲聲)婠(說文體態好也)䯉(咽中息不利也)嗢(咽也)(取物也)穵(手穵為穴)
豽(女猾切獸似貍善捕鼠後漢鮮卑傳有貂豽可為裘註豽猴屬)(上同)貀(上同漢律能捕豺貀)
(購百錢)肭(腽肭肥貌)察(初八切監也審也又察察静潔貎)詧(上同史秦紀兵勢盡詧)䕓
(草名有毒殺魚又草䕓草蘆也一曰草芥)䶪(齒利)&KR1353;(視&KR1353;)(羅鬼或作)劀(古滑切說文刮)
(去惡瘡肉也周禮瘍醫劀殺之齊)鱊(魚名)㑻(莫八切㑻傄)䀣(視也)齂(氣息)戞(古黠)
(切㦸也東京賦立戈迤戞又轢之也又禮也書不率大戞又戞戞齟齬貌)恝(恝恝無愁貌)秸(禾藁)稭
(上同)鞂(上同禮記藁鞂之設註治穗去實曰鞂)頡(減尅也一曰掠除也唐高仙芝傳盜頡資糧通作戞)
(漢有羮頡侯)扴(括也一曰揩扴物也)圿(垢也)楔(櫻桃别名)磍(碣磍勁怒貌揚雄賦建碣磍之簴又)
(石貌)嘠(嘠嘠鳥聲)袺(執衽)忦(憂懼也)㮖(鼔也)砎(礣砎小石)軋(烏黠切車輾也漢匈奴傳)
(有罪小者軋大者死又勢相傾謂之軋)揠(拔也一曰拔草心也)鳦(燕)圠(山曲又坱圠無垠際貌賈)
(誼賦坱圠無垠史記作坱圠)䝟(獸名山海經䝟貐害人黄帝囚之疏屬之山)猰(&KR1236;猰上同)(目相)
(戲貌)䰲(䱀䰲魚名)穵(空大也)嫼(嫉怒)殺(所入切生殺之殺)煞(上同考工記作閷)鎩
(長矛一曰鈹有鐔又鳥羽傷謂之鎩)榝(似茱萸南都賦蘓榝紫薑通作蔱)蔱(莁荑也)(衣縫餘)
(水也)帴(二幅)茁(鄒滑切草初生出地貌)窡(張滑切穴中見也魯靈光殿賦緑房紫的)
(窡吒垂珠)鵽(黄雀)娺(婠娺好貌)聉(無所聞也)
(十五轄)轄(瑚瞎切車軸耑鐵)鎋(上同孟子題辭五經錧鎋)舝(上同詩車之舝兮)(齒聲)
(石似玉也)(野蘇)(食飽)縖(束物也)䦪(乙鎋切門扇開)&KR1387;(駱駝鳴聲)呾(相呼聲)
齾(午轄切缺齒又器缺也)&KR1885;(山中絶貌)(秃髻)刹(初轄切柱也)(五轄切木虎止)
(樂器即敔也通作楬樂記椌楬)楬(梪不飾者禮記夏后氏以楬豆註無異飾)趏(走貌)瞎(許轄切目)
(盲)獺(他轄切捕魚獸)刮(古刹切刮削也考工記刮摩之工五)鴰(鶬鴰鳥名逆毛九尾)
刷(數刮切掃也又根刷㝷究也)舌(下刮切塞口說文作昏)咶(息也)(繒細)哳
(陟轄切嘲哳鳥聲)眣(目露貌)帓(莫轄切帶也)袹(邪巾袹頭始喪之服)帕(上同帕額首飾)
(一曰帕頭即頭也)㔍(初刮切㫁也)刖(五括切㫁足為刖)䎳(墮耳也)妠(女刮)
(切婠妠小皃肥貌本作)袦(下人帶襦名)捌(百鎋切破也本作扒)㭭(木名)䥷(查鎋切秦)
(人云切草)㳐(㳐㳐水聲)
九屑(與薛同用)
古韻(見質部)
回互通轉(見質部)
屑部錄翳字因左思魏都賦桃李隂翳語薛部錄制
字因崔駰逹㫖天地初制語此皆回互字韻中如
此類任其去存槩不簡覈說已見前
髻結也椎髻即椎結然亦回互字莊子竈有髻司馬
氏云髻者竈神也衣赤衣狀如美女然亦音結增
韻遂錄之入屑韻說者以為此另一義與紒髪之
義不同故當錄入則紒髪何嘗不音結乎
陸龜䝉苦雨詩有虎豹爭搏嚙句宋韻但出齧字不
出嚙字
元稹有鳥十五章有舌端百囀聲咄㗌句宋韻俱無
㗌字
屑部窒紐諸字本在質部以質屑通字獨多與真先
同故往往互見然仄聲無律韻宋韻或存或刪俱
可不計若徹撤二字兩見薛部宋韻並然然又無
異義此不可解
(十六屑)屑(先結切碎也輕也又苟也孟子不屑就又方言屑屑不安貌)楔(含桃别名又爾雅棖謂之)
(楔即門兩旁木也一曰角柶喪事用楔齒令可飯含)揳(㩢揳拭滅也撚也)&KR0887;(蹩&KR0887;旋行貌或作敝殺相)
(如傳作徶㣯)糏(米麥末也)僁(動草聲又僁僁呻吟聲)榍(說文限也)切(于結切割也迫也又)
(大概曰一切又門限曰切漢昭陽宫切皆銅㳫冒黄金塗)竊(盜也淺也私也)(齒猶切齒)㗫(小語)
沏(水聲)柣(爾雅柣謂之閾)結(古屑切締也或作紒)潔(清也)拮(拮据撠挶也一曰手口共有所)
(作)絜(說文麻一耑也又禮記絜矩註絜猶挈也)鍥(刈鉤又名鎌)䥛(上同)袺(執衽謂之袺)魝
(割治魚肉)節(子結切操也止也時也又卦名又諡法好亷自尅曰節又瑞信如符節旌節之類)岊
(山之高處曰岊)楶(栭楶梁上短柱上承屋脊者論語山節是也)癤(瘡)幯(以巾拭物也)㸅(燭餘)
䲙(魚名)血(呼決切濊也)泬(水從孔中疾出也又邪僻也唐裴延齡贊君臣回泬又水名)岤
(招隱士虎豹岤註穿穴也)決(小飛貌)瞲(驚視貌)䛎(怒呵)坹(穴)闋(苦穴切息也樂終也)
(隙也莊子瞻彼闋者)玦(古穴切珮如環而有缺)觼(環之有舌者)&KR2823;(上同)觖(怨也)鐍
(莊子胠篋者惟恐扃鐍緘縢之不固鐍篋箱前鎖處又與&KR2823;同)訣(絶也别也)决(廬江有决水出大别山又)
(㫁也破也亦作決)鴂(鶗鴂一名子規)譎(詐)抉(射韝縱弦者詩决拾同)趹(步疾也)蚗(蛥蚗)
(即蟪蛄蛥音哲)潏(水涌出也又水名在京兆)駃(駃騠良馬)䀗(目患)赽(馬疾行也)&KR3073;(衣袖)㭈(椀也)
(一曰小盂)憰(妄語為憰)穴(瑚決切窟也)䋉(縷一枚也)袕(鬼衣又長衣)抉(於決切剔)
(也通作觖孫寳傳故擿觖以揚我惡)妜(娟也一曰眉目間輕薄謂之妜)焆(火光)絰(徒結切喪服麻)
(在首腰皆曰絰)姪(兄弟之子女皆曰姪或作妷)垤(蟻封)耋(年八十曰耋或作臷漢孔光傳犬馬齒臷)
咥(笑聲又齧也易不咥人)軼(侵突也)凸(髙起貌)迭(更也遞也)瓞(小瓜連大瓜曰瓞)跌
(蹶也)眣(以目使人曰眣公羊傳眣晉大夫使與公盟)昳(日側也)荎(刺榆)苵(蕛苵也即布地生穢)
(草)摕(捎取也)(䦖與桔柣同鄭有桔柣門)(齧堅聲)(擿也)泆(蕩泆)㦅(㦅㦅不自)
(安也)鐵(他結切黑金)銕(上同)驖(馬赤黑色)餮(貪也)纈(瑚結切結也又文繒)襭(扱衣)
(上衽於帶謂之襭)擷(捋取也)頡(直項也又飛上曰頡下曰頏)曳(拖也引也)拽(上同)緳(帶也)
(莊子正緳係履)絜(九河之一名又約束而知大小謂之絜如絜矩絜大類)籺(屑米)奊(頭邪貌又賈誼)
(傳奊詬無節師古曰無志分也)頁(頭也)齕(齧也)紇(絲下也)&KR3088;(縛)(蘢古草名)(鼠名)
涅(奴結切染黑也)篞(爾雅大管為簥中管為篞)苶(萎苶疲貌)揑(搦)㘿(塞也)截(昨結切㫁)
(也或作&KR0914;漢宣紀海外有&KR0914;註整齊也)嶻(山髙峻貌)䟌(傍出前也)蠞(似蠏生海中)齧(五結)
(切噬也亦姓)陧(危也書邦之杌陧)臲(上同易臲卼不安也)蜺(虹蜺)嵲(嵽嵲山髙貌)臬(射的)
(又法也)𣙗(上同周禮註在地曰𣙗以繩繫𣙗上然後以水望縣即知地高下)闑(韋昭曰門中橛為闑)
䘽(爾雅衣裗謂之䘽即衣縷也)霓(虹霓)嶭(嶻嶭山貌)蔑(莫結切無也微也相陵也又地名左)
(傳盟于蔑)篾(析竹筠又書布重篾席註桃枝竹也)蠛(蠛蠓細蟲)衊(汚血)䁾(目眚)幭(帊幞)(糜也)
粖(上同)&KR1210;(細也出蒼頡篇)(糏)咽(烏結切哽咽聲塞也)噎(食窒氣不通也)䊦(糉屬)
戾(練結切至也曲也罪也通作盭)綟(線)捩(抝也捋也又折也或作攦莊子攦工倕之指)盭(緑色)
(綬也)唳(鳥聲)挈(詰結切提也)契(詩契契寤嘆謂憂苦也又缺也漢書契國威靈又合也詩爰契)
(我龜)鍥(刻也又㫁絶也左傳陽虎借邑人之車鍥其軸)㼤(㼤瓶受一升)窒(丁結切塞也)
(門閉)蛭(水蛭能入人肉咂血又飛蛭有四翼見山海經)撆(普蔑切小擊又畧也引也蔡邕篆勢揚波)
(振撆)撇(上同)瞥(暫見莊子猶一覕也同)嫳(輕薄貌又人名春秋盧蒲嫳)&KR1941;(&KR1941;然瞋也)鐅(江南)
(呼鐅刀為鐅)䫾(小風貌)蹩(蒲結切跛也)(反手擊也)批(上同唐書批逆鱗)苾(菜名)
馝(香也)飶(食氣香也)㧙(捩也)柲(戈㦸柄)咇(語也又口香)襒(衣也又拂也史記鄒衍適趙平)
(原君側行襒席或作&KR1491;)(方結切刀飾)䌘(繩編劍帶)彆(弓戾為彆又作㢼)褉(虎結)
(切襦也)
(十七薛)薛(私列切藾蒿也六韜蘘薛簦笠謂以莎草為雨衣也又國名)紲(繫也又馬韁或作絏)緤
(上同)泄(漏泄也)洩(上同)䙝(私服)禼(蟲名又高辛氏之子)契(上同)渫(除去也又治井也易註不)
(停汙之謂渫通作泄)媟(狎也慢也)齛(貯食於頰漸泄咽之謂之齛爾雅牛曰齝羊曰齥齥齛同)枻(荀子)
(註檠枻正弓弩之器)㡜(殘帛)䊝(&KR1281;作米食也)疶(痢也或作)列(良薛切行次也)洌(水清)
茢(桃茢可以為帚除不祥又周禮染草有紫茢之屬)蛚(蜻蛚即蟋蟀)冽(寒)烈(火猛也威也)
裂(裁翦之餘)栵(小栗)迾(遮遏也或作迣漢鮑宣傳男女遮迣)颲(風暴至)鮤(刀魚又名鮆)鴷
(啄木鳥)(塍也)䅀(說文黍穰也)哲(陟列切智也)悊(上同漢書明悊)喆(上同)蜇(螫也)
(本作䖧)傑(渠列切特立曰傑)竭(盡也)桀(磔也古人謂桀黠者謂其凶暴若磔也又諡法)
(賊人多殺曰桀)碣(山名又碑碣或作嵑)榤(雞栖杙)渴(水涸)楬(有所表識謂之楬漢尹賞傳楬著其)
(姓名)堨(堰也)揭(負也又舉而豎之也)偈(武也疾也)杰(梁四公子名)滐(水漯廻出海賦)熱
(如列切温也)孑(居列切單也餘也)揭(長貌詩葭菼揭揭又顛沛之揭註蹶貌又舉也)訐(面斥)
(也又攻發陰私曰訐)(㦸)䅥(禾長貌)折(貞熱切斷也屈也毁也史記折券又封土為壇曰折)
(禮記泰折又祭法萬物死皆曰折)浙(江名在東陽或作淛)晣(昭晣明也或作㫼)晢(上同易明辨晢)
(也)舌(食列切口中舌)揲(閲持也又數蓍曰揲)鞨(治皮也)折(常列切斷而猶連也)
孽(魚列切通論曰妾隷之子曰孽又盛飾貌詩庶姜孽孽通作㜸)糵(麴糵)蘖(木餘也又肄生曰蘖或作)
(&KR2305;)枿(上同)&KR1416;(禽獸蟲蝗之怪謂之&KR1416;)㜸(上同)钀(馬勒旁鐵)䡾(高貌揚雄賦飛檐䡾䡾)讞
(議罪也)闑(礙也又門閫)滅(莫列切盡也)搣(手拔也撚也)鼈(并列切甲蟲或作鱉)
鷩(赤雉也左傳丹鳥氏司閉者)虌(蕨菜)轍(直列切車輪也)澈(水澄)撤(發撤除去也)徹
(通也明也)絶(情雪切斷)蕝(子悅切束茅表位曰蕝即綿蕞也)噦(乙劣切逆氣)
雪(相絶切積寒為雪又拭也如史雪足家語雪桃類)悅(弋雪切喜)閱(觀也歴也檢視也春秋大)
(閲簡車馬也又閥閲史記明其等曰閥積其功曰閲)娧(姚娧美好貌)䓲(方言草生而逹謂之䓲)蛻
(蟬去皮)缺(傾雪切少也虧也)爇(如劣切燒)焫(上同禮郊特牲焫蕭)蜹(蚊蜹)拙
(職悅切不巧也)梲(梁上楹謂之棁又杖也)蝃(蜘蛛)準(李斐云準鼻也)炪(火光)&KR1616;(醎菹)呐
(女劣切嗗呐言緩也檀弓其言呐呐然)說(輸熱切論說)啜(陟劣切多言不止謂之啜又泣)
(貌詩啜其泣矣)輟(止也)畷(田間道)剟(刋也商子有敢剟定法令者死一曰割取也賈誼傳剟寢户之)
(簾)綴(聨也補也)惙(憂)醊(連祭也)餟(酹謂之餟與醊同封禪書為醊食羣臣從者)錣(列子)
(倒杖䇿錣上貫頥淮南子註馬䇿端鐵也)罬(網名)掇(拾取)腏(骨間髓也)歠(昌悅切大飲通作啜)
啜(茹也嘗也)劣(力輟切弱也鄙也)埒(庳垣也又封道曰埒又等也)鋝(周禮重三鋝北方以)
(二十兩為鋝又小爾雅倍舉曰鋝舉二兩鋝六兩)耒(耒禾麥知多少)哷(雉鳴)潎(芳滅切漂潎一)
(曰水相激也)瞥(目翳)憋(怒也一曰急速貌)别(皮列切離也訣也)䇷(方别切分䇷即)
(分契也周禮作别)扒(擘也)别(辨也)刷(所劣切掃也拭除也漢武帝紀刷耻改行)(小飲)
朅(丘傑切去也)藒(藒車香草楚辭作揭)愒(息也)茁(側劣切草初生貌)設(識列切陳)
(也置也又唐制諸郡燕犒將吏謂之甸設)蔎(香草也楚辭襄椒聊之蔎蔎)蹶(紀劣切有所犯灾)
(豕發土也)(角觸)榝(山列切茱萸)徹(丑列切通也)撤(抽也剥也發也)聅(軍法)
(以箭貫耳曰聅司馬法小罪聅之大罪剄之)硩(摘墮也周禮若蔟氏掌覆夭鳥之巢)䒆(舩行)䚢謂
(之䚢總角之别名也)掣(昌列切挽也)抴(羊列切拕也引也或作拽)烕(許劣切滅也)
(盡也)吷(小聲也莊子劍首一吷吹劍首者吷而已又飲也)(鳥小飛貌)膬(七絶切耎而易)
(破)絟(細布别名)敠(斷敠絶也)&KR1340;(寺絶切江&KR1340;似蝤蛑生海中)
十藥(與鐸同用)
古韻(見屋部)
回互通轉(見屋部)
杜篤論都賦有以洛字協邑字者(成周之隆乃即中洛遭時制都不常)
(厥邑)此即入聲十七韻合通之例或見漢武叙傳以
業協作(世家華華思弘祖業疇咨熈載髦俊竝作)焦氏易林以葉協落
(桑花將落隕其黄葉)皆藥部中字遂謂藥部與緝葉四部原
有通法誤矣十七韻合通見屋部
丹雘雘字見書梓材惟其塗丹雘又山海經衡山出
丹雘皆謂顏色可塗者若艧舟名从舟不从丹截
然兩字廣韻去雘存艧禮韻與諸韻去艧存雘以
致校禮韻者反訾舟名為誤豈有此理
吴越間稱緩步曰踱稱信口出語曰喥皆音鐸今俗
曰踱索曰脫口喥出皆此字此方音字而為禮韻
所刪者
(十八藥)藥(以灼切治病草也)礿(夏祭名)禴(上同又漢郊祀志作㵸)躍(跳)鑰(闗牡也以)
(鐵為之搢鏁内以搏取其鍵者)籥(樂器似笛)㵸(漬也又疏㵸開滌也)(上同莊子疏而心)龠(量名)
(狀似爵合龠為合漢志龠者黄鍾律之實也)爚(火飛也爇也一曰煜燿光明謂之爚)鸙(天鸙鳥名形似)
(鷃一名鷚鸙)&KR1424;(水名在泚陽)&KR2883;(&KR2919;&KR2883;螢火别名)蘥(燕麥)䟑(趠䟑行貌)䖃(䖃䖃風吹水貌)[門@龠]
(門[門@龠])(幕屋也)䠯(登也履也)略(離灼切智也簡也封界也左傳侵敗王畧又廵行曰畧又方畧)
(計畫也)䂮(磨刀也又利也)掠(奪取也笞也拂過也通作畧漢龔遂傳劫畧或作剠)&KR2577;(螶&KR2577;蜉蝣蟲詩)
(傳作渠畧)䀩(方言視也)擽(擊也)脚(居勺切足)腳(上同)蹻(舉足行高也又莊蹻楚之大盜)屩
(草履或作屩又作鞽)郤(節也)酌(居勺切盛酒行觴也又霑也取也又參酌也)灼(炙也昭也又華)
(盛貌)彴(横木渡水曰彴)妁(媒妁)繳(生絲縷也又弋箭罥禽足謂之矰繳或作)勺(挹取也又樂名)
(漢志周公作勺)焯(明也)斫(刀斫也)(玉篇襌衣)䶂(鼠屬)(䉛玉篇云&KR1847;米具)弱(而灼)
(切劣也懦也曲禮二十曰弱又水名)蒻(荷莖入泥處一曰蒲也可為席書敷重蒻席又蒟蒻菜名)若(如也)
(汝也順也一曰若若盛多貌)箬(竹皮曰箬)䐞(脆腝)綽(昌約切寛也緩也)磭(大脣貌)婥
(婥約美貌)逴(丑略切驚也蹇也又畧逴行貌)㚟(獸名似兔而大)婼(不順也又魯大夫叔孫婼)躇
(公羊傳躇階註超也)約(於畧切纒束也儉也期也隱度也)葯(白芷葉)箹(籥之小者)
郤(去約切退也止也不受也)却(上同)虐(魚約切殘也苛也)瘧(痁病)鑠(式灼切銷也)
爍(灼爍)㜰(美好貌)䁻(目美也)杓(是若切枓柄也又酌器史沛公不禁桮杓)汋(激水聲又)
(井一有水一無水曰瀱汋)勺(長勺魯地名又殷人六族有長勺尾勺二氏)芍(芍藥又蓮芍縣名)
削(息約切鞞也刮也奪除也又器名考工記築氏為削註即今書刀)剒(側畧切斬也)爵
(即畧切禮器受一升又爵位)雀(依人小鳥也通作爵)爝(火炬莊子日月出矣而爝火不息或作熦)燋
(未爇炬也禮記執燭抱燋又周禮菙氏共燋契謂灼龜炬也)嚼(在爵切咀嚼)皭(白色又浄貌蜀)
(都賦皭若君平)鵲(七雀切鳥名)踖(陵也蹴也)皵(皮皴曰皵)猎(宋良犬名)碏(石雜色又人名)
芍(夀春陂名)䱜(魚名)噱(極虐切笑聲班固叙傳談笑大噱)醵(合錢飲酒謂之醵)臄(詩嘉)
(肴脾臄註函舌也)蹻(郭璞曰得志憍蹇之貌詩小子蹻蹻或作勪)彠(鬱縛切商度也楚辭求榘)
(彠之所同或作矱)嬳(作恣態也)縛(符鑊切束也繫也)攫(居縛切搏也又撲取也)矍
(視遽也)玃(母猴)貜(上同)钁(大鉏也)(大步)彏(况縳切弓急張貌)戄(驚懼貌)䂄
(大視)鐯(張畧切钁也)&KR5349;(斫也)著(被服也又置也)著(直畧切附也又禮記著殷尊名一曰)
(安土謂之地著漢志理民之道地著為本)躩(丘縛切盤辟貌論語足躩)籰(越縛切收絲器)
(取魚器一名筌)謔(虚約切戲也)
(十九鐸)鐸(徒落切鈴屬文事振木鐸武事振金鐸)凙(水結為冰也楚辭冬冰之&KR0982;凙)度(量也謀也)
(又詩度之薨薨猶投也)澤(格澤星名一曰妖氣相如賦建格澤之脩竿格胡各切)剫(治木也爾雅判)
(也)踱(跣足蹋也)喥(口喥喥言無度也)襗(䙝衣)&KR3335;(忖&KR3335;)(欺也)莫(慕各切勿也定也詩)
(聖人莫之又草名詩采莫又維葉莫莫詩詁云相連比貌)幕(惟在上曰幕覆食亦曰幕)漠(沙漠沖漠楚辭)
(寂漠)膜(肉間膜)瘼(病也詩求民之瘼)寞(寂寞)瞙(目不明也)鏌(鏌鎁劍名)摸(摸索)暯(㝠暵)
塻(塵塻)落(盧各切墮也又聚也如村落院落類一曰宫室始成祭之曰落又釁鐘亦曰落左傳饗大)
(夫以落之又始也詩訪落謂謀始也又耿弇傳落落難合)硌(磊硌石貌又硌硌堅確貌)洛(水出弘農至河)
(南入河通作雒)酪(乳漿曰酪)絡(絮也聨絡也揚雄傳綿絡天地又汲水綆曰絡)珞(瓔珞頸飾)樂(娛也)
(喜也)駱(白馬黑鬛)烙(燒灼也紂作炮烙刑一曰火鍼曰烙)雒(水鳥又姓)鵅(上同)轢(陵轢車踐也)
(㰚出音譜或作籬)濼(水名在濟南)馲(馲駝畜名又作驝通作駱)&KR1752;(生革)鉻(說文&KR1678;也)
(殂也)笿(籠笿)鮥(魚名)䶅(鼠名)挌(擊也)車聲託(他各切寄也委也)槖(無底)
(囊又用力貌詩㭬之橐橐)柝(判也春秋擊柝謂判兩木夾門相擊以警夜)柝(上同周禮野廬氏聚柝之)
拓(手推物也又拓落猶蹭蹬也)蘀(草木皮葉墮地為蘀)飥(麵裹謂之餺飥)籜(竹皮)魄(史記落魄)
(謂貧無家業也)袥(張衣令大曰袥)作(則落切為也始也起也)糳(精米通作鑿)鑿(鮮明貌詩)
(白石鑿鑿)錯(倉各切鐻也雜色摩也一曰金塗又雜也誤也)厝(礪石)剒(爾雅治犀謂之剒)
各(古落切異)閣(樓閣又舉閣檀弓餘閣註架擔之屬又詩閣閣猶歴歴也)格(木長曰枝格又止也唐書)
(議遂格)袼(袖也一曰衣腋縫禮記深衣袼之高下可以運肘)恪(克各切敬)諤(五各切蹇)
(諤直言也)鰐(魚名長一丈吞人或作鱷)鶚(鸇屬)㓵(刀劍鋒)萼(華跗也詩作鄂)鄂(國名)鍔(劍端)
(又蓮鍔劍也)齶(齗齶齒内上下肉也)㗁(上同)愕(錯鍔驚遽貌)咢(徒擊鼔謂之咢詩或歌或咢)
噩(嚴肅貌揚子周書噩噩爾又爾雅太歳在酉曰作噩)堮(圻堮崖岸也)(上同)崿(崕也通作)
㟧(上同)鑩(以鐵作鉤物也)(山峰)㮙(穽也)遌(心不欲見而見曰遌)湂(水名)粕(匹各切酒)
(滓也莊子作糟魄)膊(磔也左傳殺而膊諸城上又古詩腷腷膊膊雞初鳴)濼(陂澤一曰大池)搏(擊也)
惡(烏各切不善也穢也)堊(白土也郭璞曰以白土飾牆曰堊)蝁(毒蛇名)泊(傍各切止)
(息也又附舟於岸又水白貎又漂泊澹泊)箔(簾也通作薄)薄(厚之對又草叢生曰薄又迫也)礴(莊子)
(旁礴萬物言廣被也又盤礴閑定貌)亳(京兆杜陵亭也又國名通作薄荀子湯以薄)簿(蠶具通作薄見)
(月令註)鑮(似鍾而大)(魚似鯉而一目)䭦(餅也或作)郝(呵各切地名又姓)壑(谷)
&KR0796;(肉羮)蠚(螫也漢刑法志百姓新免毒蠚)熇(炎熾也或作歊)矐(重目又失明也史乃矐其目)嗃
(嚴厲貌易家人嗃嗃又苦熱之意)鄗(邑名)藃(木乾藃也又暴起貌考工記轂雖敝不藃)謞(謞謞崇讒)
(慝也)鰝(大蝦)索(蘓各切繩索又盡也書帷家之索又檀弓索居註散也又懼也易震索索又法也左)
(傳疆以周索謂以周法疆理其土也)&KR2021;(摸&KR2021;見南史)溹(水名)鶴(何各切鳥名或作鸖)貉(似狐)
(獸)狢(上同)涸(渴也或作沍)&KR0982;(凍凅貌)皬(白)䅂(似黍而小)(望也)鑿(在各切鏨)
(也)(穿)昨(隔一宵也)柞(櫟木也又五柞漢宫因木以名)酢(醻酢)怍(慙)筰(竹索也又邛筰)
(西南夷名)笮(上同)葃(茹草也)博(補各切廣也通也又貿易也古琴曲有不博金又州名)搏
(手擊)鎛(鐘筍上飾曰鎛又田器去草者詩庤乃錢鎛)簙(局戲也通作博)襮(黼領謂之襮)髆(肩甲)
(髆也或作膊)爆(迫於火也)煿(火乾)欂(柱上柎一曰椽也)(車下索也)鑮(大鐘通作鎛國語威)
(施直鎛)餺(餅)䙏(短袂)諾(奴各切也又以言許人曰諾)霍(虚郭切山名又國名)藿
(大豆葉一曰香草通作霍漢鮑宣傳漿酒霍肉)攉(揺手曰揮反手曰攉即盤手戲也又揮攉奮迅貌文選作)
(揮霍)靃(飛聲也雪賦靃靃霏霏)霩(雲消貌)㬑(驚貌)癗(吐病)郭(古博切國名又城郭又姓)
槨(外棺即木槨也亦作椁)椁(木名)彍(張弓弩曰彍唐書有彍騎)崞(山在雁門後漢王霸傳君田於)
(崞註縣名)矌(目張貌)蠖(屋郭切蚗蠖屈伸蟲也又温蠖惛憒也屈原傳蒙世之温蠖乎)雘(朱色)
(書塗丹雘)艧(舟名)鸌(水鳥)穫(壺郭切刈穀也又隕穫失志貌儒行不隕穫)鑊(釡屬)濩(雨流)
(霤下貌又汚也)擭(柞擭也淺則施之)㦜(心動貌)[穫-禾+火](熱也)䨥(䨱䨥大雨也)廓(闊鑊切開)
(也大也又州名)鞹(去毛之皮)擴(張大)霩(廫霩開朗貌通作寥廓)漷(水名在魯)籗(爾雅註捕魚籠)
(或作籱)&KR1184;(解也裂也)
古韻(藥陌錫職四韻通)
藥陌錫職即陽庚青蒸也觀四韻之通則益知陽庚
半通之說為不可訓矣今七部全韻槩見屋部茲
但舉四韻之通以見大略其在藥陌如禮蜡祭祝
辭(土反其宅水歸其壑草木歸其澤)在藥錫如易解彖(天地解而雷雨作百)
(果草木皆甲拆)在藥職如堯時歌(日出而作日入而息)類
附載詩簡兮左手執籥右手秉翟(雨無正莫肻朝夕覆出為惡)賓之初筵發彼有的以祈
爾爵(易林三河俱合水怒踊躍壤我王室民困於食)又鳬雁啞啞以水為宅雌雄相和心志娱
樂(又酒為懽伯除憂來樂福善入門使我有徳)宋玉九辨悲愁窮蹙兮獨處廓有美一人兮心
不繹(參同契陰神月魄互為室宅立置鄞鄂築完城郭)漢書叙傳漢法九章太宗改作輕重之
差世有定籍(左思詠史詩主父宦不逹骨肉還相薄買臣困采樵伉儷不安宅)何敬宗游仙詩
(青青陵上松亭亭山上柏光色冬夏茂根柢無彫落)上林賦長眉連娟微睇綿邈色授魂與心愉
於側(班固東都賦紹百王之荒屯因造化之盪滌體元立制繼天而作)張平子西京賦翔鶤仰
(而不逮况青鳥與黄雀伏櫺檻而頫聴聞雷霆之相激)史記叙傳為之城郭外為阡陌又維棄
作稷徳盛西伯又子羽暴虐漢行功徳(潘岳芙蓉賦丹輝拂紅飛鬚垂的斐被赩赫散煥熠爚)
龜筴傳陰陽相錯通而不擇(太玄逃首心惕惕足金舄不忘溝壑)陸機遂志賦伍被刑而代
(劍魏和夷而雍樂彼殊塗而竝致此同行而偏溺)贈馮文羆詩奕奕馮生哲問允迪天保定爾靡
徳不鑠(焦仲卿妻命如南山石四體康且直阿母得聞之零涙應聲落)郭景純蜜峰賦誅戮峻
(於鈇鉞招徴速於羽檄習不謀而同期動不安而齊約)三水山贊三水之山珍石惟錯爰有璿瑰
金沙丹鑠(荀朂正旦行禮歌柔逺能邇孔淑不逆來格祁祁邦家是若)韓愈潮州祭神文稻既穟
(而雨不得以穫也農夫蠶婦將無以應賦税繼衣食也)
(藥陌二韻通)
藥陌較四韻稍多與陽庚同但陽庚全不引據而此
稍引之以人知陽庚不知即藥陌也嘗讀大學諺
(人莫知其子之惡莫知其苖之碩)漢季布謡(得黄金百不如得季布諾)九歌山
中人(山中人兮芬杜若飲石泉兮蔭松柏)詩緇衣之三章(緇衣之蓆兮敝予又)
(改作兮)早知藥陌之通多於錫職及考子史詞賦繁
不勝錄愈信三聲同一通法而多寡又有成數即
入聲猶然顧亭林作唐韻正亦暗曉藥陌多通比
之陽庚而其作古韻表猶以藥為麻尤之入陌錫
職為支微齊佳灰之入何自相陰陽乃爾
附載楚茨或燔或炙君婦莫莫(緜百堵皆作其究安宅)三略利一害百民去城郭禮運
以烹以炙以為醴酪(太玄冠衿為㦸以威不恪)又我心孔碩乃復有鑠屈原九章善不由外
(來兮名不可以虚作孰無施而有報兮孰不實而有獲)天問馮珧利决封豨是射何獻蒸肉之膏
而后帝不若(素問病之所生以從為逆正氣内亂與精相薄)逸周書穆穆虞舜明明赫赫立義
治律萬物皆作(枚乗七發誠不必悔决絶以諾髙歌陳唱萬歳無斁)史記叙傳主父生縛餓死
探爵王遷辟滛良將是斥(龜筴傳天生五色以知白黑地生五穀以知善惡)逺惡懐徳歌高山
岐峻縁崖磻石木薄發家百宿到洛(揚雄解嘲惟寂惟寞守神之宅)又意者玄得毋尚白乎何
為官之拓落也(班固答賓戲禀仰太和枝附葉著譬猶草木之植山林鳥魚之毓川澤)十八侯
銘赫赫將軍受兵黄石規圖勝負不出帷幄(晉太公吕望表般溪之山明靈所託升雲降雨為膏)
為澤說苑言人之惡痛於矛㦸(列女傳僖氏之妻廉智孔白見晉公子知其興作)漢書鄒陽
傳鷙鳥累百不如一鶚(左思蜀都賦天帝運期而㑹昌景福肸蠁而興作碧出萇弘之血烏生杜)
宇之魄(詠史詩當其未遇時憂在填溝壑英雄有迍邅由來自古昔)傳咸汚巵賦猥陷身於汚
(穢豈厥美之不惜與觴酌之長辭曽瓦&KR1250;之不若)陸雲逸民賦相彼宇宙方之委舄夫豈不休而
好是冲漠(郭璞狍鴞贊狍鴞貪惏其目在腋圖形姒鼎是謂不若)冰夷贊乗龍隠淪往來海若
是謂水仙號曰河泊(貜如贊貜如之獸鹿狀四觡貌兼三形攀木縁石)左貴嬪楊后誄比翼白
屋雙飛紫闥悼后傷后早即窀穸(應璩詩城郭何落落皆是商旅客)漢鼓吹曲將進酒乗太白
辨佳哉詩審博(沈約郊居賦其魚則赤鯉青魴纎儵巨鱯碧鱗朱尾修顱偃頟)陸雲牛責季友
(文嗟乎季友盛時可惜迨良期於風柔競悲颷於葉落)夏侯湛山路吟丘陵兮連離卉木兮交錯
淥水兮長流驚濤兮拂石(黄淡思歌歸歸黄淡百逐郎何處索)張載七命圜案星亂方丈華錯
封熊之蹯翰音之蹠(王褒僮約仡仡叩頭兩手自搏目淚下落鼻涕長尺)郤正釋譏人弔其躬
鬼芟其頟初升高岡終隕幽壑(孫楚榮啟期贊榮心殷雅既夷既懌濁以徐清寂然淡泊)崔瑗草
(書勢草書之法蓋又簡略應時諭㫖用於卒迫陸機七徴矯凌霄之髙閣騰藻陰陰奕奕)演連
(珠火壯則烟微性充則情約是以殷墟有感動之悲周京無佇立之跡)東方朔七諫孰知詧其黑白
安眇眇而無所歸薄(曺植七啟蹈虚逺蹠蜿蟬揮霍)贈丁儀詩寶劍非所惜親交義不薄江
(淹擬古詩君王禮英賢不恡千金璧從容冰井塵清池映華薄)古詩十九首人生天地間忽如逺行
客斗酒相娱樂聊厚不為薄(曺植贈丁儀詩初秋凉氣發庭樹徹稍落朝雲不歸山霖雨成川澤)
(易林駑殘遌怯如蝟見鵲偃示怒腹不敢拒格漢牢石歌牢耶石耶五鹿客耶印何纍纍綬若)
若耶上聲歌楊栁可藏雀如何見君隔(陸士衡贈鄭曼季詩有鳯于潛在林棲翮非子之祚孰)
與好爵(栁宗元懲咎賦進與退吾無歸兮甘脂潤兮鼎鑊幸皇鑒之明宥兮纍郡印而南適)
叶昭(詩正月亦匪克樂亦孔之昭)
此即嘯藥之回互也與詩我生靡樂昊天孔昭皆同
十一陌(與麥昔同用)
古韻(見屋藥二部)
回互通轉(見屋部)
皮日休初入太湖詩有清暉蕩抛&KR1721;肌上生瘮㾊二
韻禮韻無有
(二十陌)陌(莫白切阡陌)&KR1653;(静也或作莫詩君婦莫莫)貘(似熊能食銅鐵俗謂之白澤)佰(一百)
(為佰)貊(蠻貊)驀(說文上馬也左思賦驀六駁又越也)&KR2466;(馲&KR2466;獸名似騾而小一曰驢父牛母者)㹮
(上同)帞(頭巾)貉(豸種或作狢)(擊也)洦(水淺貌)嗼(古詩嗼嗼不得語)磔(陟格切裂)
(也漢書死刑磔於市又爾雅祭風曰磔謂磔其牲以散風也或作矺史十公子矺死)白(傍陌切西方色)
(又告語也潔也)帛(繒)舶(海中大舩)鮊(魚名)百(博陌切)伯(長也爵名又詩既伯旣禱註馬)
(祖)柏(木名又國名通作迫瓠子歌柏冬日)迫(近也急也)㼟(㼿㼟井甃也)劇(奇逆切艱也甚)
(也戲也)屐(木履)㘌(戲㘌)㦸(几劇切有枝兵也或作棘左傳子都拔㦸以逐之)撠(挶持也孫)
(臏傳救鬬者不搏撠通作㦸)躆(手據地也)索(山㦸切取也求也擇也又地名漢書相距京索間註)
(京邑有大索小索亭一曰京丘名索水名)䞽(僵仆)柵(測㦸切村柵寨柵皆編木為之)䜺(磨豆)簎
(刺也國語簎魚鼈)窄(側伯切狹也迫也通作迮)柞(除木曰柞周禮柞氏掌攻草木)笮(矢服也又)
(屋上版也一曰&KR1847;也壓也或作筰)迮(迮迮起也)諎(聲也或作唶左傳註行扈唶唶)隙(綺㦸切問)
(也怨也釁也莊子批大郤又張釋之傳雖錮南山猶有郄竝同)郤(姓又地名)綌(粗葛)(嫌恨)(笑不)
(止也)額(五陌切顙也題也又不休息貌書罔晝夜額額一曰推車聲)頟(上同)詻(論訟也傳曰詻)
(詻孔子容)峉(楚辭山阜峉峉又岝峉山不齊貌)䩹(補履)逆(宜㦸切迎也郤也拂也)縌(綬維)
(也漢翟方進傳赤韍縌朱輪車)客(苦格切寄也又賔客)喀(欬聲列子喀喀然)揢(手把著也)礊
(堅也)坼(丑格切裂)拆(開)䞣(跬步一曰距也或作)䪝(乙白切佩刀飾也)齰
(鋤陌切齧也)齚(上同漢書灌尖齰舌自殺史記作齚舌)咋(㕭咋多聲㕭烏交切又通齚東方朔答客)
(難狐豚之咋虎)泎(瀺泎水落地聲)拍(普伯切拊也樂書有拍板)魄(左傳物生始化曰魄)珀(琥珀)
(出罽賓國漢西域傳作虎魄)(破物也或作鈲漢志鉤鈲札亂)怕(憺怕静也)嚇(虎貊切怒也通)
(作赫)赫(明也赤也又火炙日曝皆曰赫)&KR2676;(赤也)爀(火色)(目赤)格(古伯切式也正也來也書)
(有苗格又感也革也又書架肉架皆曰格見周禮牛人註)觡(角有枝曰觡)骼(骨也揚雄傳作髂)挌
(擊也鬬也)&KR1749;(至也通作格或作假禮記龜龍假)茖(山葱)砉(霍虢切皮骨相離聲亦作騞莊子奏)
(刀騞然)湱(漰湱大波相激聲)漷(水名出東海入泗)(飛疾貌)(心驚)擭(屋虢)
(切手取也搤也)韄(刀靶中韋也)濩(澤名)彠(商度也)㠛(陂名又村名在吴王舊城側)宅
(翔伯切居也)澤(水所鍾聚曰澤一曰䙝衣詩與子同澤又禮共飯不澤手註挼莎也)擇(㨂選)翟(羽也)
(又姓)襗(說文袴也通作澤)檡(木名可為射決出儀禮)鸅(即鵜鶘也通作澤)&KR2901;(&KR2901;䪝刀飾)
虢(古伯切周封虢仲地)㶁(水裂去也)唬(鳥聲)(多言貌)搦(昵格切捉搦)蹃(踐也)
啞(烏格切笑聲)垎(瑚格切土乾也)(輓車當胷横木或作輅史劉敬傳脱輓委輅)
&KR1184;(丘擭切解也裂也)&KR0658;(許郤切恐懼貌易震來&KR0658;&KR0658;)
(二十一麥)麥(莫獲切穀屬)脉(血理之分衺行體中者或作)胍(上同)[瓜見]([瓜見][瓜見]相視貌文選作脉脉)
(說文目纔視也)(霂小雨)霡(上同)獲(壺麥切得也又漢司馬傳臧獲婢妾)畫(界也計策)
(也止也)㗲(㗲嘖呌呼也又言聲揚子通諸人之㗲㗲)嫿(分明好貌神女賦姽嫿)鱯(魚名)馘
(古畫切軍戰斷耳也又獲也)蟈(螻蟈蛙屬周禮有蟈氏)幗(巾幗)摑(批也打也)嘓(口嘓嘓煩也)
膕(曲腳中也荀子詘要撓膕)(上同)賾(士革切幽深也)鰿(貝小者鰿)矠(以义矛取物謂之矠)
擘(博厄切分擘也又大指或作擗)蘖(黄木可為藥亦作檗)薜(草名即爾雅之山芹又名當歸)債
(負財也)簀(牀棧又謂之第)幘(髪巾不冠者所服後世以為燕巾)嘖(嘖嘖鳴也又爭言貌管子請置)
(嘖室)(魚子脯也)咋(大聲)謮(譴怒也)嫧(鮮好貌)策(楚革切馬箠也又謀也又編簡為策)
(又䇿策落葉聲)筴(卜筮筴也或作)冊(符命也通作策漢書萬世之長冊)矠(矛)䶦(齒相值也)
憡(痛也)拺(扶拺也)㥽(耿介也)核(下革切果中實又詩殽核註加籩也)覈(考事得實曰核)
(又慘刻也又糠覈穀糠不破者或作礉通作核)翮(鳥之勁羽)滆(湖名在義興)繣(呼麥切繩也又)
(緯繣乖違也)劃(錐刀曰劃又部也)㦎(頑又㦎㦎辯快也)剨(破聲)(飛聲)㖪(大笑)(裂帛)
(聲)(目病)㩇(擘也)䬉(熱風)礊(鞭聲)(力破也又與劃同)隔(古核切障也通作鬲孟子)
(題辭魯臧倉毁鬲孟子)鬲(縣名又人名)膈(胷膈)革(卦名又更也又生皮曰革又軍旅曰兵革)搹
(把也禮記苴絰大搹註盈手曰搹)(子竹障也)嗝(雉鳴)槅(大車扼也)(翅也)&KR1721;(匹麥)
(切射中聲也東京賦流鏑&KR1721;㩧)摘(陟革切手擷也或作擿)謫(罰也責也)讁(上同)矺(磓也)棏
(蠶棏架蠶薄横木也)鳽(五革切鵁鶄别名)礐(力摘切礐硞水石聲)厄(於革切隘也灾)
(也)戹(上同)軶(轅端横木駕馬領者或作軛又莊子衡枙)阨(礙也危迫也)搤(捉也握也)㧖(上同)
(亦作扼)蚅(蟲形似蠶一名烏蠋)豟(豕之絶有力者見爾雅)(飢貌)呝(呝喔鳥聲)(鼠屬)
愬(山責切驚懼謂之愬易履虎尾愬愬)梀(木名)(瘮寒貌)(小雨零也)槭(木名一曰隕落謂之)
(槭)拺(擇取物也)䨛(霰也)溹(溹溹雨下貌)䌟(蒲革切織絲為帶)繴(捕鳥覆車也)
眲(尼厄切耳目不相信出列子)
(二十二昔)昔(思積切往也又昔昔夜夜也莊子通昔謂通夜)磶(礎磶柱下石)潟(鹹土也周禮草人鹹)
(潟)惜(憐也悋也)腊(周禮腊人掌乾肉通作昔)舄(履也又通潟漢志舄鹵)䳬(上同或作)蕮
(蘀蕮藥名即車前草)鬄(髲也)焟(火乾)䯜(骻骨間也)棤(木皮粗錯也)積(資昔切聚也)鯽
(魚名)&KR2087;(上同)脊(背脊又理也詩有脊)迹(足迹)跡(上同)蹟(上同詩傳云不蹟不循故道)蹐(跼蹐)
(漢夏侯太初論作局迹)踖(說文長脛行也又蹴踖不安貌)襀(襞襀衣間踧也相如賦作襞積註即今之)
(帬襵)鰿(鮒别名)益(伊昔切增也又卦名州名人名)嗌(喉也漢昭帝崩昌邑王至京師不哭云嗌)
(痛)齸(爾雅麋鹿曰齸牛曰齝竝吞芻而反出嚼之)膉(肥也)繹(羊益切理也審度也又抽絲曰)
(繹)譯(傳四方之言)驛(逓馬)懌(悅)掖(持臂也又門旁小門為掖)腋(左右肘脇之間)液(津也)
奕(大也詩奕奕梁山一曰盛也累也)帟(幕在上曰帟)嶧(葛嶧山名)醳(苦酒一曰醇酒)斁(解也)
(又厭也)襗(祭之明日謂之襗通作繹春秋壬午猶繹)亦(又也)易(卦象之書又更也又辟易驚怯貌)
射(無射九月律名又厭也)蜴(蜥蜴守宫也)埸(畔也邉境也)湙(海賦浟湙註水深廣貌)弈
(圍棊與奕同)圛(回行也逸書圛圛升雲半有半無又洪範曰圛曰霽)睪(伺視也一曰引繒貌)燡(火甚)
(也)痬(病相染也)墿(街陌道也)䘸(衣縫)(耕也)襗(衣襦也)釋(施隻切捨也解也)適
(之也安便也又貢得其人曰適猶當也漢書歳貢士壹適再適三適)奭(盛也又召公名)螫(蟲行毒也)襫
(襏襫雨衣)(婦人謂嫁曰通作適)郝(姓又人名虞卿傳使趙郝約事於秦)睗(目急視也吴都賦忘)
(其所以睒睗)晹(說文日覆雲暫見也)釋(淅米詩釋之叟叟)&KR1678;(剃髮)尺(昌石切十寸)赤
(南方色又空盡無物曰赤)斥(指也黜也開拓也又書廣斥謂鹹地)滷(鹹地)石(常隻切山體為石又)
(量名又漢律厯志石者大也權之大者又八音之一)碩(大也充實也)祏(說文宗廟主也一曰廟中藏木)
(主石室)鼫(五技鼠)䄷(說文百二十斤通作石)隻(之石切物之單者曰隻)摭(拾也捃摭)
(也)跖(足履踐也又足底也又人名)蹠(上同)炙(物附火曰炙)墌(基址又地名唐太宗攻薛仁杲)
(於高墌城)䨥(䨥大雨)擲(直炙切投也)擿(揚子擿埴索塗謂冥行者捫上而求路也)躑(任足)
(也又躑躅行不進)蹢(上同古易羸豕孚蹢躅)䵂(麩䵂麥覈屑也)刺(七迹切穿也針黹也又偵)
(伺也周禮註刺探又陳丞相世家佐刺船謂撐也)磧(水渚有石者)皵(皮細起)洓(水名)
(帬衸)席(祥亦切簟也藉也資也)夕(暮)穸(窀穸)汐(水名又海濤早曰潮夕曰汐)蓆(大也)
(詩緇衣之蓆兮)瘠(秦昔切病)塉(薄土)籍(簿書也史尺籍伍符又籍籍語聲)耤(耤田之耤國語)
(宣王不耤千畝通作藉)藉(狼藉離披雜亂之貌)膌(瘦也)猎(獸名似熊出山海經)踖(踐也禮記母踖)
(席)(上同相如賦民之所蹈)辟(毗亦切法也刑也)闢(啟也)擗(撫心也)椑(棺也檀弓)
(註椑棺親尸者)(弓弭)萆(雨衣)役(營隻切使也又徭役征戍也又詩禾役穟穟註列也)疫(厲)
垼(喪大記甸人為垼註塊竈又說文陶竈䆫也)坄(上同)䓈(燕人呼芡曰役)豛(豬别名)鈠(小矛)
躄(必益切足不能行也)襞(揚雄傳註襞疊衣也)璧(瑞玉)辟(君王)鐴(土犂耳)癖(匹辟)
(切瘕癖腹積聚病也一曰嗜好之病晉書馬癖錢癖)僻(邪也陋也)辟(上同禮記志滛好辟)射(食亦)
(切以矢及物也又凡指物而取曰射)麝(麝香)碧(兵亦切深青色萇弘死血化為碧一曰石之青美者)
彳(丑亦切說文小步也)&KR2325;(瓶也)
十二錫(獨用)
古韻(見屋藥二部)
回互通轉(見屋部)
(二十三錫)錫(先擊切銀色而鉛質又與也賜也)緆(細布也又衣縁禮記深衣註緣緆也)裼(袒也詩袒)
(裼一曰單曰裼重曰襲)淅(汏米也孟子接淅又淅淅雨聲)析(分也破木也)㭊(同上考工記㭊幹)
晳(人色白也)㱤(㱸㱤欲死之貌)激(古歴切蕩激)擊(扣也打也)墼(未燒磚謂之土墼)噭
(史記噭嘄之聲)轚(車轄相撃也見周禮)澼(匹歴切漂也莊子洴澼絖)霹(霹靂)擗(擘開也楚辭擗)
(蕙櫋兮既張)劈(剖也)鈲(方言裁木為器曰鈲)憵(急也)瀝(郎擊切㸃滴又漉去水也)歴(經也)
(行也又通厯續漢律厯志云黄帝造歴)厯(象也又厯數)櫪(牛馬皁一曰蠶箔又木名通作歴漢梅福)
(傳伏歴千駟)櫟(柞屬)鬲(爾雅鼎欵足者謂之鬲)㽁(瓦器或作䰛)轢(車所踐也唐文藝傳抵轢)
(晉魏或作轣)皪(的皪白貌)靂(霹靂東京賦作礔礰蔡邕傳作辟歴)礫(小石曰礫)癧(瘰癧)䍥(羃䍥)
(烟貌)瓅(玓瓅珠明也)躒(動也踐也又人名左傳荀躒晉卿)䟏(上同)寥(寂寥幽閴也又深空也)
䟐(䟐趚行貌)䍽(黑羖羊也)攊(擊也)(玉名)(魚名)(齒病)鎘(鎗也)䥶(上同)藶(葶藶藥名)
(雜糅米名)蒚(山蒜見爾雅)(視明貌)磨(石聲)㔏(開也)觻(角鋒)(漉酒也)
擽(捎也)的(都歴切實也明也)靮(馬韁也檀弓執羈靮)馰(馬白額者通作的易為的顙)適
(親厚也又專也從也)鏑(箭鏃)滴(涓滴)樀(檐也一名聨櫋又機上卷絲器)菂(蓮中子也通作的)嫡
(正室曰嫡)蹢(詩有豕白蹢)啇(木也木根果蒂皆曰啇)弔(至也書惟弔兹)㢩(射質也)甋(瓴甋)
(謂之甓一曰甎也)&KR1615;(魚網也繫也潘安仁西征賦貫鰓&KR1615;尾)魡(魚名)扚(手掐)(磓也又作)
(雉屬)(量也)玓(玓瓅)䶂(鼠)杓(柄末横木)㣿(痛也憂也)檄(壺迪切徴兵之書也魏武)
(奏事曰有急則插雞羽謂之羽檄又爾雅木無枝曰檄)覡(男曰覡女曰巫或作擊荀子偃巫跛擊)獥
(狼子)薂(蓮實與菂同)(燒麥柃也一曰種田具)䚫(以角飾杖䇿頭曰䚫)鶂(五歴切水鳥博)
(物志雄雌相視則孕)鷁(同上左傳六鷁)鶃(同上又鵝貌孟子鶃鶃)霓(雌虹也沈約郊居賦雌霓連蜷)
(或作蜺)鷊(綬鳥)虉(小草雜色似綬亦名綬草通作鷊詩邛有㫖鷊)艗(舟也通作鷁)狄(亭歴)
(切姓通作翟)荻(蘆屬)糴(買糓米曰糴)敵(匹也當也拒抵也通作適史記適不及拒)籊(竹竿貌)
迪(進也導也啟迪也)覿(見也)翟(山雉又周禮王右五路有重翟厭翟又后服有揄翟闕翟或作鸐)
滌(除也浄也詩滌滌)踧(行平易也詩踧踧周道)笛(樂器)篴(上同)頔(好貌又人名)嚁(成公)
(綏嘯賦聲激嚁)蓧(盛種器)㹍(特牛)䌦(綠色)䊮(穀粟之名)苖(蓨草也)逖(他歴切違也逺)
(也通作狄詩狄彼東南)逷(上同左傳豈敢離逷)剔(解骨也)摘(發也挑也或作擿趙廣漢傳擿伏)
趯(跳貌)䢰(上同)倜(倜儻不羈貌)俶(上同)&KR2922;(失意視也)惕(怵惕)硩(挑擿也周禮硩蔟氏掌覆)
(夭鳥之巢)悐(勞也)䯜(骨間黄汁)踢(䟣踢獸名左右有首出山海經)績(則歴切緝也事也)勣
(功業也通作績)喫(詰歴切啗也)燩(乾燥)毄(勤苦用功曰毄)&KR2062;(傍擊也)䍊(吹器)惄(奴歴)
(切心之飢也又憂也)溺(沒)愵(憂)寂(前歴切静也)&KR1821;(上同楚辭野&KR1821;漠)(嗼無聲)
覓(莫必切求也尋也)(說文衺視也)汨(水名應劭曰汨水在羅故曰汨羅)塓(塗也左傳)
(圬人以時塓館宫室)羃(周禮註以巾覆食物也)鼏(鼎蓋)幎(幔也)幦(以皮覆車鈴謂之幦禮記君羔)
(幦虎犆)&KR0860;(上同周禮大&KR0860;鹿&KR0860;)(上同詩淺幭謂虎皮也)簚(禮記素簚註白狗皮也又周禮註作)
(篾)蓂(菥蓂大薺也)䖑(說文白虎)濗(瀝濗水淺貌)䌐(網繩)糸(細絲又微也連也)甓
(蒲歴切瓴甋也詩中唐有甓鄭云㼾甎)闃(苦狊切寂静也)壁(必歴切垣也又軍壘臨危謂之)
(壁一曰東壁宿名)鼊(鼂鼊龜屬甲文如瑇瑁可飾物)鶪(扃闃切伯勞也詩七月鳴鶪)狊(犬視)
(也又獸名猿屬又爾雅鳥曰狊謂張兩翅也)鼳(郭璞曰似鼠而馬蹄一歳千斤為物殘賊)湨(水名出河)
(内軹縣)犑(牛名見爾雅)戚(倉歴切近也又親戚詩戚戚)鏚(斧也本作戚禮記玉戚)慼
(憂也痛也)慽(上同王商傳哀慽)墄(階甃也西都賦左墄右平)鼜(周禮軍旅夜鼓鼜謂夜戌守鼔)
(蟾蜍别名)(草也)磩(碝磩石之次玉者)䦧(馨激切鬬也相怨也)(矛也吴都賦長短兵)
(私訟也)赥(笑聲)䈪(籮屬)㤸(心不安也)㦦(惶恐)殈(呼狊切禮記卵生者不殈註卵裂也)
焱(火焰)砉(物相離聲)瞁(驚視貌)&KR2559;(與同)
十三職(與徳同用)
古韻(見屋藥二部)
回互通轉(見屋部)
周禮註今人頭髪有脂膏者謂之䐈音職今方言亦
有稱髪膩為髪䐈者但廣韻註䐈為肥而韻㑹以
髪膩之義註在昵下且曰又通作膱則一髪膩而
䐈昵膱俱相溷矣特昵原有職音膱者肉敗之義
俱在職紐内
元稹寄吴士矩端公詩有醉眼漸紛紛酒聲頻䬵䬵
句宋韻俱無䬵字李白詠槿有終歳長翕赩句禮
韻無赩字
(二十四職)職(之翼切主也業也莊子萬物職職謂多也)織(經緯相成曰織)樴(係牛杙也通作職周禮牛)
(人以授職人而芻之)膱(脯脠也一曰肉敗也)眤(黏也周禮凡眤之類不能方通作䐈)直(除力切正)
(也伸也當也史平準書白金直三千)䐈(肥也)犆(縁也禮記大夫鹿幦豹犆謂以鹿皮覆軾而縁以豹皮也)
(一曰牛名)力(林直切凡精神所及處皆曰力一曰病甚曰力汲黯傳今病力)屴(屴崱山連貌)仂
(不懈也)(水凝合貌)敇(蓄力切天子制書曰敇又正也理也)勑(上同)飭(堅密又整備也通作)
(敇漢安世樂歌敇身齋戒)鷘(鸂鷘水鳥或作&KR2409;䳵)&KR2051;(上同唐倪若水傳遣中人採鵁鶄鷄&KR2051;南方)栻
(木局所以推占吉凶者又木名)恜(慎也惕也顏氏家訓卜得惡卦反令恜恜)慗(從也)陟(竹力切登)
(也進也)稙(早種後熟之禾)食(繩力切殽饌也茹也)蝕(日月虧曰蝕通作食)息(相即切止)
(也又呼吸之氣為息一曰消息音耗也又國名)熄(蓄火又㓕也)㮩(木名)蒠(菲蒠菜)寔(烝職)
(切是也實也)殖(培㙲也又滋貨曰殖)湜(水清見底)埴(黏土周禮摶埴之工)植(樹種也立也)㨁
(拄杖曰㨁)識(賞職切知也别識也)飾(縁也粧也)式(法也取法也又用也)軾(車前横木可憑者曰)
(軾)拭(清也又抆拭揩也)(上同)(方言趙魏間呼經而未緯者曰機)鉽(鼎鉽)烒(火貌)
赩(迄力切大赤也)䀌(傷痛也周書民㒺不䀌傷心)(瞋怒貌)崱(實側切大山貌)萴(藥草)
(一歳曰萴子二歳曰烏喙三歳曰附子)極(渠力切中也至也要㑹也又窮也終也)匿(女力)
(切藏也又陰奸也一曰朔而月見東方曰側匿)㥾(愧)(魚名)恧(慚也)測(初力切度也又考工)
(切度也又十萬曰億)惻(痛也)畟(畟畟陳器狀說文治稼也)(遏遮也)(耜也)億(於力切度)
(也又十萬曰億)憶(思也記也)臆(胸肉也又腷臆意不泄貌)醷(釀醴&KR0755;為漿也内則水醷註梅漿也)薏
(慧苡又蓮心謂之薏)抑(按也屈也止也一曰發語辭又詩抑抑謹貌)檍(木名即萬年枝)繶(絛繩周禮)
(屨人赤繶黄繶註以黄赤絲為下緣又士虞禮繶爵謂口足間有篆文為飾者)(履頭也)澺(水名出上)
(蔡)肐(氣滿)䗷(小蜂)色(所力切顏色)嗇(慳也積也通作穡左傳大國省穡而用之)穡(種曰)
(稼斂曰穡)薔(薔虞蓼也)(車馬絡帶)懎(悲恨)繬(縫也)濇(不滑)嬙(女字)轖(車藉交革)&KR4170;(助也)
棘(紀力切小棗叢生者又方言凡草木刺人皆曰棘)殛(誅)亟(敏疾也趣也)襋(衣領也詩)
(要之襋之)㥛(急性也一曰謹重貌列子&KR1996;㥛註㥛吃也)革(急也)(埤蒼云垂地名出美玉)蕀(逺志)
(别名)(訥也)弋(與職切繳射飛謂之弋又黒也漢文紀弋綈)杙(橜謂之杙所以格獸者)翊
(飛貌又輔也)翼(翅也助也南方宿名一曰舟也越絶書大翼一艘十丈小翼九丈)&KR2181;(上同)翌(明也)
(又明日曰翌日)㚤(婦官也周制三妃三㚤漢鉤弋夫人鉤弋宫同此)釴(鼎附耳在外曰釴)黓(黒也)
廙(謹敬也一曰行屋下聲)潩(水出河南大隗山)(心動)芅(羊桃)&KR3112;(黍稷蕃蕪貌)(疾趨)
(也)瀷(水潦積聚也)熼(火光)(耕也)蛡(蛡蛡蟲行貌)䘝(衫)即(子力切就也今也)
唧(啾唧多聲)稷(五穀總名又農官之名)㸅(燭燼也管子作即)鯽(魚名)㮨(木名似松)蝍(蝍蛆)
(蟲名)揤(捽也)堲(疾即切疾也書朕堲讒說)垐(以土增道)(打)逼(彼側切迫也驅也)
偪(上同或作福賈誼傳疏者或制大權以福天子)幅(行膝也左傳幅舄詩邪幅禮記偪履皆同今俗以幅)
(帛邪纒其足即此)楅(束也詩箋養牲楅衡其牛角為其觸觚人也又鄉射禮弟子設楅所以承笴齊矢者)
䫾(風)湢(湢㳁水驚起勢也)域(雨逼切邦也界也)蜮(短狐狀似鼈含沙射影中之者死與)
(&KR0558;同春秋秋有&KR0558;)罭(百囊網)閾(門限)棫(木名詩柞棫)淢(疾流也又溭淢波勢)(羔裘之縫)
緎(縫綴謂之緎與同詩羔羊之緎一曰絲數)魊(小兒鬼)洫(况逼切田溝也周禮百夫有洫)
(又消也莊子老洫)侐(詩閟宫有侐註静也)(赭色)(羽聲)愊(拍逼切悃愊至誠也)副(剖也)
(析也)疈(周禮以疈辜祭四方百物註疈牲胷也疈而磔之)堛(土凷也)揊(擊聲)稫(稫稄禾密貌)
踾(蹋地聲)(飽貌)䦼(地裂也或作)側(阻力切旁也)仄(不正也陋也)昃(日側西也)
(周禮日而市作)&KR0628;(上同揚子不及則未過則&KR0628;)㳁(水狹流)稜(稫稄)愎(弼力切戾也剛)
(毅也)煏(火乾)&KR2042;(上同周禮註鮑魚於&KR2042;火室作之)嶷(鄂力切山貎又岐嶷早慧貌)薿(茂也)
(詩黍稷薿薿)觺(觺觺角貌)懝(有所識也)
(二十五徳)德(多則切得惠澤也)悳(上同賈誼傳悳至渥也)得(凡獲曰得)行貌淂(水貌)
則(子得切制度品式謂之則又地未成國曰則周禮大宗伯五命賜則)菔(鼻墨切後漢更始傳)
(洛陽宫女掘蘆菔根食之俗作蘿蔔)蔔(薝蔔花名即梔子)匐(匍匐伏地行也霍光傳作扶服范睢傳作)
(蒲伏)(上同)踣(斃也倒也或作䟮)仆(上同)僰(僰道縣在犍為相如傳畧通夜郎僰中)垘(填塞)
(擊也)勒(盧則切馬轡有銜曰勒又刋也抑也)肋(脅骨)扐(筮者著蓍指間)泐(水石之理考工)
(記石有時而泐言石因其胍理而解裂也又凝合也)仂(數之餘也禮記祭用數之仂註什一也通作阞考工)
(記以其圍之阞捎其藪註阞三分之一也)玏(石次玉者)&KR3375;(上同)阞(地之胍理也)竻(竹根)艻(蘿艻)
(香草)朸(說文木之理也又漢地理志平郡有朸縣)忒(他徳切差也)慝(惡也漢五行志仄慝不進)
(之意)貸(從人求物也)克(苦徳切能也勝也又忌也詩不忌不克)刻(剥也慘覈也又鍥也鍥漏)
(箭以候日晷曰刻故謂晷度曰刻)尅(殺也必也又聚斂侵害曰掊尅)勊(自強也)特(徒徳切一)
(牲曰特又但也獨也匹也詩實維我特婦謂夫為特又曰求爾新特夫謂婦亦為特)貣(假貣借物也周禮泉)
(府凡民貣者以國服為之息註從官借本也)&KR2048;(蟲食苗葉者)(上同詩去其螟)螣(螣蛇又與)
(上同月令百螣時起鄭云蝗屬)鴏(鴨)黑(呼北切北方色)㱄(唾聲)潶(水名在雍州)黙
(莫得切不語也漢書淵嘿賈誼賦于嗟嚜嚜楚詞幽墨竝同)冒(干也貪也)墨(書墨膠煤為之又黥頟之)
(刑又左傳貪以敗官為墨一曰度名小爾雅五尺謂之墨)纆(索也易繫用徽纆)䘃(蟙䘃蟲即蝙蝠)&KR4011;
(怒也)賊(昨則叨害也盗也)蠈(蝗食禾節者曰蟊蠈)鱡(烏鱡魚名)鰂(上同)(草名)塞
(蘇則切填也窒也)㥶(實也書剛而㥶)寨(安也)北(博墨切朔方也又背也)惑(糊國切迷)
(也疑也荀子以己之僬僬受人之掝掝賈誼賦衆人或或竝同)或(未定之辭)蜮(魅也東方朔傳人主之大)
(蜮)䰥(鬼䰥旋風)國(古或切邦國)劾(胡得切推窮罪人也)摵(七則切揩齒也)
(呼或切巾帛從風聲)
十四緝(獨用)
古韻(緝合葉洽)
回互通轉寘未霽泰卦隊緝合葉洽(御遇箇禡嘯效號宥緝合葉洽)
禮韻續降緝紐有揖字引詩螽斯羽揖揖兮又有蟄
紐音尺入切註和也引詩螽斯羽蟄蟄兮與拱揖
蟲蟄不同
(二十六緝)緝(七入切績也續也)葺(覆蓋曰葺又修葺)咠(咠咠譖言詩作緝緝)(鼓無聲也)諿
(和)&KR5330;(襟緣或作緁)十(是執切數之具也通作什)什(漢書註十人為什又古者師行二五為什)
(食器之類必共之故曰什物又詩什古以十篇為什)拾(掇也收也詩決拾註決鉤弦也拾遂也以韋為之以)
(護左臂利弦者)執(之入切持也守也囚也檀弓妻妾執又禮記執友見父之執皆謂同志者)汁(液)
慹(怖)䥍(羊箠)習(似入切學也狎也月令禁近習又習習舒和貌)槢(堅木名又莊子桁楊椄槢)
(皆械也)隰(下濕曰隰)襲(衣單複具曰一襲又因也入也左傳凡師無鐘鼓曰襲又重也文選應門八襲)
(又十襲珍藏又嗣爵曰襲)褶(袴褶)飁(颯飁大風)霫(雴霫大雨)騽(馬豪骭又驪馬黄脊)鰼(山海經鰼)
(魚状如鵲有十翼)(簷修船具)䒁(上同)輯(奏入切和也斂也書輯五瑞)集(聚也雜也)
(文集文所聚也)檝(短櫂或作楫)箿(覆也)入(人執切内也)廿(說文二十并也顏之推稽聖賦)
(中山何夥有子百廿)揖(伊入切拱也進也)挹(酌也抒也通作揖荀子拱挹)濕(失入切霑)
(潤也)溼(上同)潗(即入切相如賦湁潗註水微轉細涌貌)湒(雨下貌)䌖(合也又蠻方貨名)
㗱(㗱噍貌)㠎(㠎㠎山貌)及(其立切逮也至也)笈(負書箱也)(冬瓜)㧀(戸鍵)苙(白苙)
(藥名)蟄(直立切蟲藏曰蟄)䐲(肉半生熟也)㙷(下也溺也)俋(壯勇貌莊子俋俋乎耕而不顧)
縶(陟立切繫馬也)(口也)&KR0919;(絆馬足也左傳韓厥執&KR0919;馬前)(水濕)立(力入切行)
(立之立)粒(糂也)笠(雨笠)苙(蓄欄也孟子既入其苙)䶘(齧聲)岦(岦岌山貌)急(居立切疾)
(也窘也又急告寧皆休假名晉令急假者一月五急一年中以六十日為限或作急)給(贍也又口捷曰口給)
(又出給付與也)級(等級階級又秦法斬首多者進爵一級因謂斬首為級)汲(汲汲不休息貌又引也一)
(曰縣名)伋(人名)芨(烏頭别名)㽺(痛也)彶(遽也又急行也)岌(魚及切高貌)圾(危也莊子)
(殆哉圾乎天下)泣(去急切無聲出涕也)湆(幽濕也又肉汁曰湆)䏠(肉汁)澀(色立切不滑也)
(或作歰)澁(上同或作濇)鈒(鋋也一曰㦸也)雭(小雨聲)吸(許及切内息也飲也)噏(上同)
翕(起也動也合也)潝(水流疾聲又詩潝潝不善貌)歙(說文縮鼻也)闟(㦸名又闔也)[言翕]([言翕]䛅)
(語聲)熻(熱也)戢(阻立切止也斂也又詩戢其左翼註捷也捷其噣於左)&KR2034;(角多貌)&KR0766;(上同)
濈(和也)蕺(菜名)(淚出貌)邑(於汲切四井為邑)裛(書囊)浥(潤也)悒(不安也)唈
(嗚唈短氣也史記邑邑漢賦於邑同)䭂(食䭂臭也)熠(弋入切盛光也)煜(火貌)孴(聚貌一曰多也)
(杜甫太清宫賦羅詭異以戢孴)(先立切小皃履也)(膝坐)㗩(㗩㗩忍寒貌)孨(尼立)
(切戢孨聚貌)㵫(潗㵫水文貌)
古韻(緝合葉洽四韻通)
緝合四部四聲均等曲家所謂閉口韻也但曲韻三
聲特嚴而扵此四部反分附家麻諸韻之末與回
互有相類者餘說見前
附載易蒙象以正法也剛柔接也(詩芄蘭童子佩韘能不我甲)小戎龍盾之合鋈以觼軜
言念君子温其在邑(大明有命既集天作之合)蒸民四扗業業征夫捷捷毎懐靡及板辭之
輯矣民之洽矣(史記自序有法無法因時為業)左思吴都賦起寢廟於武昌作離宫於建業闡
閶闔之所營采夫差之抗法(張衡西京賦正紫宫於未央表嶢闕於閶闔疏龍首以抗殿狀嵬峩)
以嶻嶪(又覽秦制跨周法狹百堵之側陋增九延之迫脅)思玄賦何孤行之焭焭兮孑不羣而
介立感鸞鷖之特栖兮悲淑人之希合(王褒洞簫賦盤匝施巧䕫襄準法鎪鏤離灑絳雪錯襍鄰)
菌繚糾羅鱗捷獵(張翰豆羮賦是刈是穫充簞盈篋香鑠和調周疾赴急)李尤辟雝賦王公羣
后卿士具集攢羅鱗次差池襍遝(離騷衆鳥皆有所登棲兮鳯獨皇皇而無所集願銜枚而無言)
兮常被君之渥洽(張協七命乃有荆南烏程豫北竹葉浮蟻星沸飛華萍接元石嘗其味儀狄進)
其法(屈原九歌操吴戈兮被犀甲車錯轂兮短兵接)漢書叙傳四民食力國有兼業大不滛侈
細不匱乏(陸雲陸丞相誄和羮未任宰物下邑康年屢登恵風時協)顏延年赭白馬賦武義粤
(其肅陳文教迄已優洽泰階之年可升與王之軌旣接)陶徴士誄少而病貧居無僕妾井臼勿任
藜菽不給(皮日休二游詩任君恣高放斯道能寡合歸來鄉黨内却與親朋洽撥荇下文竿結藤)
縈桂檝(李賀送沈亞之歌白藤交穿織書笈短策齊裁如梵夾)貴主征行樂奚騎黄銅連鎖甲
羅旗香幹金畵葉(塘上行藕花凉露濕花缺藕根澁飛下雌鴛鴦塘水聲溘溘)元稹憶逺曲妾
自嫁郎身骨立老姑為郎求娶妾(戎昱苦哉行目極淚盈睫須裝舊花靨自為匈奴妾不如彼蜂)
蝶(韋應物郡中對雨宿雨冒空山空山響秋葉沈沈暮色至凄凄凉氣入遇兹端憂日賴與嘉賓)
接(李咸用送人少皡開宫行帝業無刄金風剪紅葉雁别沙邉入暖雲蛩辭敗草鳴香閤)
回互通轉(寘未霽泰卦隊緝合葉洽十韻通)
附載(劉向九嘆悲予心之悁悁兮目眇眇而遺泣風騷屑以摇木兮雲吸吸以湫戾)王褒九
(懐望淮兮沛沛濱流兮則逝榜舫兮下流東注兮溘溘)揚雄甘泉賦登長平兮雷鼓磕天聲起兮
勇士厲(漢語畫地為獄議不入刻木為吏期不對)劉歆列女傳頌子發之母刺子驕泰將軍稻
梁士卒菽粒(陽固嫉邪詩言既備矣事既至矣反是不思維塵及矣)上林賦瀺灂霣墜砰磅訇
礚(左思吴都賦濆薄沸騰寂寥長邁濞焉洶洶隠焉礚礚)潘岳耤田賦瓊鈒入蘂雲軒晻靄簫
(管凋哳以啾嘈兮鞞硡隠以砰礚)
漢語畫地為獄議不入刻木為吏期不對吴才老以
對讀答與獄叶此是據兩無正詩聴言則答誦言
則退以答讀對為左驗者一曰不然漢語每句自
為韻如天下模楷李元禮類此是以獄協入以吏
協對所謂斷句協者按二說俱合十七部通例但
二語條條貼貼正緝隊回互之韻何必轉讀又何
必斷句所謂南山之竹不揉而自直者世焉知之
班固幽通賦儀遺讀以應對顏註對音答與雨無正
詩答之讀對正回互相協所謂回互者去可讀入
入亦可讀去耳宋人不識回互妄增對字於曷韻
中然則隊韻亦宜増答字矣宋韻如補韻增韻補
遺諸書其晻昧不足據多如此類
又(御遇箇禡嘯效號宥緝合葉洽十二韻通)
小旻詩(謀夫孔多是用不集發言盈庭誰敢執其咎)以集與咎叶此正宥
緝之回互也古咎作去聲讀至陸詞切韻始以咎
字隷上聲故唐人嘗非之詳見李涪刋誤及論例
第七條
十五合(與盍同用)
古韻(見緝部)
回互通轉(見部)
盍部榻紐諸字原與合部互見禮韻盡併入合部中
雖無闗係然何必爾爾
皮日休二游詩有嘗聞佐浩穰散性多儑禮韻無
字
(二十七合)合(侯合切同也㑹也答也左傳既合而後來又合子盛物器見東方朔傳)郃(郃陽在左馮翊)
(詩作洽陽又人名)䢔(遝也行相及也)耠(耕也)(齧)盒(盤覆也)閤(古沓切小閨謂之閤)
(漢文翁傳出入閨閤又門下省以黄塗門謂之黄閤)鴿(鳩屬)合(漢志十龠為合又和也)韐(韎韐士服)
(蔽膝之衣一曰大帶也)蛤(蚌屬)頜(頥旁曰頜一曰耳下骨公羊傳絶其頜)鉿(二尺鋌)鮯(魚名)
(六足鳥尼出山海經)匌(周帀也)佮(併佮聚也)㭘(劍柙)㠷(以席載穀)鞈(防捍也)答(都合)
(切執也)褡(被横謂之褡又衣敝曰褡)撘(打也出音譜又繫也附也)荅(小豆也又渠答鐵蒺藜漢鼂錯)
(傳布渠荅又史記荅布千匹註曡布也一曰都布或作答)嗒(䑛嗒)畣(爾雅俞畣然也與答同)&KR3661;(跛行)
(貌)颯(蘇合切風聲又颯紛雜貌)趿(進足有所擷取也爾雅趿謂之擷)靸(小皃履也又靸)
(然輕舉貌)(上同)馺(馬行疾也)卅(三十也韓愈孔戣墓志孔氏卅八)霅(霅霅雨也又開貌甘泉賦)
(霅然陽開)㚫(媕㚫女字)鈒(鏤)&KR3972;(&KR3972;眼睫長也)沓(徒合切重也合也又沓沓猥賤也)誻
(言相惡也或作&KR0689;詩噂&KR0689;)(儑不着事也)涾(沸溢也)遝(雜遝)&KR2341;(馺&KR2341;馬行貌)踏(踐也本作)
(蹋)蹹(上同左傳註斥候蹹伏謂蹤跡隱伏也)㭼(柱上木也)㧺(指㧺)䜚(妄言也)䂿(舂已復擣)
(之為䂿)錔(他合切以金有所冒也即器物錔頭)䵬(黒也又猥茸貌晉書兖州八百大山羊曼為䵬)
(伯)嚃(大歠也禮記母嚃羮)漯(水出東郡入海)鞜(革履長楊賦革鞜)㹺(大食)&KR1932;(上同韓愈曺成)
(王碑&KR1932;隨光化)䓠(菜生水中)(帳上覆)䶀(鼓聲)飛貌濌(積厚也又濌濌無賢不肖之辨)
(唐人謂常衮為濌伯)䈋(竹名)雜(徂合切參錯也)磼(磼磼山高也)雥(羣烏)䕹(草簾也又草名)
匝(作合切周也遍也本作帀)迊(上同)噆(嗛也齧也文子曰蚉䖟噆膚)咂(入口也本作𠯗或作)
(啑左傳盬其腦註啑也)䞙(䞙急走貌)䍼(羊腌)拉(盧合切折也摧也)搚(上同公羊傳搚)
(幹而殺之或作拹)㩉(上同)㕇(石聲)摺(敗也通作搚揚雄傳范睢以折摺而危穰侯)納(奴答)
(切入也受也又納納包容貌)衲(補衲紩也)軜(驂馬内轡繫軾前者)㨥(打㨥或作抐)妠(娶也又姶)
(妠聚物也)蒳(香草)魶(魚名似鱉無甲有尾口在腹中)溘(渴合切奄忽也一曰至也)(死也見楚)
(詞)㧁(閉户聲)哈(五合切魚動口貌)礏(磼礏)(衆聲)姶(烏合切美好貌又女字春)
(秋傳嬖人婤姶)罨(網也又罨畫)匼(烏匼巾名又唐蕭復傳諂諛阿匼)㷈(藏火也)唈(嗚唈短氣)
邑(張湯傳阿邑註諂䛕貌)罯(覆蓋也)媕(女有心媕媕也)搕(以手搕也)欱(呼合切歠也通)
(作哈)㾑(病寒也)
(二十八盍)盍(瑚臘切覆也何不也合也)蓋(青齊人謂蒲席曰蒲蓋又苫也左傳被苫蓋又邑名孟子蓋禄)
(萬鍾)嗑(噬嗑卦名)闔(扉也月令脩闔扇又閉也合也)臘(盧盍切歳終祭衆神之名又考工記桃氏)
(為劍臘註臘謂兩刄)臈(上同)蠟(密滓)鑞(錫也或作)(齧聲)擸(折也)蹋(徒盍切踐也)
躢(上同見公羊傳)闒(門樓上屋)&KR2728;(&KR2728;飛貌一作翋&KR2211;)䈳(牕扇)䳴(䳴鳥飛)(爛也墮也)譫
(多言又作)榻(吐盍切牀)㯓(上同)闒(闒茸)鞳(鏜鞈鐘鼓聲史作鐺䶀晉潘尼頌作闛)搭
(摹也拊也掛也或作搨)塔(物墮聲)嗒(解體貌莊子嗒然似喪其耦)塌(地低也)䌈(以索罥物)
(也唐書契丹將李揩固善用䌈索飛索䌈唐將)鰈(比目魚)魼(上同)䑽(兩槽大船)毾(毾㲪毛席也)
遢(邋遢行貌又不謹事)[莫-大+羽](飛貌)(馬行不進)榼(苦盍切酒器也或作醘)磕(石聲或作)
(礚)&KR2979;(車聲)&KR1845;(襠也)(私盍切傝不謹貌)行貌囃(倉盍切助舞聲也)
(石多貌)儑(五盇切傝儑不著事也)
十五葉(與怙業同用)
古韻(見緝部)
回互通轉(見緝部)
(二十九葉)葉(與渉切草木之葉又姓)揲(閲持也)擖(箕舌也禮記執箕膺擖)㯿(柶端)䈎(書䈎)
(說文籥也)偞(偞偞輕薄美好貌)接(即葉切交也續也承也)楫(舟櫂也或作艥)檝(上同)睫
(目旁毛也)䀹(上同)菨(水草可食又名䓠)婕(女字又婕妤婦官)椄(續木也)䈉(竹扇)攝
(書涉切引持也又總也兼也假也又詩攸攝收也又龜名)韘(所以鉤弦)弽(上同)葉(縣名在南陽)歙
(斂氣也又浦名)涉(實攝切徒行厲水也)欇(爾雅虎櫐郭璞云虎豆纒蔓林樹而生莢有毛刺)䤮
(金飾)獵(良涉切四時之田總名為獵又獵獵風聲)躐(踐也踰也禮記學不躐等或作)鬛(毛髪)
(鬛鬛也一曰馬毛魚䰇皆曰鬛禮記豕曰剛鬛又帚也少儀拚席不以鬛)䉭(編竹為之)邋(邁也)儠(儠儠)
(長壯貌)擸(理持也崔駰逹㫖無事則擸纓整襟)㲱(長毛與鬛同)䁽(目暗)(日暗)犣(牛牡又旄)
(牛名)㼲(蹈尾聲)&KR3955;(削也擇也)(齧聲)巤(䑕毛)捷(疾葉切疾也尅也又報勝曰捷又小爾雅)
(兩有半曰捷又姓漢藝文志捷子齊人著書)(口誱多言也)倢(利也便也一曰斜出貌)寁(速也)
崨(䃳崨山連延也)鑷(尼輒切鑷子鑷取之器或作鑈)䯀(馬步疾也通作籋天馬歌籋浮雲)躡
(蹈也履也)聶(附耳小語也史記乃效皃女子呫聶耳語)踂(足不相過也)籋(小箝也與鑷同)睪(伺視)
(也)㸎(小煗也)䌜(䌜續縫補衣也)讘(日涉切詁讘細語也又狐讘縣名在清河)嵒(多言)
囁(口動也言若不出口)讋(質涉切說文失氣言也又震讋)摺(疊也取也)慴(怯伏也)霅(霅霅)
(震電貌)慹(司馬彪莊子註慹不動貌又與懾同朱博傳豪強慹伏)(盎屬)懾(懾伏)謺(拾人語也)
襵(襞也)妾(七接切小妻也)緁(緶衣)䌌(上同)踥(踥踥走來貌)(飯)淁(水名)萐
(山輒切萐蒲瑞草)箑(扇也)㰱(歠也又㰱血)霎(小雨)笈(其輒切負書箱也)衱(裾)极
(驢背木牀負戴物者)㭘(劍柙)輒(陟葉切車之兩輢曰輒一曰專也又每事即然也)鮿(膊魚不鹽)
(者又婢魚)(衣領端也通作襵)(拈也)燁(奕葉切光輝四著之貌天之象也或作&KR0974;詩&KR0974;&KR0974;震)
(電)曄(光)曅(上同)饁(野饋)瞱(目不記)皣(草木白華)厭(益涉切鎮也壓也後漢杜鄴傳)
(折衝厭難漢志地震厭四百餘家又儀禮鄉飲酒賓厭介入門左註推手曰揖引手曰厭或作猒)擪(一指)
(按也又持也或作擫)靨(頰輔也)魘(惡夢)嬮(女字)&KR1954;(葉動貌)䐑(直葉切細切肉也通作聶)
(禮記皆聶而切之)(於輒切義見䌜字註)腌(鹽漬魚)謵(叱涉切小細)喢(多言)詀
(詀讘)㚲(輕薄貌)鍤(丑輒切綴衣針)(竹一曰竹葉)
(三十怗)怗(他協切安也服也通作帖)帖(帛書題又牀前帷)貼(以物為質也依附也又粘置)䩞
(鞍飾)呫(嘗也又小貌唐書王叔文呫呫小人)䵿(鼓舞聲)䑜(小䑛曰䑜)㡇(衣領)協(吴頰切和)
(也合也)叶(上同或作汁西京賦五緯相汁)挾(懐也持也藏也掖也)俠(以權力俠輔人者)勰(思之)
(力也又人名南史劉勰)綊(說文䋊綊也又綊纊緒衣)冰凍(束帶)鋏(古協切可以持)
(冶器鑄鎔者又劍也一曰劍把)頰(面旁也)莢(周禮莢物即今皂莢也一曰草初生貌又蓂莢瑞草)唊
(妄語也漢功臣表侯王唊或作䛟)筴(箸也夾舉也)梜(上同禮記羮之有菜者用梜)夾(傍也又姓)
(漢藝文志春秋鄒氏夾氏有録無書)蛺(蛺蝶)(穧也)篋(苦協切箱屬)愜(適意也)㥦(上同)
(漢文紀未有慝志)慊(上同)匧(藏也通作篋)悏(與惬同)牒(徒協切簡也通作諜漢郊祀歌)
(披圖按諜)鰈(比目魚名)艓(小舟)揲(閲持也又摺揲)堞(雉堞)蝶(蝴蝶)渫(波貌)諜(軍中反間即游)
(偵也左傳作)喋(喋喋利口)蹀(躞蹀踏也)(簸也)褋(南楚謂襌衣曰褋楚辭註襟褋襜褕事神所用)
疊(重也積也)㲲(細毛布通作疊見南史)褶(襲也一曰衣之在上者又玉藻帛為褶註有表衷而無著)
(今裌衣也)慴(懾)褺(重衣)䠟(小步也)惵(恐懼貌老子聖人惵為天下渾心後漢竇皇后紀宫房惵)
(息)䴑(鳥名赤黑色兩首四足可以禦火出山海經)(車聲)牃(床版)(黔首曰出音譜)墊
(地名在巴中)捻(奴協切捏也)敜(塞也書敜乃穽)苶(疲貌莊子苶然疲役或作&KR1170;)埝(益也)
(培也又陷聲)錜(小釘)惗(相憶)暬(晦冥也)屧(蘓協切屐也一曰履中薦或作屟)燮(和也)
躞(蹀躞)燮(熱也)&KR0645;(石似玉)蜨(蛺蜨)䕈(草名)喋(的協切血流貌漢文紀新喋血京師)沾
(史魏其傳沾沾自喜)跕(墮貌漢馬援傳飛鳶跕跕墮水中又行曳履也)(多言)笘(折竹箠也)涉(水流)
(貌)浹(子協切浹洽周徧也又十日幹一周曰浹日十二日辰一周曰浹辰)偞(呼協切卑也一)
(曰美容)䁋(閉一目)㛍(少氣貌)
(三十一業)業(魚怯切事也緒也)㸣(筍&KR1206;上横板刻畫謂之㸣本作業詩&KR1206;業維樅又爾雅註築牆版也)
嶪(岌嶪山髙貌)(懼也)鄴(縣名在相州)䧨(危也)澲(横水大板)脅(虚業切腋下也或作)
(脇)愶(以威力相恐也通作脇晉江續曰大夫何至以死相脇)嗋(翕氣也又合也莊子余口張而不能)
(嗋本作&KR2758;)熁(火迫也)拹(摺也拉也)㢵(弓強也一曰射決)(水流)怯(去劫切畏也)呿
(卧聲)抾(挹也)魥(以竹貫魚為乾出復州界)胠(發也開也去也莊子胠篋探囊)㾀(病劣)(欠氣)
劫(居怯切強取一曰劫劫猶汲汲也)袷(交領也禮記深衣曲袷)&KR0917;(南越志石&KR0917;形如龜脚得春雨)
(則生花郭璞江賦石蜐應節而揚葩&KR0917;蜐同)砝(硬也)浥(乙業切潤)裛(書囊又纒也西都賦裛以)
(藻繡)餣(餌也粢也)罨(魚網)跲(極業切躓也)拾(更也射者拾發投壺者拾极哭踊者拾踊皆更)
(為之也)极(揷也)
十七洽(與狎乏同用)
古韻(見緝部)
回互通轉(見緝部)
皮日休二游詩有字(沼似頗黎鏡當中見魚)添魚具詩有䶎
字(深擁竟無言空成睡齁䶎)禮韻無有
(三十二洽)洽(侯夾切霑也和也)陿(隘也漢景紀郡國磽陿)狹(上同或作陜)祫(公羊傳大袷者)
(何合祭也司馬彪續漢書曰祫以冬十月)硤(硤石地名)峽(山陗而夾水曰峽蜀有巫峽)珨(蜃器)
帢(苦洽切帽也魏志太祖裁縑角為帢)[巾夾](上同)㡊(上同晉輿服志哀帝立秋御讀令改用素白㡊)掐
(爪刺也)恰(適當之辭一曰恰恰鳥鳴聲)餄(餅)㓣(入也)䶢(齧咋貌又噍聲)夾(古洽切左)
(右持也又兼也相雜也)(酒榼)筴(箸)袷(衣無絮者即夾衣也)裌(上同)鵊(杜鵑别名)郟(地名)
(在河南)鞈(履根一曰扞腰又堅貌荀子犀兕為甲鞈如金石)跲(躓)俠(竝也公羊傳註滕薛俠轂)
(周嗣興千文路俠槐卿)挿(楚洽切刺入也通作臿)臿(舂去皮也)鍤(鍼也鍬也通作臿)㛼
(疾言失次也)扱(取也舉也收也)眨(側洽切目動貌)(皺㰱皮老)偛(&KR3082;偛小人貌)㰱
(色洽切歠也一曰盟者以血塗口旁曰㰱血漢王陵傳唼血吕后紀啑血皆同)箑(扇)䈉(上同)萐(王者)
(不嗜味則萐蒲生於㕑)霎(雨聲)凹(烏洽切下也)(跛行貌)(昵洽切庳隘也)
笝(竹維舟謂之笝一曰補籬也)劄(竹洽切唐人奏事有劄子亦謂之録子榜子)&KR1869;(七洽)
(切行書)煠(㵸也)牐(閉城門具一曰以版有所蔽)(女洽切美貌)䶎(呼洽切䶎)
(齁)
(三十三狎)狎(吴甲切習也親近也)柙(檻也所以藏虎兕者)匣(匱屬通作柙漢平紀義陵寢衣在柙中)
炠(火貌)翈(翮上短羽)笚(竹名)鴨(鳥甲切鶩也)押(簽書文字也又拘牽也)壓(鎮也笮也)
(覆壊也)䆘(人脉刺穴謂之䆘)庘(屋也)甲(古甲切十幹之首故法令首章曰令甲又草木)
(初生曰甲蟲介曰甲)胛(背胛)押(輔也撿押撿束也)鉀(鎧)(山側)玾(玉名)呷(迄甲切吸)
(呷又喤呷衆聲)譀(誇誕)䛅([言翕]䛅語聲)翣(所甲切棺羽飾也)啑(啑喋水鳥聚食貌)翜(飛之)
(疾也)䬊(風疾貌)霅(直甲切衆言聲吴都賦颯霅吸呷)(水名在吴興通作霅)喋(唼喋義見)
(啑)(冰凍相著也)
(三十四乏)乏(房法切匱也又周禮大射供三乏謂藏矢者東京賦註乏以革為之)泛(水聲或作汎)疺
(瘦也)姂(好貌)法(方乏切常也則也則效也易卑法地又刑法漢紀約法三章又凡技術之可效者曰)
(方法又姓)灋(上同周禮太宰以八灋治官府)猲(起法切短喙犬一曰恐逼也史記恐猲諸侯)
䎎(語法切飛上貌)
古今通韻卷十二
