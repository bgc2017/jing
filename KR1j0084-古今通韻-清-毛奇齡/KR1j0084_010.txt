古今通韻卷十
翰林院檢討毛奇齡撰
十二震與稕同用(今附二十四焮)
古韻(震問願翰諌霰)
三聲(見真部)
有入十七部(震問願翰諌霰沁勘豔陷又見送部)
宋楊彥瞻作九經補韻欲添賔字于震部内引玉藻
大夫有所往必與公士為賔賔讀擯為據增韻竟
補入此字謬矣古無正字隨地改讀列子厭葱韭
以賔寡人又作擯解則一讀兩義當何從也又增
韻增申字引莊子鳥申讀信為據按鳥信宜讀試
吝切音舜即抻字也俗語以扯物令長為抻鳥申
亦延頸令長意耳恐讀信之音亦未確者又廣韻
增韻俱增親字今俗稱姻家為親家亦千吝切但
終屬三聲字凡此去留任意說已見前
(二十震)震(章刄切辟歴振物又卦名通作振)賑(賙也通作振漢紀議振貸)侲(童子也漢制儺於禁)
(中用侲子謂逐厲童子)振(奮也整也書振振又史荆軻傳不振註救也禮記振河海註收也)娠(女妊)
(身動也春秋傳后緍方娠一曰官婢曰娠又燕齊間謂養馬者)袗(畫也孟子被袗衣又襌也)䟴(動也或作)
(蜄史律書辰者言萬物之蜄也)挋(約也又拭也禮記挋用浴衣)甄(掉也鍾病也周禮薄聲甄)信
(息晉切驗也誠也又左傳再宿為信)訊(問也告也)訙(上同)迅(疾)汛(灑也或作洒)阠(陵名爾雅)
(東陵阠)奞(鳥張羽自奮也通作訊詩奮訊其羽)囟(腦蓋也或作禮記内則註夾曰角)顖(上同)
卂(疾飛而羽不見)刃(而振切刀堅也)仞(八尺曰仞)訒(難言)牣(充滿也)認(識也)韌(柔而)
(不斷曰韌)肕(牢肕上同)軔(礙車止輪木通作仞孟子掘井九軔)(枕巾)梕(木名)胤(颺進切子)
(孫相承續也)&KR0615;(小鼓在大鼓上撃之以引樂聲也樂記註合奏鼓&KR0615;)濥(水脉行也中濥濥然)靷(駕牛)
(馬具在胷曰靷詩陰靷鋈續)紖(牽車紼也周禮大紖)引(上同)酳(以酒潄口曰酳)䏖(眷肉)鈏(鐵鈏)
吝(良刃切恨惜也又羞吝也)躒(轢也踐也)&KR1922;(上同)轔(上同史記掩兔轔鹿)粼(水在厓石間粼)
(粼也)磷(薄石又石礫也)瞵(目晴也吴都鷹瞵鶚視一曰視不明貎)遴(行難也又選也)悋(鄙也慳也)
(通作遴漢魯恭王傳晩節遴)(上同)粦(說文兵死及牛馬之血為粦即鬼火也)燐(上同淮南子久)
(血為燐又陳思王螢火論或謂之燐)甐(器也)䗲(螢火)&KR2454;(竹名實心者)藺(莞屬可為席一名馬藺又)
(姓)躙(蹂躪與轥同漢王商傳又作蹂躪)(貪也)(草名)麐(牡麟)疄(田壟)撛(扶也)擯
(必刃切弃也斥也)儐(導也周禮註出接賔曰儐一曰陳也詩儐爾籩豆通作擯)鬢(額旁髪)殯(殮也)
(又虞殯送葬曲也左傳公孫夏命其徒歌虞殯)(不相見也)陣(直刃切軍行列也)陳(上同)診
(視也驗也莊子匠石覺而診其夢註占夢也又候脈曰診)&KR1634;(木名汁可作酒或作搌)慎(時刃切謹)
(也)眘(姓上同史虞卿傳王眘勿予)蜃(蚊蜃或作&KR1849;)眒(試刃切張目也又相如傳倐眒倩浰)
(註疾貎)抻(抻物長也)菣(去刃切香蒿也可煑食又作)臤(堅也)燼(徐刃切火餘也)盡
(竭)賮(㑹禮之財也又贈行曰賮又琛賮珍貨也)贐(上同通作進漢髙紀蕭何主進)藎(草可染又進也)
(詩王之藎臣)濜(水名)璶(石似玉)憖(魚覲切謹也且也又詩不憖遺一老註強也又缺也左傳)
(兩軍之士皆未憖也)猌(犬張齗怒貎)晉(即刃切進也卦名又國名)搢(插也莊子搢紳謂搢笏而)
(垂紳也通作縉)縉(淺絳色一曰赤多白少為縉又縉雲氏黄帝官名)瑨(美石之似玉者)璡(上同)進
(行前也又薦也列子王薦而問之)䗯(蛤屬)枃(凡織先經以枃梳絲使不亂出埤蒼)釁(許覲切牲)
(血塗器以祭也一曰器成必有釁又賈誼傳釁面吞炭註作漆面)衅(上同樂記車服衅而藏之)舋(罅隙)
(也争也通作釁左傳觀釁而動)鎮(陟刃切壓也又安之也周禮有鎮山)瑱(玉充耳也)填(定也又土)
(星名通作鎮漢蕭何傳鎮國家)僅(渠進切纔也畧也或作厪董仲舒䇿厪能勿失)墐(塗也詩墐戸)
覲(見也又周禮秋見曰覲)殣(瘞尸也又餓殍為殣)瑾(美玉)饉(無菜曰饉)堇(藥草即烏頭又苦菜)
(菜名)瘽(病)(削)㝻(少也)厪(小屋)櫬(初覲切空棺也左傳士輿櫬)齔(毁齒)襯(近身)
(衣也)藽(木槿通作櫬)嚫(施也)䞋(上同)儭(裏也)疢(丑刃切病也或作疹)趁(逐也或作趂)
印(於刃切執政所持信謂之印又姓)鮣(魚名身文如印)䚔(撫刃切暫見也)螼(腔印切蚯)
(蚓)
(二十二稕)稕(之閏切束稈也)(上同)諄(告之丁寧者又忠謹之貌後漢卓茂傳勞心諄諄或作啍)純
(郭璞曰衣縁飾也)埻(壘土也一曰射臬)訰(訰訰亂也)峻(私閏切險峭也)埈(上同)浚(抒也)
(左傳浚我以生註取也又書浚明註須也一曰水名在衛)濬(疏瀹也深也又州名)恂(容貎嚴栗也)鵕
(說文鷩也一曰鵕䴊似鳯)迿(公羊傳朋友相衛而不相迿註迿先也謂不當先相擊刺)陖(亭名在馮翊又)
(說文陗髙也)殉(辭閏切偶人送死者又從也)徇(自衒名行也)(廵師宣令之名司馬法斬)
(以通作徇)侚(說文疾也史記黄帝幼而侚齊)俊(子峻切北史蘓綽傳萬人之秀曰俊)儁(上同)
(一曰勝也左傳得㒞曰克)餕(熟食謂之餕饔一曰食餘曰餕)畯(典田官又農神司嗇后稷之屬)晙(明也)
(又早也)㕙(東郭之狡兔)駿(馬之良者周穆王有八駿又大也)瞬(舒閏切目動也)瞚(上同)
(莊子終日視而目不瞚)眴(上同見漢項籍傳)䀢(上同見公羊傳)舜(有虞氏號又草名蔓地連華者)
蕣(木槿或作橓詩作舜)鬊(鬌髪也禮記註亂髪漢志黒雲狀如焱風亂鬊)閏(加順切餘也易五嵗)
(再閏)潤(滋也益也又州名)䏰(朐䏰蟲名又漢縣在巴郡地濕多此蟲因名朐音蠢)順(食閏切和)
(也從也左傳慈恵徧服曰順)揗(摩也)
(二十舊誤列二十三問四焮後今改附于此)焮(香靳切炙也左傳行火所焮)炘(上同)㾙(瘡腫曰㾙)
(上同)靳(居焮切固也左傳如驂之有靳一曰吝也又姓)斤(後漢吴漢傳斤斤謹質形於體貎)
㨷(拭)劤(多力)㧆(覆巾名)近(巨靳切附也)㒚(於靳切依人也或作傿)懚(上同)
隠(築也漢賈山傳隠以金椎又隈隠之貌)㶏(水名)檼(棟也)㡥(裏相着也)㥯(謹)垽(居靳)
(切滓也)
古韻(震問願翰諌霰六韻通)
震問六韻之通舊俱不曉遂致滿紙釋叶而茫無畔
岸始知鄭庠六韻之說亦漆室一炬也若韻補于
本韻應通之字罣漏不載反將敬徑諸部鹵莽襍
入如此部開首便叶境字豈不可怪
六韻隨意通轉如三略(士驕則下不順將憂則内外不相信謀疑則敵國奮以此)
(攻伐則致亂)寗戚飯牛歌(南山矸白石爛生不逢堯與舜禪)漢豔歌行
(兄弟兩三人流宕在他縣故衣誰當補新衣誰當綻)孫子荆韓信贊(秦失其鹿英雄)
(交戰遂寤明主超然逺奮威震趙魏擒項平難割據山川稱孤南面)庾顗意賦(癡聖惟質)
(所建性茫蕩而無見)繁主簿建章鳯闕賦(長唐虎圈廻望曼衍盤旋岧嶤上刺)
(雲漢)謝希逸殷貴妃誄(展如之華實邦之媛奉榮惟約承慈以遜)陸士衡
贈馮文羆遷斥丘令詩(於皇聖世時文惟晉受命自天奄有黎獻閭闔既闢)
(承華再建明明在上有集惟彥)阮元瑜琴歌(奕奕天門開大魏應期運青葢廵九州在)
(西東人怨)類
附載(易家人象閑有家志未變也六二之吉順以巽也)渙象初六之吉順渙也奔其机得願
也(詩匏有苦葉雝雝鳴雁旭日始旦士如歸妻迨氷未泮)屈原九歌軫石崔嵬蹇我願兮超忽
制度行隠進兮(漢書叙傳兵家之䇿惟在不戰營平皤皤立功立論)又項氏畔換黜我巴漢西
土宅心戰士憤怨(徐幹齊都賦紛翩翩其輕迅往如飛鴻來如降燕)劉楨魯都賦至于日昃體
勞意倦一張一弛文武之訓(馮衍顯志賦列刑罰之峭峻燒韓非之說論)劉向九嘆登逄龍而
(下隕兮違故都之漫漫思南郢之舊俗兮腸一夕而九運)陸士龍登臺賦長發惟祥天鑒在晉肅
有命而龍飛兮跚重斯而肇建(贈張府君詩昔人攸羡誰與同粲)雜詩有客來信羽儀未變
(曺植思子賦况中傷之愛子乃千秋而不見入空室而獨倚對床幃而切嘆)陸機擬古詩人生無
(幾何為樂常苦晏譬彼伺晨鳥揚聲當及旦曷為恒憂苦守此貧與賤)漢書地理志叙傳三代損
益降及秦漢革剗五等制立郡縣(揚子雲交州牧箴爰自開闢不羇不絆周公攝祚白雉是獻)
庾覬意賦大徳忘其情願億代促于始旦(陸士龍祖考頌長驅致屇九有以判咸黜凶醜區域寧)
晏(謝恵連秋懷詩生平無志意少小嬰憂患如何乗苦心矧復值秋晏)又夷險難豫謀倚仗昧
前算雖好相如逹不同長卿慢(潘尼釋奠頌遵道尚齒降心下問鋪以金聲光以玉潤)劉楨雜
詩曰昃不知晏回回自昏亂(成公綏正旦行禮歌穆穆烈烈克明克㒞實天生徳誕膺靈運)夏侯
(常侍誄如彼隨和發彩流潤如彼錦繢列素㸃絢)鮑照擬古詩居人掩閨卧行子中夜飯野火吹
草木行子肝腸斷(陸機答賈長淵詩天厭霸徳黄祚告釁陳留歸蕃我皇登禪)白居易秋霽詩
(獨對多病妻不能理針線冬衣殊未製夏服行將綻)李賀經沙苑詩野水汎長瀾宫牙開小蒨無
(人栁自春草渚鴛鴦暖今春還不歸塞嚶折翅雁)
三聲
三聲未盡者如徐偉長賦以嬪妾之館與極功窮變
相協王士治平吴詩以革曳其輪與天命有晉相
協此即合通各通之一端也他若潘岳耤田賦(纎埃)
(起於朱輪望皇軒而肅震)杜篤論都賦(昔在強秦爰初開畔霸自岐雍國富人衍)楊
徳祖節逰賦(目周意倦俯曜纎腕)邉讓章華臺賦(展中情之嬿婉盡人)
(生之祕玩)陸士衡演連珠(非興和之選西京有險夷之運)子夜歌(歩行耀玉)
(顏起欲著夜半)類或三韻通或十八韻以類推考又不可
勝舉矣
李賀還自㑹稽歌祇四韻而三聲自通與三聲互通
均有之其云(野粉椒壁黄濕螢滿梁殿臺城應教人秋衾夢銅輦)則以上銑
與去霰作三聲通轉其云(吴霜㸃歸鬢身與蒲塘晚胍胍辭金魚羇臣守)
(迍賤)則以上阮與去霰作三聲互通矣即後鑿井歌
(水聲繁弦聲淺情若何荀奉倩)河陽歌亦然(月從東方來酒從東方轉觥船飲日紅密)
(炬千枝爛)唐人之妙於三聲如此但以時尚律韻偶從
便安因爾罕見而盲者遂以為唐韻不然曷不誦
李賀諸詩一審之耶
有入十七部(震問願翰諫霰沁勘豔陷十韻通)
附載(屈原橘頌青黄襍糅文章爛兮精色内白類可任兮)何遜酬范記室詩林密户稍陰草
滋階欲暗風光蕋上輕日色花中亂(古歌休洗紅休洗紅洗多紅色淡不惜敝縫衣記得初按茜)
往讀易蒙象(行不順也獨逺實也)以實協順而不得其例後觀
左思魏都賦亦有之(河洛開奥符命用出翩翩黄鳥銜書來訊)始知是
震部之叶即四聲之轉韻也古詞轉例但用三聲
而不及入聲然亦有偶一轉及以見某韻為某聲
之入如此蒙象則知質為震之入以實在質部順
在震部也又訟象以竄協掇(歸逋竄也患至掇也)掇在曷部
竄在翰部即知曷為翰之入楚詞大招以凝協極
(天白顥顥寒凝凝只魂乎無往兆極只)極在職部凝在證部即知職
為證之入劉子政擬楚詞以忿協鬰(愁怫鬰兮長隠忿兮)鬰
在物部忿在問部即知物為忿之入以此類推比
比可見總之入聲無三聲通轉遂有回互及四聲
之例而四聲以暫三聲以常三聲為通四聲為叶
此正叶例之一以叶有兩端一是四聲一是兩合
即兩界之破例也今四聲之叶但于東部一見餘
俱識此以俟後之考信者古音未墜尚其鍳之
十三問(與焮同用今作獨用)
古韻(見震部)
三聲(見真部)
有入十七部(見送震二部)
(二十三問)問(文運切訊也又禮記小聘曰問)紊(亂)抆(拭)絻(䘮冠也左傳晉趙鞅納衛太子于戚)
(使太子絻杜預註始發䘮之服或作免)聞(名逹曰聞)汶(水經云水出泰山入泲)娩(生也或作俛免)
璺(玉破也方言秦晉器破而未離謂之璺)菟(新生草也)鼤(䑕文)運(王問切動也轉輸也又祚)
(也)䩵(攻皮治鼓之工考工記䩵人為臯陶註臯陶鼓匡也)韗(上同)暈(日月傍氣本作煇周禮眡祲掌)
(十煇之法)韻(音諧為韻又風度也或作韻)均(上同)員(伍員人名)鄆(魯昭公出居之地隋置州)餫
(野饋)(物數亂也)緷(緯也)鶤(雞三足)忶(心)訓(許運切說教也)臐(羊羮)薰(香)爋
(火乾物)糞(方問切穢也又治也月令糞田疇)僨(僵也左傳鄭伯之車僨于濟)(掃除也)
拚(上同禮記埽席前曰拚又詩註作&KR2076;)奮(揚)賁(覆敗也禮記賁軍之將)瀵(水名有三眼一在蒲)
(州一在同州一在河中皆潛通者)㱵(殨也)醖(於問切釀也又漢書醖藉謂含蓄也)緼(枲也紼也)
(一曰亂麻史蒯通傳束緼請火又奥也)煴(以火伸物也)藴(積也習也通作蕰)蕰(水草)愠(恚也)
湓(匹問切水聲一曰含水噀也或作㖹)忿(怒)郡(渠問切周制縣有四郡秦初置三十六郡)
(以監天下之縣)攈(居運切取也拾也)捃(上同或作攟)䝍(小野豕名)皸(足拆凍裂也)
分(符分切限量也又荀子分分兮其有終始也)坋(塵也)秎(穧秎穫也)
十四願(與慁恨同用)
古韻(見震部)
三聲(見真部)
有入十七部(見送震二部)
唐李涪駁切韻有云怨恨之恨則在上聲狠戾之狠
則在去聲又曰使士君子以上聲呼恨去聲呼恐
得不為有知之所笑乎今廣韻恨在願部無上聲
而狠則于上聲阮部中立一子部亦無正部猶曰
廣韻即唐韻信乎若恐字則宋韻于上去二聲兩
列此必唐後又增入者唐上聲自無恐字即唐人
董韻詩偶然押入亦三聲非本韻耳
(二十五願)願(魚怨切欲)愿(慤謹良善之名)謜(徐語)怨(於願切恨也讎也或作㤪史封禪書百姓)
(㤪其法)畹(田三十畆為畹)販(方願切買賤賣貴者或作反荀子積反貨而為商賈)畈(田畈平疇)
(也)券(去願切契也)勸(勉也助也)綣(繾綣不分離貎)絭(臂繩一曰束腰繩)虇(萌筍又蘆)
(芽)韏(曲也又革中辨謂之韏)萬(無販切蜂之别名又千舞稱萬舞)万(數也通作萬左傳萬)
(盈數)蔓(葛屬又莚也)曼(引也脩廣也又質柔而色澤謂之曼)輓(引車也或作挽)䡬(戰車以遮矢也)
蟃(螟蛉蟲)鰻(魚名)(挽舟繩也)鬗(髪長貎)脕(肥澤)獌(爾雅&KR1236;獌似狸)飯(符萬切炊)
(穀為飯)(上同或作飰)閞(門欂櫨也)建(居怨切樹也置也又木名在蜀)揵(捷也)嬎
(孚萬切鳥伏乍出也)汳(水名出浚儀縣北)㽹(吐㽹)(一宿酒)㤆(性急)婏(兔子也)堰
(於建切壅水為埭)郾(漢地理志潁川有郾縣)鼴(䑕也莊子偃䑕同)褗(衣領)嫣(長貎)匽(路厠)
(也周禮為其井匽一曰霤下地受蓄水而流之者)漹(水名)獻(許建切進也賢也書黎獻)憲(法也)
(又詩無然憲憲註猶欣欣也)瀗(水名)楦(呼願切織履中模範也)楥(上同)健(渠建切強)
(有力)腱(筋本)楗(門限)逺(于願切離也)瑗(大孔璧也又人名)圈(口怨切養畜閑)
㪻(居願切量也說文抒滿也)(語堰切瓢也)鬳(鬲屬)
(二十六慁)慁(吴困切悶亂也又擾也)溷(濁也又廁也晉左思傳門庭藩溷)圂(亦厠也又豕所居者)
俒(全也)頓(都困切下首也貯也又宿食之所一曰壊也左傳甲兵不頓又遽謂之頓)敦(豎也又爾)
(雅丘一成為敦丘班固答賓戲欲從旄敦而度髙乎太山詩作頓)扽(撼也)巽(蘓困切柔也卑也又)
(卦名)潠(噴水也或作噀)(上同)遜(恭也辭避也)愻(順)困(苦悶切窮也悴也又易卦)閫
(門橛或作祵)(耳門)嫩(奴困切弱也又少好貎)媆(上同)抐(揾抐按物水中也)腝(肉腝)
悶(莫困切心鬰也)懣(煩也與悶同)揾(烏困切手撩物貎)鐏(祖悶切柲下銅也見)
(曲禮)鱒(魚名)(船底孔也)睔(古困切大目露睛)睴(視貎)璭(玉出光也)謴(順言謔弄貎出)
(聲譜)噴(普悶切吐氣也)歕(上同)坌(蒲悶切度塕也唐儒學傳坌集京師)湓(漢志湓溢)
遯(徒困切卦名又隱也避也)遁(上同)腯(肥也)鈍(頑也不利也通作頓翟方進傳遲頓不及事)
褪(土困切卸衣)寸(倉用切十分為寸)(割也度)論(盧困切議)溣(水中曳船)
焌(子寸切然火也周禮遂其焌註以契拄燋火而吹之)捘(推也左傳捘衛侯之手)(禿髪也)
惛(呼困切迷忘)顐(五困切秃也)諢(弄言)奔(逋悶切奔走)逩(投逩也上同)
(二十七恨)恨(吴艮切怨)䭓(五恨切飽也)艮(古恨切堅也艮也又卦名)詪(語也)珢(石次)
(玉者)
十五翰(與換同用)
古韻(見震部)
三聲(見真部)
有入十七部(見送震二部)
翰字平去分兩音而義類不同一羽翰揚子所謂鳯
鳴而鷙翰者一詞翰詩弱冠弄柔翰一屏翰詩之
屏之翰註謂楨幹即左傳翰檜築牆翰兩邉者一
白色馬檀弓戎馬乗翰易乗馬翰如是也音義雖
殊然隨韻押入不分平去自宋人陋學但見一邉
謂張翰字季鷹是羽翰之翰當作平讀後人循習
讀去皆失音義見周平園論而近人遂鑿然謂羽
翰當平屏翰當去則毋論唐後詩句無此押例即
以三百觀常武如飛如翰與如江如漢協則羽翰
亦去崧髙戎有良翰與申伯畨畨協則屏翰亦平
况去韻釋文亦竝入羽翰屏翰兩義而舉要所註
尚復引周平園說以為駁証真不解也古人用韻
三聲相通原不以異義異音有礙通用如此韻彈
字平為鼓爪去為打丸然樂府烏生工用睢陽彊
蘓合彈與左手持彊彈兩丸協則打丸亦平陸機
擬今日良晏㑹詩秦娥張女彈與遺響入雲漢協
則鼓爪亦去向使呼挾彈為挾壇呼吹彈為吹憚
鮮有不笑為無理矣故觀看歡歎平去俱有左傳
觀兵觀魚或去或平周易下觀大觀可平可去必
曰周禮以觀四國為平讀漢書觀以珍寳為去讀
何拘曲乎
(二十八翰)翰(侯旰切鳥羽也又書辭又白色又幹也)旱(亢陽不雨)悍(猛也桀也)汗(熱液也)瀚
(北海名霍去病傳作翰海又浩瀚廣大貎)垾(小隄)鼾(鼾睡)(射韝也以皮捍臂謂之)駻(馬突也刑)
(法志羈鞿而御駻馬)扞(衛也)捍(抵也禮記右佩玦捍註猶拾也可以捍弦者)閈(里門曰閈)銲(臂鎧)
(也通作釬)釬(固金鐵之藥令相著者一曰矛鐏又急也莊子有緩而釬)豻(野狗)䏷(䑇䏷刀箭瘡藥出古)
(兵格)㢨(拒也又闗名在巫縣)矸(磓也)炭(他旦切燒木未灰曰炭又姓西京雜記有炭)歎(太息)
嘆(上同)灘(爾雅太嵗在申曰涒灘)湠(湠漫水廣貎)按(烏旰切抑也撫也考驗也荀子)
(是按曰是非按曰非通作案)案(几屬一曰木名或作桉)晏(晩)旦(得案切明也早也)狚
(獦狚一名猵狚莊子猨猵狚以為雌)鴠(渴鴠求旦之鳥晝夜常鳴詩作鳱鴠禮記作曷旦)疸(黄病或作)
(癉)笪(笞也)觛(小觶)彈(徒案切激圜也)憚(畏也忌也)撣(觸也)但(任從也徒也或作儃)僤
(疾也周禮句兵欲無僤)澶(縱衍也莊子澶漫為樂)幹(古案切能事也一曰草木莖也又弓弩曰)
(幹考工記荆之幹)幹(築牆兩旁木一曰井欄承轆轤者通作幹)骭(脛骨也寗戚歌短布單衣適至骭)
旰(日晚)涆(水流疾貎)盰(目張貎)杆(檀木)(布袋)岸(五旰切水涯髙者又魁㟁雄傑也又)
(露頂曰岸)䮗(䮗馬行貎)豻(野狗也又野獄曰豻通作犴揚子狴犴詩又作岸)矸(山石貎)犴
(大)頇(頭無髪也)喭(喭失言也)諺(五旦切畔諺不恭通作喭)看(苦旰切睎)衎(樂也)
侃(剛直也)偘(上同)靬(乾革)䳚(䳚鴠鳥名)漢(呼旰切水名又天漢)厂(山石之崖)暵(日氣)
(乾也)熯(火乾)(耕田)爛(郎旰切火熱也又光明貎)爛(上同)瀾(潘瀾米汁也一曰波也本作灡)
讕(詆讕誣言相被也或作)瓓(玉采)糷(飯相著也爾雅博者謂之糷或作&KR3466;)鑭(光鑭)(粲文章)
(貎)難(奴案切阻也患也又書而難任人註拒也)攤(按也)㬮(温也)灘(水奔)粲(蒼按切鮮)
(好貎一曰白米曰粲漢刑法志有罪者白粲謂舂也又笑貎見齒粲然)㛑(詩傳云三女為㛑通作粲)璨
(美玉又璀璨王光也)燦(明净貎通作粲)薒(草可為席)散(蘓旰切分離也布也又飲器五升曰散又)
(琴曲名)(上同)繖(蓋也或作傘)饊(熬稻)帴(說文帬也)贊(則旰切佐也參也又作賛)酇
(說文百家為酇又縣名蕭何所封)趲(散走)讚(稱美也通作囋荀子問一而告二謂之囋又史記作贊)
灒(水濺也或作濺又作湔)饡(羮和飯也)㜺(女從又美貎)䰖(髪光澤也)襸(衣好貎)瓚
(才旱切亦圭也一曰祼器書秬鬯圭瓚)䏼(徂贊切禽獸食餘)穳(禾肥死也)囋(譏囋嘲也)
(二十九換)換(吴貫切易也)逭(逃也轉也)漶(漫漶不分别貎)喚(呼玩切呼)嚾(上同或作讙)
奐(大也禮記美哉奐焉又詩泮奐註優游也)渙(流散也又卦名又詩渙渙水盛貎)煥(火光)鑽
(祖算切所以穿也)䂎(鋋也)腕(烏貫切手腕或作掔又作漢書搤)捥(上同史封禪書扼捥)
惋(懊嘆)琬(圭也)攢(在玩切聚)貫(古玩切事也穿也又本貫郷籍也)盥(澡手)(男子)
(二十加冠)觀(卦名又視也示也又宫門雙闕謂觀又樓觀)灌(水出盧江入淮又溉也又禮記奉觴曰賜)
(灌又詩灌灌欵欵貎)館(客舍曰館)舘(上同)悹(憂)悺(上同)痯(痯痯病也)&KR3443;(上同)鸛(鳥名)雚
(上同通作觀莊子觀雀)祼(祭酌鬯以灌地謂之祼)爟(周禮司爟掌行火之政令)瓘(左傳瓘斚註圭)
(也一曰玉升)懽(爾雅懽懽憂無告也)矔(張目也)棺(以棺殮屍)罐(汲水器)錧(車軸頭鐵)鏆
(臂鐶)䘾(袴别名)涫(沸也一曰縣名在酒泉)棵(木叢生也詩權木同)婠(體態好也)竄(七亂)
(切逃也放也蔵匿也改也)攛(擲也)㸑(炊㸑)鑹(小矟)玩(五換切戲弄曰玩)翫(習也狃也逰觀)
(也)忨(懊也貪也)抏(挫也耗也史平凖書百姓抏敝以巧法)妧(好也)段(徒玩切分段又欵段)
(馬名)斷(絶)椴(木名似白楊)毈(卵壊也揚子雌之不才其卵毈矣)亂(郎段切紊也治也兵)
(冦也又樂卒章曰亂)灓(横流而濟曰灓通作亂)鍛(丁貫切小治一曰椎也或作煅通作段周禮段)
(氏為鏄器)碫(礪石)斷(决也又斷斷專一貎)腶(腶脩捶脯施薑桂者)瑖(石似玉)彖(吐玩切易)
(斷卦辭)褖(黑衣皇后服亦士妻命服或作縁禮記士妻縁衣)湪(水名)算(蘓貫切籌也畫也或)
(作筭通作笇史吴王濞傳上方與鼂錯調兵笇單食)蒜(葷菜)笇(竹器)幔(莫半切幕也)漫(汗漫)
(渺茫也又徧也汚也莊子以辱行汚漫我)曼(長也又曼衍無極貎)縵(繒無文也漢制賜衣者縵表白裏又)
(莊子縵者註寛心也又樂記不學操縵謂絃屬也)墁(塗具也通作鏝)謾(欺)䡬(衣車蓋也)鏝(鏝刀)
(塗人器也)半(博漫切物中分也)絆(馬絡首曰羈繫足曰絆)靽(駕牛具在後曰靽)喭
姅(傷孕曰姅)㪵(五升也)判(普半切剖也斷也唐選舉志試身言書判)泮(諸侯饗射之宫)頖
(上同)冸(氷釋)胖(半體肉周禮掌共膴胖又切肉曰胖)拌(棄也)沜(水涯)牉(合夫婦也儀禮夫婦牉合)
(本作判周禮媒氏掌萬民之判)叛(薄半切背叛也通作畔)伴(侣)畔(田界)愞(奴亂切弱)
偄(上同)渜(浴餘水也)稬(秫稻為稬)欽(口煥切燒鐵炙也)
叶賴(華山畿古詞腹中如湯灌肝腸寸寸斷教儂底聊賴)
賴字與諫韻揣字同一泰卦曷黠回互之例
十六諫(與襇同用)
古韻(見震部)
三聲(見真部)
有入十七部(見送震二部)
韻㑹于盼字註云案孫愐唐韻止録盼字註恨視也
胡計切亦止一音集韻始以盼為盻今廣韻但録
盻字竝無盼字尚謂廣韻即唐韻何也
今俗行韻以襇紐併入諫紐與禮韻原本又復不同
元稹漫酬賈沔州諫部中有爭食籺與藖禮韻無藖
字
間从日不从月與諸本不同說見上平刪韻中至其
疏義則不過離隙之意故相隔曰間相隙亦曰間
所用不同其義則一自註釋家隨文立義失其本
來致韻書旁捜博引錯雜無當如史乗間與語乗
其隙也引作暇解論語病間病少隙也引作瘳解
禹吾無間無可間隙也引作訾解左傳又何間焉
何足參間也引作與解史五帝紀書缺有間漢武
紀間者河溢謂前此隔乎此也引作時日解以至
史文中凡間出間行間道請間投間與夫偵間反
間諸語無非乗間伺隙之意而隨引隨釋一字百
義無是理矣是書凡增損舊註俱頗斟酌說已見
七遇部内惟恐觀者不察反謂註有漏義故復識
此
(三十諌)諫(居晏切諍也)澗(山夾水曰澗又水名)鐧(車軸鐵)晏(烏澗切晩也又史海晏揚)
(雄賦曰晏詩晏晏皆安貌)鷃(鴽屬)鴳(上同莊子斥鴳笑之)骭(下患切脛骨也)鴈(玉晏切隨)
(陽鳥也或作雁)贗(偽物也本作鴈韓非子齊伐魯索讒鼎魯人以其鴈往)偐(上同)訕(所晏切謗)
汕(漁浮水上也又爾雅罺謂之汕註撩罟)潸(涕流貎)疝(病)㹪(獸名似狼)䴮(餅麯)(魚網)
慢(謨晏切怠也忽也)嫚(侮易也又汚也漢書單于為書嫚吕太后)縵(緩也或作僈)謾(欺謾)
綰(烏宦切繋)(面曲貎)患(吴慣切憂也禍也)轘(車裂人也)宦(仕也又閹人一曰學)
(也左傳宦三年矣)擐(貫也左傳躬擐甲胄)豢(以穀養圈獸也)慣(古患切習也)廾(束髪貎詩)
(總角廾兮或作丱)摜(帶也)倌(主駕官)串(穿也通作貫)篡(初患切逆而奪取之曰篡或作)
(攥)薍(五患切詩葭菼揭揭註菼薍也)㝈(主患切雙生子亦作孿)涮(洗也)襻(普患)
(切衣系為襻庾信館賦裙斜假襻)扳(引也挽也)奻(女患切訟也)㾺(丑晏切牛馬病)
鏟(初諫切平水之器又韜也損削也唐史埋光鏟采)剗(攻也平治也或作剷)棧(古諫切棚也閣)
(也漢書燒絶棧道)輚(埤蒼云卧車周禮作棧車)虥(虎淺毛也)
(三十一襇)襇(古莧切帬幅相厠也)(逐虎犬)(醎也)覸(視也又人名或作瞷)間(隔也厠也非也)
(又致隙曰間)莧(侯襇切菜名)藖(堇草)瓣(蒲莧切瓜中實一名瓠犀)辦(具)辨(别也)
(又牀䏶足第之間易剝床以辨)綻(直莧切衣縫解禮記衣裳綻裂紉箴請補綴或作䘺後漢崔寔政論)
(補䘺決壊)袒(上同)䋎(補縫也通作綻)盼(匹莧切目好流視之貎)幻(吴盼切相詐惑也又)
(虛眩曰幻)扮(補幻切打扮)鰥(古幻切視)
叶揣(賈誼鵩賦忽然為人何足控揣化為異物又何足患)
說見前
十七霰(與線同用)
古韻(見震部)
三聲(見真部)
有入十七部(見送震二部)
顯與絢同是曉母而聲有不同若睊與絹卞與便則
母聲竝同而舊有分作二紐真不可解
晵音遣今俗語連雨而晝止曰書晵亦曰晏晵以俗
有稱晝為晏者故也
援有攀助之義傳者傳也言轉相傳也故禮記舉賢
援能漢酈食其傳註髙陽傳舍皆有平去兩音若
馬援字文淵正攀助恐墜意也當作平讀然亦音
魚眷者以兩音耳今人于馬援郵傳必讀去聲以
為平韻反誤是讀東坡和陶詩乃比藺相如為去
聲而欲使青蓮詩作賦凌相如俱無平韻讀孟子
傳食諸侯在霰韻而欲使周禮訓方傳道皆不入
先部不可訓矣總之考古貴通逹使偏執一端但
顧此而不復顧彼猶之不學牆面耳
(三十二霰)霰(蘓佃切雪未成花曰霰又作)䨘(上同)先(先之也)軐(轉軐車迹也)倩(倉佃)
(切士稱又美笑貎又方言東齊間謂女壻為倩)茜(草名可染絳色漢貨殖傳千畝巵茜)蒨(草盛貎)綪
(赤繒)輤(䘮車飾)芊(芊束草木相雜貎)棈(木名)䍎(瓦器)䑶(輕舟)篟(青竹)(衣縐曰)
絢(翾縣切文彩貎)洵(逺也詩于嗟洵兮)眴(目動也史記項梁眴籍曰可行矣又相如賦目㝠眴而亡)
(見註視不諦也)㧦(撃也)駽(青驪)夐(營求也書夐求于野)眩(黄練切目無常主謂之眩書瞑眩註)
(潰亂也)縣(郡分為縣)袨(盛服)衒(自媒也)炫(火光)玹(玉名)䝮(行䝮賣也)睊(見縣切側)
(目視孟子睊睊)罥(綰也與同)瓹(盆底孔)讂(流言)(鳥羅或作羂)悁(躁急也又作懁)䣺
(酒也音歴)獧(躍也)電(堂練切雷光也)殿(天子宸居為殿)甸(治也王制千里之内曰甸服主)
(治田供祭者)澱(滓垽也)鈿(以金貝飾器謂之鈿或作䥖晉輿服志貴人太平髻七䥖公主夫人五䥖)
填(塞也或作寘)闐(于闐西域國名)淀(淺泉一曰陂淀泊屬)涏(涏涏光澤貎漢五行志燕燕尾涏涏)
(又美好貎)奠(薦也頓爵也定也)佃(營田也通作畋)畋(平貎)&KR3161;(藍&KR3161;用以染者或作靛)瑱
(他甸切說文以玉充耳詩玉之瑱也或作琠)滇(滇㴐大水貎)練(郎甸切熟繒也又精熟曰練)錬
(鑠冶五金曰鍊又漢王褒論精錬蔵於廣璞謂精金也)楝(木名鵷雛食其實莊子非練實不食練棟同)
湅(熟絲也考工記慌氏涷絲)揀(擇也通作練漢郊祀歌練時日)浰(水疾流貎)㼑(瓜㼑)㪝(搥打物也)
見(古電切目覩也)鋻(鋼也)晛(乃見切日見也)俔(輕甸切譬論也詩俔天之妹又罄也)
牽(引也又挽舟索)涀(水名出髙陵)菣(香蒿或作)&KR0648;(泉出下流)蜆(小黒蟲一名縊女)
見(吴甸切露也)現(上同)莧(菜名易莧陸)硯(五電切墨池通作研)研(磨也窮也)豜(麕絶)
(有力者)(行不正也)趼(平也)宴(於甸切安息也)醼(合飲也周禮作燕國語作宴)讌(讌㑹)
(上同)燕(鳦鳥)鷰(上同或作䴏)嚥(吞也)咽(上同)嬿(女字又嬿婉)曣(曣曣温也史封禪書至中)
(山曣温)㬫(日出無雲也)驠(馬名)酀(邑名)薦(作甸切草稠曰薦又三蒼云六畜所食曰薦又)
(籍也一曰進也易殷薦之上帝又榖梁註無牲而祭曰薦)片(普薦切判也又瓣也)䏒(半體也)㸤
(革中絶也爾雅革中㸤謂之韏本作辨)麵(莫甸切麥末)麫(上同束晢麫賦重羅之麫塵飛雪白)
㴐(滇㴐)眄(衺視也)瞑(瞑眩劇也)&KR5294;(屑米)荐(才甸切草也左傳荐居又說文薦席也)臶
(重也再至也)栫(籬也一曰圍也左傳栫之以棘)袸(衣小帶也爾雅衿謂之袸)洊(水流曰洊)瀳(水名)
䬼(烏縣切饜飫也)裫(衣衿袖曲處)殿(丁練切軍後曰殿又鎮也詩殿天子之邦)韅
(馨甸切牛駕具在背曰韅)顯(明也著也)徧(卑見切周也)遍(上同)
(三十三線)線(私箭切縷也周禮縫人掌王官縫線之事)綫(文字指歸云細絲也上同)惗(思惗)鮮(少)
戰(之膳切鬬也恐懼也)顫(四支寒動曰顫)繟(尺戰切帶緩也)硟(展繒石)繕(時戰)
(切葺治之謂繕又編録文字謂之繕冩)善(善之也)墠(除地為墠)膳(食也)饍(上同)擅(專也据也)
禪(祭天也築土曰封除地曰禪又傳與也)䄠(上同漢書武帝修天文䄠師古曰朝日夕月即天文䄠之)
(謂也)樿(木名禮器樿杓又曰櫛用樿)嬗(說文緩也通作禪)單(姓)僐(恣態)(器縁)(上同)
彥(魚變切美士曰彥)諺(俗言孟子夏諺)唁(弔生曰唁)喭(上同)甗(甑也左傳紀公之甗)讞
(議獄)這(迎也)譴(迄戰切謫問也讓也)繾(繾綣不已之意)遣(將葬而祭曰遣奠既乃包牲體載之)
(以車隨柩而行曰遣車檀弓註人臣賜車馬者乃得有遣車)䪈(腰帶)晵(雨而晝止)絹(吉椽切縑)
(也或作羂)狷(介也孟子作獧)鄄(衛地左傳㑹鄄或作甄)㯞(㯞青木皮葉可作衣似絹出西域焉耆國)
援(王眷切救也接也取也)院(庭館有垣牆者曰院)媛(詩詁女賢也)瑗(玉名爾雅好倍肉謂)
(之瑗)褑(佩帶)面(彌箭切顔額也)偭(偕也亦鄉也禮記尊壺者偭其鼻)釧(尺絹切臂鐶)
穿(貫也)串(上同)竁(穿地為壙)諯(相讓也)掾(俞絹切官屬)緣(衣純也)箭(子賤)
(切矢)煎(熬也又甲煎香名)濺(水激)搢(插)戩(方言福禄謂之祓戩)鬋(女鬢垂貎見招魂)籛
(陸終子名)湔(水名在蜀)榗(木名)扇(式戰切竹葦門曰扇見月令註又箑之别名又動也助也)煽
(熾盛也通作扇)(蠅動翅也)(竹)眷(居倦切顧也又眷屬或作婘史樊噲傳誅諸吕婘屬)
(上同)卷(書卷)弮(上同又曲也)絭(攘臂繩也)(黄豆)帣(囊也又三石為一帣)捲(西捲縣名)桊
(牛鼻上環也)觠(爾雅羊屬郭璞曰觠角三匝)倦(渠卷切疲也)勌(上同)(縁鞾縫也)韏
(上同)襈(重繒)戀(力卷切眷也)孌(婉孌美好)攣(手足曲)(所眷切車轉也)㝈(一乳)
(兩子)變(彼眷切化也通也灾異也)縓(取絹切淺絳色)䀽(更視見貎)卞(皮變切縣名又)
(躁疾也左傳邾莊公卞急而好潔又書率循大卞註大法也)汴(水名)昪(日光)抃(撃手也又手搏曰抃通作)
(卞漢甘延夀傳試卞為期門羽林郎)拚(上同)弁(周冠名)匥(笥也)䪻(傾冠)忭(喜)閞(門櫨)
笲(竹器)㺹(玉名)便(毗面切宜也安也即也)選(須絹切擇也銓官也唐官志銓選又白選)
(貨貝名)(口含水噴)(罥獸足網)繏(索也)(飲也)饌(士戀切饔具)籑(上同又漢元后)
(傳作篹)&KR0871;(上同見儀禮)撰(持也撰述也或作篹漢書班固探篹前記通作籑司馬遷父子繼籑其職)
譔(專教也通作撰)襈(衣縁)僎(具也)僝(見也書共工方鳩僝功亦具也)纒(真碾切束也)邅
(逐也轉也)旋(辭戀切遶也)漩(水回也亦作漩)鏇(轉軸裁器)嫙(好貎)縼(長繩繋牛馬者)
孨(莊眷切譁也)傳(直戀切訓也逓續也)瑑(圭璧上起文)縳(繞也)賤(才線切貴之反)
餞(以酒食送行也)諓(巧讒貎)羨(似面切貪慕也餘也又車道檀弓註夾羨道為位)騗
(匹戰切躍上馬也)輾(知箭切轉輪治穀也)碾(上同)𩥇(陟扇切馬卧土中)襢(丹縠衣或)
(作展周禮王后之六服其一曰展衣)衍(于線切水溢也豐也廣也又山阪曰衍)(大笑)狿(獌狿)
(似貍而長相如傳作蟃蜒西京賦作曼延)延(及也)羨(長也周禮璧羨謂徑長尺者又墓道曰羨史記共伯)
(入釐侯羨)莚(蔓莚不斷貎)綖(冕上覆也)埏(地際也)涎(湎涎水貎)轉(知戀切運也又車上)
(衣裝曰轉左傳踞轉而鼓琴)傳(驛逓也又兩行書繒帛分持其一出入闗合之謂之傳)囀(聲轉也又)
(鳥吟)剸(之轉切切肉曰剸)躽(於扇切怒瞋也)堰(埭)(視貎)[田耎](儒轉切城下田)
愞(柔怯也或作偄懦)摙(連彥切按摙)
叶察(劉向九嘆時溷濁猶未清兮世淆亂猶未察欲容與以俟時兮懼年嵗之既晏)
此四聲之叶說見卷首
十八嘯(與笑同用)
古韻(見御部)
三聲(見魚部)
無入十三部(見寘部)
回互通轉(見屋部)
方言以縳物為絞帩即笑部帩字也
嫖姚漢官名本平讀然亦有讀入笑部者荀說漢紀
作票鷂是也但終是三聲字增韻增姚入燿紐贅
矣驃音毗照切見本部
(三十四嘯)嘯(蘓弔切吹聲)歗(上同)㩋(打也)熽(火貎)糶(他弔切出糓也)眺(視也望也)跳
(越也漢書項羽圍成臯漢王跳或作趒)窕(輕也)覜(諸侯三年大相聘也)頫(薛宗曰低頭聴也)窱
(&KR0772;窱深逺貎)絩(綺絲數也)咷(呌咷楚聲)尿(奴弔切溲便)溺(上同)弔(多嘯切問終也)
(傷也至也或作弔)蔦(寄生草)釣(鉤魚也)窵(窅逺)(至也)呌(古弔切直聲呼也漢息夫)
(躬傳作嘄)䚵(說文大呼也春秋傳或䚵于宋太廟)嘂(大塤謂之嘂又與呌同周禮雞人掌夜呼旦嘂百官)
噭(吼也漢書噭咷楚歌莊子噭噭然隨而哭之又喙也唐崔光逺傳得馬二千噭)徼(漢百官志中尉掌徼)
(循師古曰徼謂遮繞又邉境曰檄又老子常有欲以觀其徼註至精也又論語惡徼以為知者孔安國曰抄人)
(之意以為已有)譥(痛呼也一曰訐也漢藝文志譥者為之)獥(狼子)(行縢)敫(歌也)激(水急)
調(徒弔切賦也又選也又才調音調)掉(揺也左傳尾大不掉又振也)藋(草名左傳斬之蓬蒿藜藋)
(而共處)蓧(芸田器)銚(燒器)嬥(嬥嬈不仁貎)顤(五弔切髙頭貌)&KR2153;(仰鼻也晉王沉釋時)
(論鼻&KR2606;&KR2153;而刺夫上寥)澆(寒浞子名左傳羿生澆)獟(狂犬)竅(苦弔切穴也空也莊子萬竅怒)
(號)&KR2062;(旁撃也或作撽)料(力弔切量度也理也又禄料也)嘹(鳴也一曰病呼)&KR3348;(魚罟)嫽(方言)
(好也又女字)鐐(美金)璙(玉名)炓(火光)窔(一呌切窅窔深也又室中東南隅謂之窔)穾(上同)
(宋玉九辯冬有穾厦註複室也)嬈(火弔切嬥嬈)
(三十五笑)笑(私妙切嗤也)咲(上同)鞘(刀室)韒(上同或作削漢書質氏以洒削而鼎食)肖(似也)
(小也又法也)照(之笑切明所燭也)炤(上同)詔(上命曰詔)(卜問)(隄也界也)鷂
(弋照切鷙鳥)燿(照也)曜(日光也又日月五星為七曜)(白色)耀(火燄與燿同)搖(動)䔄
(菟絲)要(於笑切約也欲也)約(契也禮記大信不約又周禮司約謂言語之約束也)葽(草盛貎)
撟(嬌廟切輮也考工記弓人撟幹欲熟於火)矯(詐也一曰髙舉貎)召(直照切呼)邵
(時照切晉邑)劭(勸勉也漢書劭農)紹(繼)卲(髙)䬰(小食也)嶠(渠廟切陵絶水曰嶠)
轎(車也又籃輿漢淮南王諌撃閩越書輿轎而踰嶺)摽(匹妙切撃也又落也)勡(劫也通作剽賈)
(誼傳剽吏而奪之)剽(砭刺也截也)漂(浮也又水中撃絮)慓(急疾也)彯(畫飾)僄(輕)嫖
(身輕便也)㬓(晾也)譙(才笑切以辭相責史萬石君傳有過失不譙讓)誚(上同)噍(嚼也唐陳子昻)
(傳彫甿遺噍)嚼(上同)劁(刈也)妙(彌笑切好也又少也)玅(上同)篎(管之小者)陗(七肖)
(切山峻也急也)峭(上同)哨(口不容也禮記哨壺言壺小也又多言貎揚子禮義哨哨)悄(急)俏(好貎)
篍(竹簫洛陽亭長所吹)㴥(峻波)帩(縛)燎(力照切照也火熾也又庭燎)療(治病)&KR1276;(上同)
獠(說文獵也爾雅宵田為獠相如賦羣相與獠於葸圃)㙩(周垣也西都賦㙩以周垣)繚(繞)熮(火貎)
膫(炙也)(禉燔柴祭天也)鷯(爾雅鶉一名鷯)醮(子肖切酌而無酬酢曰醮禮冠與婚俱有)
(醮)(上同)燋(灼龜炬)僬(行局促貎禮記庶人僬僬)趭(漢河東賦神騰鬼趭註走也)爝(苣火)
(吕不韋曰湯得伊尹爝以爟火釁以犧豭)釂(飲盡也通作醮)灂(車轅漆也考工記軌中有灂)皭(白色)
&KR2510;(物縮小也又作癄)潐(盡也)廟(眉召切室有東西廂曰廟)庿(上同見儀禮)驃(毗召)
(切黄馬發白色又勁疾貎)少(失照切幼)燒(野火曰燒)裱(方廟切領巾)翹(巨要切起)
(尾也)&KR1700;(牛召切&KR1700;&KR1626;不安也)趬(丘召切行貎又輕貎)&KR1626;(&KR1700;&KR1626;)朓(丑召切祭也)
饒(人要切益也豐也賸也)繞(卷取物貎又纒也紆回也)遶(圍遶之也上同)
古韻(嘯效號宥四韻通)
宥所通最廣而嘯效號亦總通在御遇韻内兹第取
四韻之自通者計之亦有小雅巷伯(有北不受投畀有昊)周
頌閔予(遭家不造嬛嬛在疚)易乾象(進无咎也大人造也)國語(貞之無報也孰)
(是斯人而有斯臭也)楚詞九章(父信讒而不好鯀功用而不就)相如上林賦
(長千仞大連抱夸條直暢實葉俊楙)江總詩(玉臉含啼還自笑若使琴心一曲奏)
附載大雅無言不讐無徳不報(天問受賜兹醢西伯上告何親就上帝罰殷之命以不救)
(九章道思作誦聊以自救兮憂心不遂斯言誰告兮)太玄端往述來遵天之造無或改作遵天之
醜馬融笛賦野雉朝雊悲號長嘯(上林賦述易道放怪獸登明堂坐清廟)抱朴子含章如龍
鳯被文如海豹吐之如波濤陳之如錦繡(徐幹七喻耦耕乎嵓石之下棲遲乎穹谷之岫萬物不)
干其志王公不易其好(易林蒙恩被澤長大成就柔順利貞君臣合好)陸機演連珠天有可察
(身或難照撫臆論心有時而謬)
十九效(獨用)
古韻(見御嘯二部)
三聲(見魚部)
無入十三部(見寘部)
回互通轉(見屋部)
皮日休奉和漁具十五詠以罩膠為韻(芒鞋下葑中歩歩沉輕罩)
(既為菱浪颭亦被蓮泥膠)讀膠為教此三聲字也廣韻有此字
韓退之答栁栁州食蝦蟆詩雖然兩股長其奈脊皴
皰禮韻無皰字廣韻有之然註曰面生氣與皴皰
解異皴皰似瘠薄之義與面氣不同又淮南子遺
小皰而發痤疽作小瘡解與靤䶌本一字則又小
瘍似䶌鼻者以蝦蟆脊疥瘰相類故云則面生氣
即皴皰面瘍面氣皰也
(三十六效)效(吴教切勉力也授也左傳有志而後效官又進也如禮記效馬效羊類通作効)効(功也効驗)
(也荀子有儒効篇漢尹賞傳追思其功効或作效)傚(學也倣也)恔(方言快也)斆(教也)校(教學之官)
(夏曰校又禮記夫人薦豆執校註豆中央直者一曰械也易何校又漢官有七校謂主馬欄校者)教
(古效切訓也法也)膠(膠粘也)校(比校也又檢也計量也漢賈捐之傳貫朽而不可校或作挍)較
(直也又相角也或作較)覺(省也又夢醒曰覺)窖(地蔵亦作窌)鉸(刀也又裝鉸)酵(酒酵)
孝(呼教切善事父母者)嗃(呌呼聲莊子猶有嗃也)詨(上同)哮(喚也)罩(陟教切捕魚竹籠淮)
(南子罩者抑之者舉之)䈇(上同)䍜(覆鳥器)抓(側教切爪刺也)笊(笊籬)癄(縮也小也)
豹(比教切獸名)儤(越也唐志新到官府併上者謂之儤又吏官連直曰儤直亦作懪)犦(牛名出合)
(浦)爆(火裂)䶂(䑕屬能飛食虎豹)(譟惡也)𫾣(口教切撃也)礉(石不&KR0685;或作磽)墝
(土不平也)巧(技巧)貎(莫教切容儀也又畫物曰貎)䫉(上同)緢(旄雜絲也)(幗也)(綵雜)
(文曰)砲(披教切機石也本作礟唐李密傳以機發石作攻城具號將軍為礟)皰(面生氣也)
靤(皮教切面瘡也通作皰淮南子遺小皰而發痤疽)鉋(鉋刀治木器)骲(手撃)踔(敕教切莊)
(子䕫踸踔一足蹋也又踸踔不常貎)趠(行貎又超也)稍(所教切小也漸也周禮謂羣臣之禄食為)
(稍食稍稍給之也)哨(凡物之殺鋭曰哨)(大夫食邑周禮任地在天子三百里之内或作削通作)
(稍)潲(豕食又雨濺也)(木上小謂之)(種曰)櫂(直教切所以進船者或作濯漢志上)
(林苑有輯濯令丞註楫櫂也)棹(上同)橈(女教切曲也摧折也)撓(擾也屈也)淖(泥)閙(喧囂)
鈔(初教切略取也録也又𥿄幣曰鈔)抄(上同通俗文遮取謂之抄)訬(輕也漢叙傳江都訬輕)
䜈(代言)縐(惡絹)耖(重耕田也)(船不安)罺(小網)拗(於教切心戾也)袎(襪袎)靿(靴靿)
(竹節)樂(魚教切好)巢(士稍切棧閣也)
二十號(獨用)
古韻(見御嘯二部)
三聲(見魚部)
無入十三部(見寘部)
回互通轉(見屋部)
詩羔裘如膏與日出有曜協陰雨膏之與郇伯勞之
協正三聲之轉舊韻增膏字于號韻一何贅也
韓愈薦士詩有指注競嘲慠句宋韻無慠字唯增韻
增之而韻㑹又引說文从人敖聲但云亦作㥿而
不出慠字若廣韻則世人指為唐韻者而全不之
及更不可解
餅鏊炊餅之鏊今俗以熬餅者為鏊槃是也此方音
也
(三十七號)號(吴倒切教令也又名稱又召也呼也)号(上同)呺(風聲莊子作則萬竅怒呺一曰呌呼怒聲)
譹(哭聲莊子呌者譹者)(石似玉)㙱(土釡)(相欺曰)導(徒到切引也啟迪也)道(言也)
幬(襌帳也又幔轂革考工記欲其幬之廉也)燾(溥覆照也)盜(盜賊)纛(在纛以㹈牛尾為之亦名羽葆)
(幢)蹈(行貎又踐也)悼(傷也禮記七年曰悼註憐愛也)翿(翳也舞者所執)(司馬相如曰䆃一莖)
(六穗之禾一曰以粟為米曰䆃通作導漢百官志少府有導官主擇米者)䊭(黏也)到(都道切至)倒
(顛倒)禱(祈禱)(衣背縫)臑(乃到切禮記少儀臂臑註肩脚也一曰臂節)誥(古到切告)
(也周書五誥)郜(國名見左傳)告(啟也命也又休假曰告如予告賜告類又唐制授官之符曰告身)
膏(潤也)縞(白縑)髙(度髙曰髙)(枯木)烄(交木然也)傲(五到切倨也樂也或作敖)慠(上同)
(又作嫯)驁(馬名)奡(人名論語奡盪舟又嫚也與傲同)鏊(餅鏊)謷(志逺貎通作謸唐韋陟傳視僚)
(黨謷然)謸(謔也荀子謸笑)冒(莫到切覆也犯也)帽(頭衣也或作通作冒薄太后以冒絮提)
(文帝)芼(草覆蔓也又搴也擇也又羮用菜曰芼)眊(目下明貎)瑁(圭名天子所執)媢(男妬曰媢)耄
(曲禮八十九十曰耄註昏忘也)(鳥輕毛)䋃(刺也繒布䋃起如刺也)旄(狗足旄毛也通作耄孟子)
(反其旄倪)&KR2482;(門樞之横梁)覒(邪視)(手扶之也)勞(郎到切慰也杜預曰叙其勤以答之)僗
(上同)澇(水名又淹也)潦(積水又霪雨也)嫪(聲類云婟嫪戀惜也)操(七到切持也節操又曲名)
造(至也詣也又書兩造具備謂獄之兩争者)艁(以舟為橋曰艁與造同詩造舟為梁或又作䒃)慥(慥慥)
(言行相顧貎)糙(米穀雜)㿷(上同)暴(薄報切猛也猝急也晞也又徒摶曰暴)菢(鳥㐲卵又)
(覆也或作抱)瀑(疾雨也一曰沫也)䤖(一宿酒)虣(強侵也周禮以刑教民則民不虣通作暴)袌
(長襦也或作袍)&KR1410;(鳥名)報(博耗切答也告也又論囚曰報下滛亦曰報左傳報鄭子之妃)漕
(在到切王隆小學篇以水通輸曰漕)奥(焉到切内也藏也爾雅西南隅謂之奥)墺(四方土可居者)
(書四隩漢志四隩俱同)澳(詩箋水内曰澳又水名)隩(水隈)懊(悔恨也)燠(熱在中也)(妒飡)
䐿(埤蒼云鳥胃也)䜒(語)&KR2518;(小鰌名)噪(先到切鳥羣鳴也或作)埽(拚除也禮記汜埽曰)
(埽)掃(上同)譟(擾䀨)燥(乾)瘙(疥瘙)躁(則到切動也急進也)趮(疾也周禮矢人為矢羽殺)
(則趮又與躁同漢志静吉趮凶)竈(㸑突)懆(煩也)犒(口到切餉也)(上同)靠(倚)耗
(呼到切减也敗也荀子多而亂曰耗又董仲舒䇿察天下之息耗註息生耗虛也)秏(上同吕氏春秋飯之)
(美者南海之耗)好(愛而不釋也又璧孔曰好)藃(縮也又暴起貎考工記轂雖敝而不藃)
二十一箇(與過同用)
古韻(見寘御二部)
三聲(見支魚二部)
無入十三部(見寘部)
回互通轉(見屋質二部)
元稹立部伎詩有滿堂㑹客齊喧㰤句禮韻無㰤字
俗語以料理為摞理今箇部摞字註理也即此
(三十八箇)箇(古賀切數也猶枚也荀子負矢五十箇通作个漢貨殖傳竹萬个)个(明堂四面旁室曰个)
(月令天子居青陽左个)個(偏也又與箇同)賀(何佐切以禮物相慶曰賀又姓)荷(擔也勞也通作)
(賀唐郝處俊傳羣臣皆賀戟侍)(䘸袖)袔(上同)佐(則个切助也副也)左(左右)作(為也起也)
袏(襌衣又衣囊)(行不正也一曰足偏廢貌)邏(郎佐切廵也遮也遊偵也)&KR1596;(婦人衣)
癉(丁賀切勞也)跢(小兒行也)痑(病)哆(語助聲)軻(口个切接軸車也又轗軻)坷
(坎坷)艐(船着沙不行也)蚵(爾雅商蚵蟲一名蛶)馱(唐佐切負也)大(巨也)餓(五个切飢)
奈(乃个切能也奈何也)那(語助或作哪)些(蘓个切語辭見宋玉招魂又邏些吐蕃城名)
娑(上同唐薛仁貴為邏娑道行軍總管)呵(許箇切嘘氣又責也)㰤(㰤㰤大笑)拖(吐邏切牽)
(也)
(三十九過)過(古卧切越也誤也罪愆也)裹(纒也包也)鐹(鎌)划(上同)(螗蜋别名)㳀(水名)
和(吴卧切聲相應也又調也漢藝文志百藥齊和)挫(則卧切考工記輪人揉牙内不挫註折也)蓌
(拜失容節也禮記介者不拜為其拜而蓌拜謂若有所枝拄也)侳(安也)課(若和切税也試也程也)
堁(堀堁塵起貌)髁(髁骨也)唾(湯卧切口液)涶(上同)毻(鳥易毛也)嫷(好貌)播
(補過切布也棄也遷也)簸(揚米也)譒(敷也書王譒告之修今作播)番(獸走)磨(模卧切磑)
(也漢天文志如旋磨)䃺(上同)塺(塵也楚辭愈氛霧其如塺)剉(麄卧切折也刴斫也通作挫漢)
(書王莽使虎賁以斬馬劍挫忠)莝(斬芻也史范睢傳置莝豆其前)銼(小釡一曰温器蜀呼鈷䥈)縛
(符卧切束也繫也)稬(奴卧切稲之黏者)愞(弱也或作懦)[田耎](城下田)堧(沙土)坐
(耡卧切止也又被罪也又坐獄對理曰坐左傳鍼莊子為坐)座(坐具曰座)破(普過切壊也剖也又)
(樂書云曲終繁聲為入破)卧(吾貨切隠也偃也又寢室曰卧三國志延入卧内)貨(呼卧切財)
(也)惰(徒卧切懈)媠(嬾婦人也)䙃(無袂衣)墮(墜也)&KR3569;(猪别名)磋(千个切磨治骨)
(角也)蹉(足趺也又過也或作差周禮保氏註九數有差分重差之法)涴(烏卧切汚也)刴
(都唾切斫剉曰刴)䇔(魯過切痿病也)(擊物之名)䌱(不均也一曰不細)㱻(畜產疫病也)
(膝痛)摞(理也)
古韻(箇禡二韻通)
附載(漢書叙傳偪上併下荒殖其貨侯服玉食敗俗傷化)蔡琰悲憤詩豈復惜性命不堪其
詈罵旦則號泣行夜則悲吟坐(陸雲詩有渰淒淒甘雨未播黍稷方華中田多稼)陳琳武庫賦
(千徒縱唱億夫求和聲訇隠而動山光赫奕以燭夜)傅玄晉食舉東西廂歌天祐聖皇萬邦來賀
雖安勿安乾乾匪暇(晉鼓吹曲皇之佐讚清化百事理萬邦賀)韋孟諷諌詩興國救顛孰違悔
過迢思黄髪秦繆以霸(李賀長平箭頭歌左魂右魄啼肌瘦酪瓶倒盡將羊炙蟲棲㕍病蘆筍紅)
廻風送客吹陰火(韓愈送窮文垂頭䘮氣上手稱謝燒車與船延之上坐)白居易冬夜詩家貧
(親愛散身病交遊罷眼前無一人獨掩村齊卧)
三聲(補)
(易林褰衣渉林水深請罷賴幸舟子濟脫無他魏文帝寡婦賦伏枕兮忘寐逮乎朝兮起坐愁百)
端兮猥來心鬰鬰兮無可(左貴嬪元后誄恩從風翔澤隨雨播中外禔福遐邇咏歌)
二十二禡(獨用)
古韻(見寘御箇三部)
三聲(見支魚二部)
無入十三部(見寘部)
回互通轉(見屋質二部)
白居易菩提寺上方晚望香山寺詩晚登四寳刹晴
望東精舍反照轉樓臺輝輝似圖畫李商隠無題
詩八嵗偷照鏡長眉已能畫十嵗去踏青芙蓉作
裙袴畫原讀華去聲自宋韻不通凡遇佳麻兩部
同收之字則盡刪去麻部一邉以致佳必讀皆畫
必讀外無理極矣今偶收畫字以明廣韻非唐韻
之証其餘妄刪字不可勝紀但當俟後之踵事者
耳
易乾象潛龍勿用下也與見龍在田時舍也協觀彖
中正以觀天下與下觀而化協此正馬禡二部之
本音也今人謂下讀戸當入語韻後人誤入馬禡
二韻則易象易彖俱難通矣且下亦不止讀戸魏
武短歌齊桓之功為伯之首九合諸侯一匡天下
則下又讀有沈約梁明堂歌齊醴在上笙鏞在下
匪惟七百無絶終始則下又讀以子夜冬歌何處
結同心西陵松栢下晃蕩無四壁嚴霜凍殺我則
下又讀荷淮南八公操知我好道公來下兮含精
吐氣嚼芝草兮則下又讀舀此正無入十三韻之
通而曰當讀戸何耶
唐用切韻以若字讀射列禡部中見李涪刋誤今宋
部禡俱無若字誰謂廣韻即唐韻也
韓愈元和聖徳詩有萬牛臠䏑句縣齋有懐詩有絲
竹羅酒䏑句宋韻俱無䏑字至毛晃始増入此字
仍引元和一詩為証則宋韻之陋其與唐韻乖舛
乃爾
(四十禡)禡(莫駕切出師祭名周禮禡於所征之地)罵(惡言)鬕(抹額也東京賦朱鬕髽註絳帕額)
(也)榪(林端横木)傌(齊大夫名又賈誼傳髠刖答傌傌罵同)(多言)㾺(牛馬病又惡氣着身曰㾺)
駕(古訝切具車馬曰駕)架(所以舉物者或作枷禮記不同椸枷)稼(種禾也周禮有司稼)嫁(送女)
(歸夫曰嫁)價(物所值曰價)假(借也又告休沐也)斚(鬰鬯之尊)幏(枲屬一曰蠻方税布也)瘕
(腹病)亞(幺駕切次也就也)婭(爾雅兩壻相謂為婭詩作姻亞)稏(𥝧稏稻名通作罷亞)啞(啞啞)
(鳥聲)㰳(欭㰳驢鳴也)䢝(次第行也)髂(丘駕切腰骨揚雄解嘲折脅拉髂)疴(小皃驚)
(嘆聲)罅(丘駕切孔隙也通作㙤)嚇(笑聲又以口距人謂之嚇莊子以梁國嚇我)諕(誑也或作)
唬(虎聲)謑(怒言)煆(熱也乾也)㙤(地名)迓(五駕切迎)訝(怪也)砑(碾也)庌(庌舍庇馬)
(者)齖(齰齖不相得也)枒(木名一曰車網合䖏)嗄(所稼切聲變也老子終日號而不嗄)詫
(丑亞切誇也誑也)&KR1651;(衽謂之褸&KR1651;一曰襢衣)汊(水岐流也又鴈汊地名)咤(陟駕切噴也叱)
(怒也)吒(上同蜀書諸葛亮奏彭漾舉頭視屋噴吒)奼(美女也)㓃(奠爵也通作咤書三咤)哆(張口)
(貌)奓(開也張也)灹(火聲)詐(側駕切偽也詭譎也)醡(壓酒具也)笮(上同)溠(水名周禮豫州)
(其浸波溠)咋(語聲)榨(打油具出通俗文)蜡(鋤駕切年終祭名禮記天子大蜡八)䄍(上同)乍
(暫也甫然也)齰(齰齖)(慙語)謝(辭夜切辭去也又衰也又拜爵曰謝)榭(書臺榭註臺上之屋)
暇(吴駕切閒)下(降)夏(大也又時名)芐(草名禮父母之䘮芐翦不納註蒲苹為席翦頭不編)
(納也)夜(羊榭切暮)射(漢志僕射官名)鵺(鳥名似雉)藉(慈夜切以草藉地曰藉又薦也又左)
(傳鄅人藉稻盧植解藉作耕又借也與耤同漢郭解傳以軀耤友報仇)褯(肯綮録小皃衣曰䙀褯)䣠
(亭名在貝丘)躤(踐也)䤳(鏡)缷(司夜切脫也)瀉(去水)蝑(鹽藏蠏)柘(之夜切木)
(名)樜(上同)炙(周書黄帝始燔肉為炙)䏑(上同)蔗(說文藷蔗今甘蔗也相如傳作諸柘)蟅(&KR2114;蝜)
(蟲名一曰蝗類)嗻(多語貌)借(子夜切貸也假也推奬也助也)唶(嘆聲漢書蘓伯阿望見舂陵郭)
(唶曰氣佳哉)舍(始夜切屋也又三十五里為一舍又左傳凡師一宿為舍又釋也)赦(周禮司刺)
(掌三赦之法註舍也漢朱博傳常刑不舍)騇(牝馬)射(神夜切發矢也)麝(獸臍有香者)貰(賖也)
若(蘭若)霸(必駕切持諸侯之權者)壩(障水堰)弝(&KR1887;弣中手執處也考工記作把)杷(柄也)
(晉王濛卒劉惔以犀杷麈尾置棺中)欛(上同)靶(轡革御人所把者晉王褒傳王良執靶)灞(水名出藍)
(田谷)垻(蜀入謂平川為垻)帊(普駕切通俗文帛三幅曰帊一曰衣襆也)帕(上同)怕(懼)
華(吴化切西嶽)樺(木名原憲以樺木皮為冠)畵(繪事也界也)話(言)擭(機檻也書杜乃擭)
嬅(女名)摦(左傳鍾大者不摦謂鍾横大也)㕦(口大貌一曰譁也詩作吳)鱯(魚名似鮕口大)化
(呼霸切變)諣(疾言)杹(木名皮可為索)䞣(遷謝切脚斜立也)笡(斜逆)瓦(五化切屋瓦)
窊(烏化切汚下也)跨(苦化切越也又騎也)胯(兩股間也)杷(歩化切田器)罷
(皮駕切休也廢也)䖳(除架切水母也無目以蝦為目)誜(所化切俊言)(古駕切相)
(誤也一曰欺也)
二十三漾(與宕同用)
古韻(見送部)
三聲(見東部)
有入十七部(見送部)
餉紐有傷字因漢李夫人傳有方時隆盛年夭傷兮
作去讀而妄增之者此三聲字也若向字則劉向
傳顏註明曰近代學者讀向為餉既别無所慿只
當作本字為勝而宋韻仍列餉紐則多事矣至韓
退之岳陽樓詩投擲傾脯今諸韻無字則
本醬字别出字書不載若杜詩翡翠鳴衣桁古詩
還視桁上無懸衣本在吭紐而禮韻出廣韻出
笐使明明衣桁桁字而皆埋抹不令見尚曰廣韻
即唐韻誰其信之
伉藏物也今俗猶呼藏為伉音苦浪切
(四十一漾)漾(餘亮切水名漢之源也)様(式)恙(憂也病也又噬蟲能食人心)養(供也)煬(炙燥)
颺(風所飄舉也)羕(水長貌詩江之羕矣)瀁(水盛蕩貌)眻(美目貌)㺊(獸如獅子食虎豹見神異)
(經)䭐(餌也)諹(謹也又讙也)量(力讓切龠合升斗斛曰五量又能容謂之量)兩(匹也小爾)
(雅倍丈謂之端倍端謂之兩左傳幣錦二兩又漢書註車一乗曰一兩)緉(履兩枚也晉阮孚曰未知能着)
(幾量屐詩葛屨五兩兩量竝同)諒(信也又照察也)掠(笞也奪也取也又拂過也)涼(薄也或作凉左傳虢)
(多凉徳)悢(悢悢悲也又後漢陳蕃傳天之於漢悢悢不已註猶眷眷也)亮(明)哴(唴哴小皃啼也)
㹁(牛色雜)(比風)狀(鋤亮切形象也陳也牒也)讓(人樣切相責讓也又謙也退也)攘
(擾也又繁冗曰浩攘)懹(憚也)餉(式亮切饋也)饟(上同)蟓(桑蠶)慯(憂)帳(知亮切幬)
(也帷也)漲(水泛溢也)張(陳設也周禮邦之張事又自侈大也)脹(腹滿也通作張左傳晉景公張如厠)
悵(丑亮切失志也又望恨貌)暢(逹)鬯(香草一曰以秬釀和鬯曰秬鬯)瑒(圭尺有二寸祠宗廟)
(者)韔(弓衣)䩨(上同詩虎䩨註弓室)昶(通也日長也)(草盛貌)(穧也)向(諱亮切對)
(也趣也一曰牖也詩塞向)嚮(上同)曏(不久也曩也又明也莊子證曏今故通作向)珦(玉名)䦳(爾雅)
(兩階間謂之䦳)蠁(蛹中蟲)長(直亮切多也剰也晉書生平無長物又度長短曰長)杖(持也又所)
(以扶行者)仗(五刃之總名又唐制殿下兵衛曰仗又慿倚也)釀(汝亮切作酒曰釀)䖆(菜)
匠(疾亮切工)&KR2849;(女&KR2849;鳥名即巧婦)障(之亮切隔也界也又屏障或作鄣漢張湯傳居一鄣間)
㢓(上同或作作章雜記四面有章)瘴(癘也一曰熱病)嶂(山之髙險者)墇(塞也)彊(居亮切勁)
(也)強(其亮切倔強)倞(強也又人名楊倞註荀子)弶(施罟於道)上(時亮切蔡邕曰上者)
(尊位所在)尚(庻幾也猶也加也又文飾也一曰凡主天子之物皆曰尚如尚衣尚食類又娶天子女曰尚主)
(相如傳卓王孫自以使女尚長卿晚皆尊崇意)償(還)壯(側亮切盛)裝(行裝)怏(於亮切情)
(不足也或作鞅)䬬(飽)詇(智也)唱(尺亮切發歌曰唱)倡(引也)廠(露舍)剏(初亮切初)
(也造也)創(上同)愴(傷)凔(寒也荀子疾養凔熱或作滄)將(子亮切帥)醬(肉醢菜葅)
(通謂之醬)(上同)蹡(七亮切蹡)仰(魚向切恃也資也)訪(敷亮切謀也)
妄(巫放切誕也㒺也)望(瞻也又祭名)朢(月滿與日相望謂之朢通作望)忘(棄忘周禮三宥一曰)
(遺忘)(責也)汒(谷名在京兆)况(許訪切譬擬也矧也)況(上同說文寒水也)兄(滋也詩倉)
(兄填兮)貺(賜也又與也通作況漢武帝紀拜況于郊)誑(古况切欺也史解揚誑楚毋降詩人實迋)
(女皆同)㤮(惑)(逺行)王(于放切興也)旺(光美也)暀(上同)迋(往也左傳子展迋勞)
晃(明也與晄同)放(甫妄切逐也肆也逸也)舫(船也又並兩船謂之舫)妨(礙也害也)
相(息亮切視也扶也儐也一曰官名又禮記舂不相註送杵聲又樂記治亂以相註拊也所以節樂)
唴(丘亮切義見哴字註)狂(渠放切心病)誆(謬)防(符訪切守禦也)
(四十二宕)宕(大浪切過也又洞室)碭(碭山名)嵣(㟐嵣廣山貌)踼(跌踼行失正也)𦿆(䕞𦿆)
(毒藥草唐安禄山誘奚契丹飲以莨菪酒而阬之即此)逿(失據而倒曰逿漢書陽醉逿地)蕩(廣大之稱)
愓(放也)浪(來宕切波也又謔也游也)閬(髙門又閬中蜀地名)埌(方言秦晉謂冢曰埌又莊子壙)
(埌之野謂曠野)&KR3390;(合浪切咽也又吞也)桁(竹竿一曰衣袈或作笐)(翓飛貌)行(輩也又行)
(行剛健貌)盎(鳥浪切盆)㼜(上同莊子甕㼜大癭)醠(濁酒)坱(塵)葬(則浪切埋)塟(上同)
髒(骯&KR1507;倖直貌)藏(徂浪切物所蓄曰藏)臟(五臟)奘(大也)當(丁浪切主也抵也質也又)
(底也韓子玉巵無當)擋(摒擋阮奚傳作屏當不盡)瓽(大盆又井以甎為甃曰瓽)讜(善言中理謂之讜或)
(作譡)亢(苦浪切星名又過髙也又左傳不能亢身焉能亢宗註蔽也)抗(扞也蔽也敵也)忼(忼慨)
伉(漢宣紀選伉健習騎射者又直也揚子事勝辭則伉又藏物曰伉)閌(盛貌又閌閬髙門也詩臯門有)
(伉同)犺(健犬又猰犺不順貌晉周嵩狼犺)炕(火炕又愆陽曰炕旱漢志有炕陽之應通作亢)沆(水流)
(聲)砊(砊硠石聲)蚢(蟲名)頏(與吭同)謗(補曠切訕)榜(進船又船名晉張載傳吴榜越船)
搒(上同相如賦榜大歌)螃(蟲名似蝦蟆)枊(魚浪切繫馬柱晉王謐縛宋武帝於馬枊又堅也)
䭹(馬怒貌)&KR2192;(山名)儾(奴浪切緩也)灢(水名又泱灢水濁也)㚂(坱㚂塵也)儻(他浪)
(切倜儻)盪(滌器也)鐋(工人治木器)曠(苦謗切逺也大也久也又壯而無室曰曠)爌(上同)
壙(墓穴又野也孟子走壙)纊(絮)絖(上同)䘮(蘓浪切死也失也又仕無位曰䘮)攩
(乎壙切搥打也)擴(上同)潢(以漿染𥿄也唐六典有裝潢匠)漭(莫浪切漭浪大野也)㟐(嵣㟐)
傍(蒲浪切倚也)徬(附行也)汪(烏浪切水臭)䤑(醱䤑酒也)廣(古曠切度廣曰廣一)
(曰兵車名左傳左右廣又副軍曰貳廣)掆(古浪切捎掆舁也)
古韻(漾敬徑證四韻通)
附載(詩䪻弁蔦與女蘿施于松上未見君子憂心怲怲)桑柔靡所止疑云徂何往君子實維
秉心無競(射義數與于祭而君有慶數不與于祭而君有讓)素問冬傷于寒春必温病四時之
氣更傷五臟老子知不知尚不知知病(莊子其静若鏡其應若響)黄庭經三神還精朽方壯
魂魄内守不争競(漢北海相景君銘殘偽易心輕黠踰境鴞梟不鳴分子還養)鮑照園葵賦既
區既鉏乃露乃映勾萌欲伸藂芽將放(道藏歌風雲隠宛微講論五嶽匠硨磲精流璃琥珀金剛)
鏡(郭璞江賦青綸競糾纒縹組争映紫萊熒暐叢被緑苔鬖髿乎研上)山海經不死國贊有大
安處員丘之上禀此遐齡悠悠無竟(王微觀海詩照本苟不昧在末理知瑩忽乗搏角勢超騰送)
崖上(陸龜蒙和三宿神景宫詩徒貪物外趣未脫塵中病舉手謝靈峰徜徉事歸榜)
夏書五子之歌其首章末句(為人上者奈何不敬)從來皆不能
協至有目為無韻者不知上與敬協正漾敬之通
韻也若通章協法則下馬予圖與周頌小毖樂府
烏生八九子押例正同
二十四敬(與諍勁通用)
古韻(見送漾二部)
三聲(見東部)
有入十七部(見送部)
廣韻作四十三映與此不同
(四十三敬)敬(居慶切恭)竟(已也)鏡(鑑)獍(惡獸)映(於敬切明相照也)暎(上同)競
(渠敬切争也強也)檠(有足所以几物者)誩(争言)慶(丘敬切行賀人也又福也)更(古孟)
(切蓋也再也)命(眉病切出於天者為命一曰教也使也又漢書亡命脫名籍也)病(皮命切疾)
並(偕也)竝(上同)評(量也)孟(莫更切長也)盟(盟津水名)朚(義詳倀)横(户孟切不)
(順理也)柄(陂病切柯也本也權也或作秉漢志殺生之秉)棅(上同史天官書斗棅)怲(憂)邴
(邑名又姓)鈵(堅也)詠(為命切謳吟也)咏(上同)醟(周禮司救註酗者醟也)榮(祭日月星辰山)
(川之名)泳(濳行水底曰泳)行(吴孟切言迹)絎(刺縫)胻(脛)㵾(楚敬切瀴㵾冷也)
搒(北孟切笞也)榜(上同)生(所敬切產)鼪(鼬䑕)迎(魚慶切迓也昏禮親迎)
鋥(除更切磨鋥出劍光也)(住視)䂻(塞也)倀(狶孟切朚倀失道貌)趟(䞴趟行貌)㡧(開張)
(畫繒也出文字指歸)(張皮曰)牚(池孟切邪柱也)
(四十四諍)諍(側迸切諌諍)迸(比諍切散也涌也斥逐也)(蒲迸切皆也)硬(魚迸)
(切堅強也)鞕(上同)轟(呼迸切衆車聲)輷(上同)䛭(許諍切唐書陳子昻論䛭直)䙬
(鷖迸切文字集畧云襇錯綵郭璞江賦䙬以蘭紅謂采色相映也)嫈(小心態)
(四十五勁)勁(居正切健也遒也)政(之盛切正也)正(無邪)証(諌)倩(七政切假借也)
凊(寒也冷也莊子㸑無欲凊之人)婧(女貞潔也)鄭(直正切國名)聖(式正切睿也)
遉(丑正切邏候也通作偵)偵(問)性(息正切天性)姓(左傳因生以賜姓)令(力正)
(切命令又善也律也又漢法縣萬戸以上為令以下為長又時令月令)詅(自衒賣也)䀻(匹正切䀻)
(問)娉(娶也或作聘)俜(伶俜行不正貌)夐(虛正切逺也冠絶也)詗(告言也又候伺漢書為中)
(詗)矎(直視貌)併(卑正切兼也竝也)并(專也)摒(除棄也或作屏)偋(防正切隱僻也)
(厠也)庰(上同)淨(疾正切無垢薉也)㵾(上同)靚(粧飾也明也或作靘)靜(寂)靖(安也)穽
(穿地為&KR2238;以陷禽獸謂之穽)阱(上同)請(謁也漢律春曰朝秋曰請又朝請官名)盛(丞政切多)
(也茂也又姓)晟(明也)輕(牽正切疾也又兵車名)詺(彌正切辨别物名唐于志寧傳昔陶)
(弘景註銘目)精(子姓切強也)(許令切含笑也)
二十五徑(與證嶝同用今作獨用)
古韻(見送漾二部)
三聲(見東部)
有入十七部(見送部)
(四十六徑)徑(古定切歩道)俓(直)經(織也又縊也)逕(至也過也近也與徑同)&KR3726;(猿聲)桱
(木似杉而堅)濘(乃定切泥淖)寗(願詞猶寧也又邑名又姓)佞(巧諂捷給皆曰佞)鸋(鸋鴂)
(鴟屬楚辭鸋鴞之鳴)醒(新佞切醉解)腥(肉中生小息肉其形似米謂之腥或作胜)睲(目睛)
脛(吴定切脚脛)踁(上同)靘(于定切䒌靘青黑色)掅(捽也)定(徒徑切安也凝也决也又)
(諡法純行不曰定)廷(直也朝位也)錠(錫屬)釘(丁定切以釘釘物)訂(平議)顁(題也詩作)
(麟之定)矴(鎮舟石或作碇)飣(貯食也唐書飣坐棃)定(營室星也詩定之方中又禮器羮定註定熟肉)
(也又鋤屬爾雅斪斸謂之定)錠(豆有足曰錠無曰鐙)罄(苦定切盡也)磬(郭璞曰磬形似犁琯以玉)
(石為之又詩傳騁馬曰磬又縣縊殺之曰磬禮記磬于甸人)&KR1698;(一足行也左傳鑋而乗於他車以歸鑋&KR1698;)
(同)(鹿絶有力者)(空也詩瓶之矣)鑋(金聲)聽(他定切也從也)侹(俓侹直也)
汀(詳瀅註)暝(莫定切夕也晦也)瞑(閉目)䒌(見靘註)瑩(烏定切玉色又潔也逸論)
(語如玉之瑩)鎣(磨也飾也通作瑩)瀅(汀瀅小水一曰水澄貌)(志恨)
證(舊誤併此部入徑韻内今另作一部與嶝同用)
古韻(見送漾二部)
三聲(見東部)
有入十七部(見送部)
證韻中烝乘應興勝稱凭凝鐙恒凌皆蒸韻中字明
是蒸韻之轉故孫逖奉和左司員外贈韋侍御諸
公詩純以蒸韻所轉諸字押入證韻不惟不襍徑
部一字并與證嶝二部餘字了不干渉則此中蹤
蹟開卷瞭然而平水併韻不知何故妄併入徑後
而不察也今將證部分别另作一部然不改四十
七證為二十八證以是書一本平水不欲更改且
以使後之考古者有所據耳說見論例(孫逖詩拜郎登省闥)
(奉使馳車乗遙瞻使者星便是郎官應臺妙時放言皇華徳彌稱二陜聴風謡三秦望形勝此中睽)
(益友是日多詩興寒盡嵗陰催春歸白華證)
應在平韻與膺同有承當意在去聲則應答耳然廣
韻註此應字亦作承當解車乘之乘作去讀若平
讀則乘駕之乗耳然魯頌公車千乗江淹賦喪金
輿與玉乗其於車乗字皆作平讀古入用韻寛凡
異音異義皆可互用况三聲既通則一字轉見必
非音義所能限者宋禮部參詳元祐新制凡科塲
事例一字兩韻者如許拘礙致原本無音士子輒
相顧而不敢用噫何陋也
杜甫詩塹抵公畦稜稜去聲註京師農人指田逺近
多曰幾稜宋韻無稜字至毛晃始增入要是方語
今越人亦有稱一稜兩稜者
(四十七證)證(諸應切騐也候也)烝(氣上逹也晉天文志夏至南天氣至故烝熱)孕(以證切懷)
(姙)媵(送也楚辭魚鱗鱗兮媵予又詩序從嫁之女為媵)鱦(家語單父漁者曰魚之小者名鱦吾大夫)
(欲長之)䵴(面黑子)扔(如證切引也推也)認(識物也)芿(草不翦曰芿)㭁(木名)
乗(食證切車也一曰物雙曰乗左傳以乗韋犒師又四數曰乗如乗馬乗矢乗雁類又晉史曰乗)賸(増益)
(也餘也唐書賸馥)剰(上同)嵊(山名在剡)應(於證切答也當也一曰樂器名見周禮)譍(以言)
(對也)噟(上同)甑(子孕切&KR1092;屬)䰝(上同)䙢(汗濡)興(許應切詩詁感物而發謂之興)嬹
(悅)勝(詩證切負之對又橎勝婦人首飾)蕂(苣蕂麻屬或作巨勝)瞪(澄應切直視貌)
(米黑壊)稱(昌孕切權衡也宜也惬也又副也孔光傳無以報稱)秤(爾雅斤十謂之衡衡有半謂之)
(秤)凭(皮孕切依倚)靐(雷聲)凝(牛孕切止水也一曰氷堅)
(四十八嶝)嶝(都鄧切登陟之道)磴(巖也上同)隥(上同)鐙(馬鞁踏也又豆下跗祭統執鐙)凳(几屬)
(或作橙)墱(飛陛謂之墱又魏都賦墱流十二謂水分派也)(祭食)贈(昨亙切送遺也)亙
(居鄧切通也竟也延袤也)絙(急張也索也或作縆)䱴(魚名或作䱎)堩(道路也曽子曰葬引至于堩)
搄(急引也)(石連貌)鄧(徒亙切國名又姓)蹬(蹭蹬失道又困頓也)幐(囊可帶者)僜
(倰僜不著事)(碐磴困病)堋(逋鄧切射埒又壅江水灌溉曰堋)塴(葬下棺也左傳朝而塴詩)
(傳作傰)懜(武亙切不明也通作懵)懵(悶)瞢(目不明)(重鐶)䲛(魚名)倗(父鄧)
(切輔也)倰(魯鄧切倰僜)稜(田片曰稜)
二十六宥(與候幼同用)
古韻(見寘御嘯三韻)
三聲(見支魚二部)
無入十三部(見寘部)
回互通轉(見屋部)
俗以油塗器曰油音誘以身踊擲曰音透禮韻無
此二字
陸龜蒙讀襄陽耆舊傳詩有凝融為波瀾復結作瑩
璛宋韻但出琇字無璛字
宥部潄紐有移入候部者幼部輮紐有移入宥部者
此皆無所干繫故聴之
(四十九宥)宥(于救切寛也通作又禮記王三又)侑(勸食)囿(苑有垣者)佑(助)右(左右)又(猶更)
(也)祐(福祐)酭(報也)䀁(抒水器)(上同)姷(耦也)忧(動也)(草名)救(居佑切䕶也拯)
(也)捄(上同)究(窮也推㝷也又詩究究郭璞曰相憎惡也)灸(灼)廐(馬舍)廏(上同見周禮)疚
(病)&KR2452;(止也禁也)㝌(說文貧病)胄(直祐切裔也又兜鍪也)䩜(上同荀子䩜帶劍)宙(宇宙)
酎(三重釀酒)繇(卦兆辭)紬(緒也又綴集也司馬遷傳紬石室金匱之書)籀(春秋傳卜籀謂讀卦)
(兆辭也又史籀周太史名作籀文)伷(系也與胄同)䛆(訓)駎(競馳馬也)疛(心腹疾又作㿒)懤
(愁毒)獸(舒救切禽獸)狩(冬獵曰狩)守(守之也)首(嚮也又有咎自陳曰首)收(穫)
晝(日中也又齊邑名)咮(鳥口)噣(上同)臭(尺救切凡氣之縂名)殠(腐氣漢楊敞傳以為殠惡)
袖(似祐切衣袂也通作褎或作褏)岫(山有穴曰岫東京賦三鮪岫居)齅(詩救切以鼻取氣也)
嗅(上同)嘼(㹌也六嘼即六畜)珛(朽玉)祝(職救切祭主贊詞者又詞也願也)䯾(髪多)椆
(船篙木也)呪(詛)舊(巨救切故也久也)柩(棺)匶(上同)瘦(所祐切瘠)(上同)漱
(蕩口也或作涑)嗾(使犬聲左傳公嗾夫獒)瘶(欬)嗽(上同)鏉(&KR1564;利)謏(私詈也一曰諵謏怒言)
驟(鉏救切奔)僽(僝僽惡言詈也)皺(側救切皮細起曰皺)縐(蹙也縮也一曰絺之細者)甃
(甓也又結砌也)䐢(脯)覆(敷救切蓋)副(貳也稱也又詩副笄編髪為之註后夫人首飾)仆(頓)
福(藏也史龜䇿傳邦福重龜)(病重發也)&KR5284;(假髻)㤱(小怒也)簉(初救切倅也左傳僖子使)
(平薳氏之簉又齊飛順疾貌唐書簉羽鵷鷺)䔏(草相次也)遚(不進貌)富(方副切豐於財也)
鍑(釡之大口者)溜(力救切水名出鬰林又水下垂曰溜)廇(屋梁木也又屋霤下地謂之廇儀禮)
(有東霤中霤)餾(蒸飯曰餾)留(濡滯貌史武帝紀宿留海上)霤(屋簷滴雨為霤)瘤(赤瘤腫病)塯
(瓦飯器堯舜飯土塯)飂(風聲)漻(清貌)瀏(上同)鷚(鳥名似鷃)(地名左傳與之石之田)翏(髙飛)
(貌)嬼(美貌)畂(百畝曰畂)秀(息救切茂也美也又草木之華曰秀)宿(列星又止息也)繡(考工)
(記畫繪五采謂之繡又繡謂刺繡也尚書大傳未命為士不得衣繡)琇(石次玉)蜏(蟲名)僦
(即僦切賃也雇也漢書或不償其僦賃)䅢(稔實也)媨(醜老嫗也)就(病僦切即也又匝也禮記)
(大路繁纓一就註五采一匝曰就)鷲(鳥名又西域有靈鷲山)(上同見師曠禽經)㠇(嶺名)
狃(女救切習也就也)猱(爾雅猱猿善援)腬(嘉膳)(雜飯)粈(上同或作糅)復(扶富切又)
(也返也告也)伏(鳥抱子)覆(伏兵曰覆)椱(機持繒者)複(重也)(再病曰)柚(余救切似)
(橙而酢吕氏春秋果之美者有雲夢之橘柚)槱(槱燎祭名周禮以槱燎祀司中司命)狖(蒼頡書狖似貍)
貁(上同)鼬(野䑕善登木)(上同)褎(服飾盛貌詩褎如充耳或作褏班固述匡衡傳樂安褏褏謂盛)
(也)蜼(獸似獮猴鼻露向上遇雨則以尾塞鼻)櫾(木名見列子)授(承祝切予也)夀(老年)
售(賣去也詩賈用不售一曰償也)綬(韍維又周禮司几筵註綬是薄帔有文章而狹)䛵(口授也唐盧從)
(史傳得其密號䛵諸軍或作㖟)詶(答)不(俯救切弗然也)莓(亡救切覆盆草)&KR2153;(牛救)
(切&KR2153;仰鼻也丘救切)糗(丘救切熬未麥也)
(五十候)候(吴遘切伺望也一曰守疆吏周禮郊有候館又氣候)後(不先也又方言娣姒曰先後)后
(君也又皇后天子之配)厚(不薄)郈(魯叔孫邑名)堠(記里堡今之封堠)鍭(矢鏃或作翭禮記翭)
(矢一乗)逅(不期而㑹曰邂逅)蔲(許候切豆蔲草)吼(厚怒也又聲也)鱟(海中介蟲形如恵文)
(冠)佝(僂佝短醜貌)豞(豕聲)(苦候切仇也又書註羣行攻刼曰冦)扣(擊)(水名在代)
(郡)怐(怐愗愚貌)叩(以手至首也又問也發也)鷇(鳥子或作㲉)簆(織具)䍍(未燒瓦器)瞉(瞉瞀)
(無知貌)戊(莫候切十幹之一)茂(卉木盛也通作楙漢鼂錯傳夏以長楙)懋(美也又勉也)
瞀(目不明也莊子余適有瞀病)霿(區霿無識也)愗(義見恂字註)袤(延亙也東西曰廣南)
(北曰袤)貿(市易也書作懋)姆(女師)楙(木瓜)䓮(細草叢生)豆(田候切古食肉器)梪
(上同)脰(項也)逗(漢韓安國傳逗撓註謂留止)餖(飣)竇(穴)讀(凡經書語絶處謂之句語未絶)
(而㸃分之謂之讀)荳(菽)酘(重釀酒)鬬(丁候切競)&KR1280;(尾星名東京賦日月㑹於龍&KR1280;)䛠
(䛠譳不能言也)襡(衣袖)仆(方候切倒也)踣(上同)䞳(僵也)耨(奴豆切薅器所以刺地除)
(草者一曰耘也)鎒(上同莊子銚鎒於是乎始修)譳(䛠譳)檽(構檽木名後漢潛夫論江南檽梓以為棺)
(槨)㝅(楚人謂乳為㝅一曰瞀)擩(搆擩不解事)奏(則候切進也一曰簡類又節奏謂音樂緩)
(急之度)走(疾趨)透(他候切徹也跳也)(自投下也)漚(鳥候切久漬也)彀(古候)
(切張弓引滿謂之彀)冓(十梯曰冓又中冓宫中深密處)構(蓋也器也又合也一曰屋椽也又木名)購
(以財有所求也)媾(合也又婚也)遘(遇)句(拘也一曰句當)覯(見)雊(雉鳴)始(卦名亦遇也)
煹(舉火)詬(謑詬詈也一曰巧言)訽(上同崔駰逹㫖數冒訽以干進)(臤牛羊乳謂之或作)穀
(禄也)搆(結搆也)䃓(甃井)湊(倉奏切水㑹也聚也又趣也)蔟(太蔟正月律名)輳(輻共轂也)
腠(膚理)楱(小橘出武陵張景陽七命漢臯之楱)陋(盧候切荀子少見曰陋)漏(泄也也又西)
(北隅謂之屋漏又以銅受水刻節其名曰漏)鏤(雕刻也又書梁州貢鏤註剛鐵也)瘻(頭腫也一曰久)
(創)嶁(岣嶁即衡山)僂(傴僂俯貌)屚(屋穿本下謂之屚又句屚縣名)&KR1564;(&KR1564;鐵衣)(詬忽怒)
(也)䏽(蒲候切豕肉醬)偶(五遘切適然也又匹也)㔌(才奏切細切也)䠫(醉倒)
(貌)
(五十一幼)幼(伊謬切禮記人生十年曰幼)謬(靡幼切誤也詐也)繆(戾也又紕繆繒䟽也)
輮(如幼切車輞也)鞣(柔皮)蹂(踐)揉(順也詩揉此萬邦)楺(木名)糅(雜)肉(錢璧之體)
二十七沁(獨用)
古韻(沁勘豔陷)
三聲(見侵部)
有入十七部(見送震二部)
韓詩同宿聨句有巧舌千皆&KR2313;禮韻無&KR2313;字
(五十二沁)沁(七鴆切山海經謁戻之山沁水出焉又北方以物探水曰沁又小飲也)伈(恐也韓愈文伈)
(伈俔俔)(冷)吣(猫犬吐)䈜(䈜墨工人具)浸(子鴆切澤之總名又漬也漸進也)㓎
(上同)濅(水出魏郡入滹沱)祲(精氣也左傳吾見赤黑之祲一曰日旁氣)鋟(刻傷)任(汝鴆切克)
(也用也負也)妊(孕也或作&KR1494;通作任)絍(織縷也或作紝)衽(衣衿)鵀(戴鵀鳥名即戴勝也)鴆
(直禁切毒鳥也)酖(酒有鴆毒謂之酖)沈(沒)枕(之任切以首據物)針(縫器又刺也或作鍼)
噤(巨禁切口閉也通作&KR2313;)&KR2313;(牛舌下病)(上同)紟(帶也結也或作衿左傳衿甲面縛註不解)
(甲也)凚(寒凚)(蜀人呼舟)齽(齒向裏)禁(居蔭切制也謹也又天子所居曰禁又酒器禮記士)
(用禁)僸(北方樂名又仰也晉摯虞思遊賦後僸僸而方馳註仰頭也)㯲(格也)賃(乃禁切傭也借)
(也)蔭(於禁切芘也又陰景曰蔭)喑(泣無聲謂之喑)窨(地室也今謂地窖藏酒為窨後漢紀𧖟室)
(註窨室)飲(歠)(心中病)癊(庇)滲(所禁切下漉也封禪書滋液滲漉)罧(積柴水中)
(以取魚也或作槮)闖(丑禁切馬出門貌公羊傳開之則闖然一曰窺覘也)譖(莊蔭切讒也)
僭(詩傳數也又侵也)䜟(楚譖切騐也凡䜟緯皆言將來之騐)吟(宜禁切長詠也)揕
(知鴆切擊也史記右手揕其胷)臨(力鴆切師古曰衆哭曰臨又周禮王弔臨註以尊適卑曰臨)
甚(時鴆切劇過也)深(式禁切度深曰深)諗(念也謀也告也)
古韻(沁勘豔陷四韻通)
附載詩殷武天命降監不僭不濫(韋孟諷諫詩我王如何曾不斯覽黄髪不近胡不時鑒)
(陸機文賦闕太羮之滋味同朱絃之清汜雖一唱而三嘆固既雅而不艷)潘岳西征賦振鷺于飛
鳬躍鴻漸乗流頡頏隨波澹淡(郭璞山海經軨軨獸讚見則洪水天下昏墊豈伊妄降亦應圖䜟)
二十八勘(與闞同用)
古韻(見沁部)
三聲(見侵部)
有入十七部(見送震二部)
越俗以浮水曰㶒有云浮㶒㶒者音探沉水曰有
云沒頭者音澹又晻昧自私曰打闇黮音暗探
朒縮不逹曰打僋俕音探糝去聲禮韻俱刪其字
(五十三勘)勘(苦紺切校也鞫囚也)轗(轗軻)磡(巖崖之下)䘓(凝血又作䀍)(上同)(鹹味厚謂)
(之)紺(古暗切深青赤色)灨(水名或作贛贑)淦(泥也又水名漢書淦水出豫章新淦西入湖溝)
(薏苡别名)憾(吴紺切恨)琀(送死口中之玉也)唅(漢書唅菽飲水)含(左傳口實曰含通作)
(唅晉皇甫謐傳殯唅之物)莟(莟菡花蘂)浛(水和物也)䐄(食肉不厭曰䐄)醰(徒紺切酒味不長)
贉(買物預付錢也)(沒沈水底也)妠(奴紺切取也)䫲(呼紺切面虚黄色)(食不)
(飽)暗(烏紺切不明也)闇(冥)撢(他紺切取也)探(上同)黮(不明貌莊子人固受其黮)
(闇)僋(僋俕癡貌一曰不浄也)㶒(㶒汎水浮貌)䐺(食味美)憛(思也一曰悇憛憂惑也見楚辭)
傝(傝儑不自安貌)俕(蘓紺切義詳僋註)閐(覆蓋也)㤾(憛㤾失志貌)參(七紺切鼓)
(曲名或作摻後漢禰衡傳為漁陽摻撾)儳(參雜也禮記毋儳言)㽩(田壟壣也)篸(作紺切以針篸)
(物謂之篸)撍(手撼也)儑(五紺切傝儑)
(五十四闞)闞(苦濫切望也又魯邑名)瞰(漢書註俯視曰瞰或作矙)(日出)(味苦)濫(盧瞰)
(切汎濫水延漫也一曰&KR1085;漿之屬禮記醷濫又浴器莊子同濫而浴)纜(維舟絙)(&KR1824;說文泛齊行酒)
(也)懢(貪)嚂(食貌)爁(火貌)㜮(滛失也通作濫)㔋(刀利)淡(徒濫切濃之對)啗(食)澹
(水揺動貌)憺(動也恬静也)惔(上同莊子恬惔無為)啖(狂也通作啗漢王吉傳取棗以啖吉)䆱(䆾䆱)
(不平也)霮(霮䨴雲貌)(竹名)(無味也)倓(安也與憺同)暫(藏濫切不久也)蹔(上同)
鏨(小鑿)擔(都濫切負何也)甔(甔石小甖)三(蘓暫切三之也如論語三思三省禮記朝於王)
(季日三之類)賧(吐濫切外國以財贖罪曰賧)睒(候視)憨(下瞰切害也果决也)㺖(犬吠)
(聲)(炙令熟也或作䐄)譀(誇誕)
二十九豔(與㮇釅同用)
古韻(見沁部)
三聲(見侵部)
有入十七部(見送震二部)
㮇音他念切火杖也今俗稱火㮇即燈杖亦曰燈㮇
又音徒念切支也今俗稱支床支几凡榰楔不
平皆曰此皆方音字
(五十五豔)豔(以贍切方言美也一曰歆羡也)艷(上同)爓(光)焰(上同)灔(瀲灔水波動貌)焱(火華)
(也唐李光弼傳兵焱銳)鹽(以鹽醃也通作艷禮記鹽諸利)(上同)染(而艷切漬色也又汚也)
贍(時艷切賙也給也)奄(於贍切精氣閉藏也)淹(沒)閹(豎也宫中閹閽閉門者也)弇
(鍾形中央寛謂之弇周禮弇聲鬰)&KR3114;(於騐切快也)俺(大也)裺(衣寛)厭(於艷切足也斁)
(也通作饜後漢章帝紀朕甚饜之)饜(飫也)嬮(嬮嬱美女貌)砭(陂騐切以石刺病也)窆(葬下)
(棺也)騐(魚窆切證也考視也)噞(噞喁魚口出水貌魏都賦抗旍則威噞秋霜)閃(舒贍切闞)
(頭門中也)掞(舒也選詩摛藻掞天庭一曰疾動貌)苫(以草覆屋也又凶禮覆席草)煔(火行貌)
槧(七艷切版牘也論衡曰斷木為槧)塹(坑也遶城水也)壍(上同)嬱(義見嬮註)潛(慈艷切藏)
斂(力騐切也聚也)瀲(泛瀲水滿貌)獫(犬長喙曰獫)蘞(草名詩蘞蔓于野)殮(衣死)
(也通作斂)爁(爁焱火延也)&KR2822;(小雨)襜(昌艷切披衣也)幨(上同)裧(上同)䪜(韍也即蔽膝也)
䠨(音譜云馬急行)韂(馬鞍小障泥也)覘(敕艷切候也闞視也)占(章艷切擅據也又隱度其)
(辭以授人曰口占漢書陳遵口占書吏又隱度戸口來附本業曰自占漢宣紀流民自占八萬餘口)
(五十六㮇)㮇(他念切炊䆴木即火杖也)忝(辱)餂(鉤取也)念(奴店切常思也)&KR2623;(挽船篾也)
店(都念切停物舍)玷(玉病又缺也)坫(屏也一曰反爵亢圭處儀禮有東坫西坫在堂隅)墊
(下也左傳墊隘又書註溺也)阽(危欲墮貌)唸(呻吟)(早霜寒謂之)痁(熱瘧唐姚崇病痁移告)
䀡(垂目貌)䆎(先念切禾草不實稴䆎之貌)㼭(徒念切支不平曰㼭)趝(紀念切疾)
(行貌)僭(子念切擬也差也侵也)譖(不信)䁮(漸念切閉目思也)歉(語念切食不滿)
傔(傔從使屬唐封常清傳奏傔從三十人)䈴(籠)酓(於念切苦味)
(五十七釅)釅(魚欠切酒醋味厚也本作醶)脅(許欠切妨也)姭(好貌)劒(居欠切兵器或)
(作劍)(亡劒切草木無蔓也)欠(去劒切張口氣悟也又禮註志疲則欠一曰不足也或作㐸)
欦(丘釅切厓下也)(似瓶有耳)
三十陷(與鑑梵同用)
古韻(見沁部)
三聲(見侵部)
有入十七部(見送二部)
(五十八陷)陷(戸㱃切入地隤也)臽(小阱也)䱤(魚名)錎(車鐶通作陷莊子錎沒而下)韽
(於陷切下入聲或作韽)淊(水沒)揞(吴人云抛也)&KR3081;(犬吠)蘸(在陷切以物淬水中也)
(陟陷切鹹多也)站(獨立曰站)賺(直陷切賣也一曰重買也又市物失實謂之賺)詀(被誑也)
譧(上同)歉(口陷切喙也)䫡(䫡顑面長貌)儳(仕陷切輕賤貌一曰暫也周禮掌斂儳布)
䪌(韀之短者)諵(尼賺切詀諵口不置貌)顑(王陷切義詳䫡字註)湛(仗陷切露貌又)
(澄也)
(五十九鑑)鑑(棘懴切鏡也照也)鑒(方諸也周禮鹽取明水又與鑑同)監(臨也領也視也又唐官有)
(寺監)㔋(利也細切也)懴(又鑑切自陳悔也)摲(投也又芟也禮記有摲而播者)嚵(試人食)
(甖屬)㺖(小犬聲)釤(所鑑切大鎌)㒈(許鑑切覱㒈髙貌)譀(呌怒也)闞(大聲)
㽉(吴監切大瓮似盆續漢書盗伏於㽉下)&KR2546;(上同見左傳)㯺(大櫃)埿(蒲鑑切深泥也)
湴(上同)讒(士監切譖也)鑱(土具)欃(水門又作㸥)艬(船)䳻(似鵰而斑白出音譜)
覱(子鑑切義詳㒈)
(六十梵)梵(扶泛切西域種號又梵唄諷聲)颿(颿颿馬走也)帆(舟幔也通作颿)泛(孚梵切浮)
(也)汎(上同)氾(濫也又水名漢紀髙祖即位於氾水之陽)渢(渢渢中庸之聲)䀀(杯)䒦(草浮水貌)
&KR1665;(輕也)姂(好貌)
古今通韻卷十
