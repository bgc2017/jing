古今通韻卷三
翰林院檢討毛竒齡撰
六魚(獨用)
古韻(魚虞蕭肴豪歌麻尤又見支部)
三聲(魚語御虞虞遇蕭篠嘯肴巧效豪皓號歌哿箇麻馬禡尤有宥又見支部)
無入十三部(見支部)
(尤魚)魚(語余切水蟲又馬名頌有驔有魚又魚魚行列貌)漁(捕魚也又侵取之名)(古漁字)齬
(齟齬)鋙(鋤屬)於(央居切語辭)淤(泥澱也)唹(笑貌)虛(朽居切空也又宿名)驉(駏驉)
(似騾)歔(欷歔)嘘(吹)魖(耗鬼名又夔魖木石之怪)呴(荘子吹呴又呴呴語順貌)墟(去於切大)
(丘)㠊(﨑㠠山路峻也)嶇(上同)袪(袖也)阹(牛馬圈也又圍獸之名長楊賦以罔為周阹)胠(脅也)
(又荘子胠篋謂開也又去也荀子胠于沙而思水又軍左翼曰啟右翼曰胠)祛(禳却也逐也與敺同又散)
(也又强健貌詩以車祛祛)敺(周官敺疫與祛同)呿(開也莊子呿而不合)魼(比目魚)居(斤於)
(切處也又居居傲狠貌)𡨢(貯也)据(㦸据也手執臂曲局如㦸亦謂之拮据)裾(衣裾又裾裾盛貌)
椐(靈夀木可為杖)琚(玉名)車(乘也)鶋(鵯鶋雅鳥名又鶢鶋海鳥亦作爰居)渠(强魚切溝渠也)
(又渠渠大貌詩夏屋渠渠又俗謂他人為渠又軒渠笑貌)&KR1445;(&KR1445;脊令也)腒(鳥腊曰腒)蕖(芙蕖荷名)
籧(籧篨竹席也又疾不能俯者)蘧(莊子蘧蘧自得貌又蘧麥又姓)蚷(荘子商蚷馳河蟲名)鐻(金銀)
(器名又戎夷貫耳之物)磲(硨磲石次玉者亦作車渠)璩(環屬)醵(合錢飲酒)璖(耳環也)胥
(相於切蟹醢也周禮青州之蟹胥又相也又蝴蝶曰胥)諝(有才智之稱)蝑(蜙蝑)糈(糧)稰(熟穫)
(曰稰)湑(露貌)疽(七胥切癰疽)雎(王雎即雎鳩也)狙(猿屬又伺也)趄(趦趄趨不進貌)苴
(麻之有子者又菜名詩九月叔苴又苴杖以竹為之又履藉曰苴)沮(水名)砠(土山之戴石者)苴
(子居切苞苴汎指遺物謂裏而藉之)且(語詞)蒩(茅藉封建用之亦作租)蛆(蝍蛆蝗屬一曰蜈蚣名)
徐(似余切緩也又州名)蔬(所蒩切菜之總名)梳(櫛也通作疏揚雄傳頭蓬不暇疏)疎
(稀也又疏逺之義又菜也荀子葷菜百踈)疏(同上又通也又齊疏之服言麤也又扶疏盛貌)綀(綌屬禰衡)
(着絲巾)釃(以篚&KR1847;酒曰釃)書(傷居切寫也又載籍通稱)舒(伸也徐也又國名)&KR3507;(鳥似鳬者)
紓(紆也又緩也)瑹(美玉又笏也禮記諸侯瑹)初(楚居切始也)諸(陟胥切衆也又語詞)
(又内則以諸和水凡乾桃乾梅謂之諸)䃴(礛䃴礪也)蠩(蜛蠩一名螗蠩一頭數尾長二三尺可食)豬
(豕也通作瀦書彭蠡既豬)瀦(水停曰瀦)櫫(揭櫫杙也有所表識也)藷(藷蔗)&KR1538;(薯蕷别名)菹
(側居切酢菜也周禮七菹又澤生水草者孟子放之菹)鉏(士魚切田器)鋤(上同又助耕為鋤周)
(禮以興鋤利甿)蜍(署魚切蟾蜍蝦蟇也本作蠩)蠩(上同)如(人餘切似也從也又助辭)茹
(相牽引貌又茅根也易曰連茹又食菜曰茹)洳(沮洳卑濕之地)鴽(鴿屬月令田鼠化為鴽)樗
(丑居切惡木名)㻬(玉名)攄(舒也摛也)除(直魚切殿陛也去也又拜官曰除)儲(偫也副也太子)
(副君謂之東儲)篨(籧篨竹席)躇(躊躇猶豫之貌又住足曰躇)筡(筡草名中空類竹)屠(休屠外國)
(王號)滁(水名又州名)蒢(草名可染又口柔者曰蕖蒢)藸(菋藸即五味子也)閭(力魚切巷)
(門曰閭又奄閭蒿名)臚(陳也又傳語告下曰臚漢有大鴻臚官)盧(上同亦作玈黒色)廬(寄舍也在)
(田曰廬又州名)櫚(栟櫚㯶木)藘(茹藘茜也可以染絳)慮(諸慮山纍也似葛而麤又地名無慮在遼東且)
(慮在遼西並音廬)蘆(漏蘆藥名)驢(馬類)䕡(菴䕡即奄閭)爐(火燒山界)㠠(山名)余(以魚)
(切我也)予(同上)歟(疑詞又歎詞)與(同上又與與多黍貌又論語與與如)譽(稱美也)妤(媫妤)
(婦官亦作偼伃)輿(車也又衆也又主駕車者又扶輿佳氣貌)轝(同上轝車兩手對舉之稱)舁(同上)旟
(鳥隼為旟)璵(璠璵)餘(饒也賸也)雓(雞大者蜀蜀子雓)畬(悉治曰畬一曰三嵗治田之稱)&KR2207;(楊子)
(頻頻之黨甚于&KR2207;斯)藇(䒗藇香草)袽(女魚切敝絮可以塞舟漏者易繻有衣袽)帤(巾也又考工記)
(弓人厚其帤則本堅謂弓中也)拏(牽引謂之紛拏又攫拏騰拏皆摶持貌與挐同)挐(同上)
古韻(魚虞蕭肴豪歌麻尤八韻通)
魚虞尤歌麻已通入支微部内此則八韻自通之一
部也雖八韻齊押者少然互通蹤蹟則已瞭然嘗
考左傳伯姬之占(姪其從姑六年其逋逃歸其國而棄其家)淮南招隠
士首章(偃蹇連卷兮枝相繚山氣巃嵸兮石嵯峨猿狖羣嘯兮虎豹嘷攀援桂枝兮聊淹留)
子虚賦(東陼鉅海南有瑯琊觀乎成山射乎之罘浮渤海游孟諸)揚雄劇秦美
新(權輿天地睢睢盱盱或玄而萌或黄而芽玄黄相剖上下相嘔)定録中候占(太極)
(植簡金名西華學服可否自應靈符理異契同神洞相求)鮑眀逺合歡詩(同聲好相)
(應同氣自相求我情與子親譬如影隨軀情至斷金石膠漆未為牢)王叔師九思(念靈)
(閨兮奥重深願竭節兮隔無由望舊邦兮强委隨憂心悄兮志勤劬魂焭焭兮不遑寐目眩眩兮寤)
(終朝)類皆魚尤蕭豪歌麻竝見而鄭庠必分魚虞歌
麻為一部蕭肴豪尤為一部謬矣其他八韻相通
之字如同一消字長門賦蕭與尤合崔亭伯反都
賦又蕭與虞合(長門賦霍然雲消與真人乎相求反都賦幹弱枝强末大本消禍延)
(蕭墻不在須臾)同一休字胡綜大牙賦尤與魚合陸雲贈
鄭曼季詩又尤與蕭合(大牙賦動與道俱僉曰惟休陸雲詩和鳴興朝言懐)
(其休)如此者皆八韻互通蹤蹟人不識八韻能於此
類推則亦思過半耳
附載(賔筵是曰既醉不知其郵側弁之俄屢舞傞傞)易林童女無寐不宜動揺安其室廬傳
母何憂(屈原九章臨沅江之玄淵兮遂自忍而沉流卒殁身而絶名兮惜壅君之不昭)參同契
(食氣鳴腸胃吐正吸外邪晝夜不臥寐晦朔未嘗休)髙唐賦正㝠楚鳩垂雞髙巢崔駰反都賦
雍土是居鴝鵒來巢(王逸九思用志兮不昭遺失兮紐樞惟是兮用憂)排遍苐四曙月當忩滿
(征人出塞游畫樓終日閉清管為誰調)
(魚虞蕭肴豪五韻通)
附載晏子春秋五子不滿隅一子可滿朝(三略犯上者誅貪鄙者拘則化行而怨消)急就
章向夷吾竺諫朝(易林赤帝懸車廢職不朝叔帶之災居于汜廬)又國破為墟君子奔逃漢
書叙傳贊功剖符爵土乃昭(又與爾分符乍臣乍驕)孔臧鶚賦觀之歡然覧在經書在徳為祥
棄祥為妖(張衡西京賦萬乘龍趨載獫歇驕丁&KR1561;寡婦賦魂孤㷀以窮居易緇帳以素幬)傅
武仲洛都賦正宫寮摹八區(又濤海眀珠翠鷩貂旄)韋孟諷諌詩犬馬悠悠是放是驅務此鳥
獸忽此稼苖(折楊栁古詞祖伊言不用紂頭懸白旄指鹿用為馬胡亥以喪軀)韓愈毛頴傳缺
口而長鬚獨取其髦(栁宗元饒娥碑銘其父世漁死於波濤)劍門銘環於蜀都濯并羗髳
(魚虞尤三韻通)
魚虞通尤人頗知之苐關中李氏作古韻綱謂魚虞
之通尤祇通尤韻中之侯部而尤部與幽部不與
焉揣其意似以侯部中偏傍多魚虞韻字如从區
从俞从句从取从殳類而毛詩蟋蟀羔裘皆以侯
部作協故云然(蟋蟀勿馳勿驅勿曵勿婁羔裘洵直且侯命命不渝)實則尤
部之通多於侯部者七八倍即毛詩亦未嘗専通
侯部如下武小旻可考也(下武世徳作求成王之孚)小旻民雖靡膴或
(哲或謀)此外尤幽俱通可見者有左傳繇詞(攘公之羭一薰)
(一蕕)屈原惜往日(使貞臣而無由伊尹通于庖厨)淮南子(四時為馬隂陽為騶)
(乗雲凌霄與造化者俱)華覈自責文(哀棄其尤潤被下愚)焦仲卿妻(何乃)
(太區區舉動自専由)梁鴻適吳詩(求魯連兮海隅幸神靈兮與休)陸雲賦(步徬)
(徨以踟蹰聊相羊以淹留)班固賦(乃動大輅遵皇衢考聲教之所被散皇眀以燭幽)陳
琳賦(問民事于五鳩關大聖之顯符)鄭曼季答陸雲詩(曾不容舟搔首踟蹰)
權徳輿㡬銘(冲用為工方寸為罏周行不殆造物可侔)玉臺新詠(子行我無)
(留譬此比目魚)步出夏門行(攬轡為我御將吾天上游天上何所有歴歴種白䄖)李
興為諸葛亮表閭之文(漢髙歸魂於豐沛太公五世而反周想魍魎以髣髴)
(冀影響之有餘)不一而足即古詞日出東南隅詩雖有侯
部然亦有尤部(日出東南隅照我秦氏樓是侯部)又使君謝羅敷寜可共載不是
(尤部)故春秋題詞曰州之為言殊也釋文以洲為聚
孔子弟子顔濁鄒作顔濁雛禮記揚休山立休音
嘘肌求蟲名即肌居也荀子趨中韶濩作騶中韶
濩魯有子服湫讀子服租蜀本草香薷與香葇同
花盛曰芣然亦讀敷虞書宵中星虛虛史記註音
丘周禮司巫蒩舘劉昌宗讀作鄒舘孟子衆楚人
咻之一本作喣之夏后氏母追即牟追母畝同音
列子伯昏無人亦作謀人凡古文義類音釋兩相
關照者亦安往非尤部字而曰袛通侯而不通尤
則不知之矣
顧氏詩本音一書極主魚虞通侯而不通尤之説其
註載馳一章(載馳載驅歸唁衛侯驅馬悠悠言至于漕大夫跋涉我心則憂)于侯
韻下則曰侯古音胡而于憂字下無註何也以憂
在尤部其説有不合故也若魚虞之通蕭肴豪則
仍然不解故于漕字亦無註但曰六豪十八尤而
已如此則何名詩本音乎
漢儒林傳丘盖不言丘盖即區盖荀子言之信者在
乎區盖之間謂有所區藏而覆盖也故曲禮不諱
嫌名鄭註即以禹與宇丘與區當之然則丘區二
字本屬一音不惟通轉合一即在本部中亦宜二
字並出者乃考之丘字則在尤部是尤部通虞将
不止韻脚讀協而反曰虞不通尤誠不知其所據
果何等也又詩或舂或揄揄一作抌隰有榆榆亦
讀由今抌與由亦俱在尤部
附載老子建徳若偷質直若渝(周語竊鈎者誅竊國者侯)屈原九章伊尹烹乎庖厨寗戚
歌而飯牛(楊雄反騷或鼻祖于汾隅流于末之陽侯)參同契三光陸沈温飬子珠視之不見近
而易求又曲折戾九都曠然知所由(王逸九思白龍見射靈龜被拘仲尼困厄鄒衍幽囚)急
就章弓弩箭矢鎧兜鍪鑯錘撾杖棁秘殳(淮南鴻烈解故桓公三舉而九合諸侯紂再舉而不得)
為匹夫(楊雄解嘲或立談而封侯或擁彗而先驅)太玄聚首鼎血之猶乃後有孚漢書叙傳
自王番禺閩越東甌(易林西至平州霹我葺廬)又周流其墟無有咎憂又老猾大偷東行盗
珠(謝靈運羅浮山賦伊離情之易結諒沈念之羅浮發潛夢于永夜若泝波而乘桴)華覈自責
文懼速罪誅魂逝形留(劉楨魯都賦素秋二七天漢指隅緹帷彌野丹帳覆洲)張衡西京賦何
禮之拘既公又侯又視民不偷其樂愉愉(南都賦天封大狐列仙之陬)陸機感舊賦濟性命
而為仇争朝榮于須臾(黄庭經子存内皇與我游身披鳯衣與虎符)又三神之樂由隠居倐歘
游遨無遺憂(史記田横傳横來大者王小者侯不來且舉兵加誅)庾闡詩飄忽乘雲游召見東
岳魚(陸雲贈顧尚書詩言發涕流徳與福俱又逸藻雲浮曷變曷渝)隂長生詩青腰乖翼與
我為仇入火不灼入水不濡(曹植贈丁翼詩曲宴北城隅齊瑟揚東謳)繁欽定情詩何以結相
於金薄畫搔頭(何晏景福殿賦編以綷疏丹綺離婁)道藏歌唱讚願同舟令我心躊躇又朱
風引鳯鳩何不實仙居(陸士龍答兄詩爰造斯猷匪崇克扶)陳琳大荒賦大道卷而未舒爰稽
予之所求(李季和釣魚賦上山而樵兮下而釣魚豈如他人兮惟富貴之求)蔡洪圍棋賦攄妙
思奮玄籌餙服色玩騂駒(萬震南州異物志贊習水善逰出如輕鳬)息夫躬絶命詞嗟若是兮
欲何留撫神龍兮㩜其須(束晳補亡詩白華絳趺在陔之陬蒨蒨士子湼而不渝)張載登城東
(白菟樓詩門有連騎客翠帶腰吳鈎鼎食隨時進百和妙且殊)陳琳詩沉淪衆庶間與世無有殊
紆鬱懐傷結舒展有何由(紫微王夫人詩元波振滄濤洪津鼔萬流雲間騁瓊輪何為塵中趨)
魯昭公童謡鸜鵒跦跦公在乾侯(齊永光中童謡七九六十三廣莫無人餘烏集傳舍頭令汝得)
寛休(晉讀曲歌非歡獨慊慊儂意亦區區雙燈俱時盡奈許兩無由)神弦曲嬌女詩蹀躞越橋
上河水東西流上有神仙下有西流女(焦仲卿妻菴菴黄昏後寂寂人定初我命絶今日魂去尸)
長留晋京口謡今年食麥麩教汝搦嚨喉(陸機吳趨行楚妃且勿歎齊娥且莫謳四座並清聴)
聽我歌吳趨(栁宗元饒娥碑辭家世不儒神道莫酬)韓愈為王弘中銘禁絶浮屠秔稻盈疇
谿堂詩左詩右書此邦是休(駑驥詩價微良易酬飢食一束芻)李白翫月金陵城西孫楚酒樓
(半道逢吳姬捲簾出揶揄我憶君到此不知狂與羞)
(魚虞歌麻四韻通)
古魚麻同音爾雅華荂也古讀華為敷後漢書以大
姑為大家詩騶虞東方朔傳作騶牙劉熙釋車曰
車聲如居禮記鄭註瑕之言胡也月令地氣沮泄
吕覽作且泄楚詞紛拏亦作紛挐孟子驅蛇龍而
放之菹丁公著讀作放之嗟説文舒舍聲公羊傳
齊陳乞弑其君舍左傳榖梁皆作茶音舒毛詩爾
之安行亦不遑舍與爾之亟行遑脂爾車協荀子
閭娵子奢註即子都漢楊孟文石門頌斜谷作余
谷即語馬御禡上去聲皆然是義類音註往往脗
合况三古以後其為文字之通押又多也今四韻
之通歌少而麻多然而總一通轉可按者有詩木
瓜(投我以木瓜報之以瓊琚)有女同車(有女同車顔如舜華)小雅圻父(子王)
(之爪牙靡所止居)左傳渾良夫(綿綿生之瓜予為渾良夫)婁豬(既定爾婁豬盍)
(歸吾艾豭)紫玉歌(北山張羅殁命黄壚)馮驩彈鋏歌(食無魚出無車何以為家)
後漢光武語(仕宦當作執金吾娶妻當得隂麗華)漢百官箴(本在萠芽敢告)
(僕夫)逺遊(潄正陽而含朝霞精氣保而麤穢除)栁子厚饒娥碑銘(或以頌歌)
(傷槐罷誅)諸詞
附載詩北門其虛其邪既亟只且(信南山中田有廬疆場有瓜)魯頌駉有駰有騢有驔有
魚(離騷羿淫游以佚畋兮又好射夫封狐固亂流其鮮終兮浞又貪夫厥家)左傳武不可重用
不恢于夏家獸臣司原敢告僕夫(管子一則欲不汙民心易則行無邪)老子財貨有餘是謂盗
夸(靈樞經審于虛實毋犯其邪是得天之露遇嵗之虛)越王夫人歌始事君兮去家終我命兮
君都又心在專兮素蝦何居食兮江湖(淮南子審用法誅必辜備盗賊禁姦邪)漢書晁錯傳
憂勞百姓列侯就都親耕節用視民不奢(班固十八侯銘入軍討敵預定天都佩雀雙印百里為)
家(墨子治國若治一家使天下之民若使一夫)荀子辠陶之狀色如削瓜閎夭之狀面無見膚
長楊賦左太華而右褒斜紆南山以為置(反離騷云走乎彼蒼梧将折衷乎重華)宋玉九辨
右蒼龍之躍躍通飛亷之衙衙(史記龜筴傳日為徳而辱于三足之烏月為刑而見食于蝦蟇)
又黄金有疵白玉有瑕事有所疾亦有所徐(自序維建遇䜛爰及子奢尚既匡父子胥奔吳)張
衡西京賦夾蓬萊而駢羅下嶄巖以嵒齬(道藏歌九水罷三途但聞樂與歌)黄庭經金鈴朱帶
坐㜑娑調血理命身不枯(又臨絶呼之亦復酥久久行之飛太霞)大招朱脣皓齒嫭以姱只比
徳好閑習以都只(上林賦藏莨蒹葭東墻彫胡)揚雄徐州牧箴鎮于瑯琊田氏攸都豫州
牧箴不慮不圖喪其爪牙(太玄缺船䟦車其害不遐)易林鯉鮒鮪鰕積福多魚又東山辭家
處婦思夫(急就章耿潘扈焦蔑湖晏竒能邢麗奢)王逸九思鷃雀列兮諠譁鴝鵒鳴兮聒余
(又求軒轅兮索重華握佩玖兮中踟躇步屏營兮行丘阿)又嗟嗟兮悲夫散亂兮紛拏漢齋房
歌元氣之精囘復此都蔓蔓日茂芝成靈華(楊公回襍詩爾根深且固余宅淺且洿移植良無期)
(歎息将如何)
(魚虞二韻通)
(歌麻二韻通)
此二韻通與東冬支微魚虞不同畢竟是轉韻不是
通韻然從來皆曉其例
附載豳風其新孔嘉其舊如之何(離騷周論道而莫差循繩墨而不頗)嚴忌哀時命故矰
繳而不能加身不挂乎罔羅(鮑照鶴賦積靈祀而方多賴修趾之洪姱)傳玄秩胡行序奈何秋
胡中道懐邪美此節婦自投長河(左思三都賦巢鰝鰕同罛羅)又本枝别幹蕃屏皇家勇若任
城才若東阿(張纉瓜賦納佳種于畦畹應時運而剖牙揮萠散蘖載葉負柯)潘岳楊荆州誄周
賴尚父殷慿太阿矯矯楊侯晉之爪牙(張衡思玄賦百卉舍葩雌雄相和)西京賦縱櫂歌校鳴
葭棗據難沙門去袈娑被綾羅(洛神賦皎若太陽升朝霞灼若芙蓉出渌波)劉楨魯都賦刻
畫綺紗盱風長歌(陸機感舊賦或侯服以崇奢或喪志于札瘥)文賦累良質而為瑕故雖應而
不和邉讓章華賦榮耀春華退如激波(潘安仁河陽詩託身依蓬蔴政成在民和)西王母宴
武帝歌下游月窟阿時招九雲遐(夏侯湛茄賦北閭兮鳴笳紛唱兮相和)梁簡文帝馬詩輕薄
出三河日映織成鞾(後漢趙嘉歌漢有逸人姓趙名嘉有志無時命也如何)謝靈運感時賦閉
交臂之匪賖指崦嵫于西阿(棗道彦游覧詩廻晴盻曲阿一嵗再三花)程季眀伏日詩道路無
行車出入不相過(謝叔源㳺西池詩恵風蕩繁囿白雲屯曽阿景昃鳴禽集水木湛清華)張華
輕薄篇妍娼出西巴千金不足多(嵇康秋胡行古人所懼豐屋蔀家人害其上獸惡網羅)顔延
(之秋胡行勤役從歸願反路遵山河昔辭秋未素今來嵗載華)陸機從軍行崇山鬰嵯峨振跡渉
流沙櫂歌行榜人縱櫂歌飛繳入紫霞(晉書五行志南風起吹白沙遥望魯國何嵯峨)宋鼓
(吹鐃歌三軍且莫諠聽我奏鐃歌清鞞驚短簫朗鼓節鳴笳)陶潛挽歌賢逹無奈何各以歸其家
鮑照堂上歌行結友曹與何賔朋好客華(王粲從軍行北戍長城阿振跡渉流沙)採蓮童曲
過採芙蓉華齊聲採蓮歌(烏夜啼蘆荻齊如麻痛切當柰何)韓愈詩送以紫玉珂正畫溺殿衙
白居易種桃歌一年核生芽今春漸無多(李賀十二月樂詞簾中樹影斜㸃綴池中荷)神弦
别曲蜀江風澹水如羅雲衫淺汚紅脂花(皮日休惜義烏詩義烏實可嗟投之同一羅)韋應物
(效陶彭澤詩掇英汎濁醪日入㑹田家盡醉茅櫚下一生豈在多)
三聲(魚語御虞麌遇簫篠嘯肴巧效豪皓號歌哿箇麻馬禡尤有宥各三韻通)
此亦不勝據者袛魚虞二部所記如詩羔裘(自我人居居惟)
(子之故)淮南子(恬然無思澹然無慮以天為盖以地為與)左傳秦伯伐晉
之繇(千乘三去獲其雄狐)賈誼弔屈原文(亦夫子之故也何必懐此都也)漢
廣陵厲王歌(奉天期兮不得須臾千里馬兮佇待路)楊雄解嘲(或釋褐而)
(傅或横江潭而漁)類
漢書李陵歌(徑萬里兮度沙幕為君将兮擊匃奴)以奴與幕協幕字從
莫其偏傍在模部中原讀作暮此正魚虞之三聲
自宋韻袛列幕字于入藥而去暮不收遂失協例
然其蹤跡則何可不曉也
余與予本屬一音鄭康成註禮記謂予余古今通字
爾雅台吾余予皆作我解獨顔師古著刋謬有謂
詩詞予字皆作上聲引毛詩綢繆牖户或敢侮予
楚詞帝子降兮北渚目眇眇兮愁予為証不知此
即三聲通轉處也如謂毛詩楚詞皆是上聲則毛
詩有彼交匪紆天子所予兩句一合楚詞有命天
閽其開關兮排閶闔而望予召豐隆使先導兮問
大微之所居四句一合何嘗非平聲也况平聲作
余解上聲作與解郭璞註甚眀且爾雅接余亦作
接予予亦寫余王逸疾世詞以靈女與聒余協(求水)
(神兮靈女鴝鵒鳴兮聒余)余亦讀予上聲故禮部韻以予該余
而增韻復添予字槩可見也若唐詩杜甫贈李八
秘書(觸目非論故新文尚起予)白居易和錢員外禁中(君愛此時好回)
(頭時謂予)皆眀押魚韻而妄據顔説者且謂唐韻魚部
亦無予字何夢夢耶(凡一字皆可三讀如此予字在小雅則不我助與胡寜忍)
(予協則又作去讀矣他倣此)
韓愈諱辨晉之時有杜度若從陸韻則杜上聲度去
聲不合甚矣退之于三聲故自眀白且唐時近古
尚識古音即弁辯咎舅諸字從未曾上去一定如
今本字書其在當時必有上讀俱上去讀俱去者
觀栁子厚眎民詩惟房與杜實為民路以杜押遇
韻可騐也家稚黄作韻學通指極詬退之杜度為
不識韻且引晉有杜蕢劉昌宗讀杜作屠以為杜
止平上二音不知春秋傳屠蒯即檀弓杜蕢原不
止劉氏一讀且上可讀平即可讀去此正三聲相
通之左騐也張邇可嘗曰不識杜度當知貨虎論
語陽貨孟子作陽虎使以去上律之則孔孟二人
當必有一人不識韻者至若度字則唐人未必不
作上讀觀李商隠無愁果有愁曲東有青龍西白
虎中含福星包世度元稹華之巫詩行道之人不
得度豈是因巫假神祜何曾不與語麌韻互相押
也
附載定之方中升彼虚矣以望楚矣(角弓綽有餘裕交相為瘉)墓門訊予不顧顛倒思予
民之初生實覃實訏厥聲載路(易卦傳屯見而不失其居䝉襍而著)楚詞乘白黿兮逐文魚
與子游兮河之渚(逺遊奚久留此故居吾将從平喬以娛戯潄正陽而含朝露)九辨老嵺廓而
無處蹇淹留而躊躇(蔡中郎釋誨下獲熏胥之辜髙受城門之誅前車已覆襲軌而鶩)王逸九
思鸜鵒鳴兮聒余欲衒鬻兮莫取(胡廣銘仍世短祚得公之謨)魯都賦闡廸徳謨撰集丘素
(宋玉招䰟幸而得脱其外曠宇些赤螘若象元螽若壺些)東方朔七諌超慌忽其焉如願離羣而
逺舉(邯鄲淳投壺賦敬不可久禮成于飫乃設大射否則投壺)黄庭經扶飬性命守虚無恬淡
無為何思慮(又羽翼以成正扶踈長生久視乃飛去)參同契竊為賢者談何敢輕為書冩情泄
天符俛仰徹思慮(傅毅七激龍驤超攄莫能執御)荀卿成相萹正直惡心無度邪枉辟囘失道
途(馮敬通刀劍銘修爾甲兵用戒不虞見危授命臨事而懼)史記事有所疾亦有所徐物有所
拘亦有所據(漢叙傳農不出貢罪不收孥宫不新館陵不崇墓)陳琳賦願請間于一隅赤水汨
以涌溥(昭眀太子殿賦造金墀于前廡日散志于琴書)張衡思玄賦凍雨沛其洒途擾應龍以
服輅(東京賦左瞰暘谷右睨玄圃眇天末以逺期規萬世而大摹)又所推必亡所存必固埽項
軍於垓下紲子嬰于軹塗(李嵩述志賦承景靈之㝠符仰日月之照煦)陸雲張二侯頌興言有
謨王室之故(郭璞邉貉獸櫟鳥贊皮厭妖蠱黒文朱味)魏武短歌并稱夷吾䁑與廟胙梁元
(帝驄馬曲白雪畫疑山黄雲宿埋樹連翩行役子終朝征馬驅)劉孝威驄馬驅行翩翩驄馬驅横
行復斜趨先救遼城危後拂燕山霧(沈約正陽堂宴勞凱旋詩推轂授神謨餘壯終能賈浩蕩金)
罍溢周流玉觴傳(王昌齡鄭縣公館中贈馮六元二儒有輕王侯脫略當世舉本家藍溪下非為)
漁弋故(元稹廟之神詩今耶古耶有耶無耶白居易續古詩何為腸中氣鬰鬰不得舒不舒良)
有由同心久離苦(杜牧題池州弄水亭幽抱吟九歌羇情思湘浦四時皆異狀終日為良遇)
又(同上二四韻通)
小雅彼有旨酒又有嘉殽註詩者以無韻置之不知
此正三聲通轉之例肴與尤通酒者尤之轉也
白居易題座隅詩云伯夷古賢人魯山亦其徒時哉
無奈何俱化為餓殍沈存中筆談非之而王伯厚
野客叢書又謂唐韻虞部元收此字白未嘗誤其
所謂唐韻者正指切韻以宋時羣指切韻為唐韻
如趙叔向肻綮録稱陸法言唐韻是也今禮部韻
原本無有而毛晃増之惟廣韻因切韻舊本尚未
刪去要是三聲字而誤入之者今不復更刪者存
舊跡也餘見東部
附載詩小星維參與昴抱衾與裯(清人左旋右抽中軍作好)抑無言不讐無徳不報野
有死麕白茅包之吉士誘之(綢繆三星在隅見此邂逅)文王無聲無臭萬邦作孚有兎爰爰
我生之初尚無造我生之後逄此百憂(巷伯誰適與謀投畀豺虎)何人斯亦不遑舍云何其吁
采緑維魴及鱮薄言觀者(皇矣其檉其椐其檿其柘)蕩式號式呼俾晝作夜易文言同聲相
應同氣相求水流濕火就燥(箕子歌禾黍油油兮不與我好兮)荘子料虎頭編虎須㡬不免虎
口哉(又其生也天行其死也物化静而與隂同徳動而與陽同波)太玄瞢首不獲其嘉婦人易
哿晬首不可佐也誠可嘉也(離騷後悔遁而有他傷靈修之數化)又申申其詈予終然殀乎
羽之野(九歌目眇眇兮愁予洞庭波兮木葉下)又思靈保兮賢姱曽展詩兮㑹舞大招青春
受謝白日昭只春氣奮發萬物遽只(九辨専思君兮不可化君不知兮可奈何)韋孟在鄒詩既
耉且陋穢我王朝(易林欲有望候與喜相扶淮南子縱志舒節以馳大區可以步而步可以驟)
而驟(又倍道棄數以求苟遇變常易故以知要遮)劉楨瓜賦豐細異形圜方殊務揚輝發藻九
彩襍糅(王延夀靈光殿賦窋䆛垂珠龍桷雕鏤)西京賦衛尉八屯警夜廵晝植鍜懸盾用戒不
虞又取殊材于八都豈稽度于往舊(漢書叙三王傳僭欲失所牛禍告妖)叙賈誼傳賈生矯
矯弱冠登朝遭文叡聖屢抗其疏(外國傳淫子褒女遂亡酆鄗)梁武帝藉田詩公卿秉耒耜庶
甿荷耝耰一人慙百王三推先億兆(蔡邕麟頌皇矣大角降生靈獸視眀禮備麒麟來孚)司馬
(相如封禪頌般般之獸樂我君圃白質黒章其儀可嘉)張衡思玄賦列缺煒其照夜凍雨沛其灑
(塗嚴忌哀時命屈原沉于汨羅豈忠信之可化陸機漢高功臣頌馬煩轡怠不釋擁樹皇儲時)
又平城有謀(陸雲夏府君誄既稽其績英風彌劭天子有命曾在是朝)陸丞相誄改容肅至傾
盖寵步鞶帶繽紛珍裘阿那(劉琨答盧諶詩威之不建禍延凶播忠隕于國孝諐于家)嵇康思
親詩愁奈何兮悲思多情鬰結兮不可化(子夜歌光風動紈素美目揚雙蛾)夀陽樂詞梁長曲
水流雙林與郎照(古語一年數赦善人喑啞韓愈房使君鄭夫人殯表道順徳嚴顯且裕宜夀)
(而富今何謬永貞冬至前四日寓殯墳此非其丘)盧氏墓銘命不侔身兹其柰何刻銘墓石以告
觀者東方朔詩百犯庸不科事在不可赦(元和聖徳詩瀆鬼洪濛岳祗嵯峨飫沃羶薌産祥降)
嘏(栁宗元夢歸賦偉仲尼之聖徳兮謂九夷之可居惟道大而無所入兮猶流游乎曠野)白居
(易效陶體詩經旬不出舍心安時亦過)
叶娘(青驄白馬問君可憐六萠車迎取窈窕西曲娘)稱(魏武帝短歌行一匡天下不以兵車正而不譎)
(其德傳稱)
此與虞部兵懲字同一御遇藥陌職回互中字
七虞(與模同用)
古韻(見支魚二部)
三聲(見支魚二部)
無入十三部(見支部)
丘鯫婁騶諸字雖尤部中字舊既收入則或去或留
絶無關係至補遺増韻又添懼取喻墓諸字此係
三聲通轉全非本韻一槩刪去
虞部裯幬諸字本讀綢在尤部中模部謨摹諸字本
讀摩在歌戈部中其偶協虞部者即魚虞八部之
通耳陸氏以吳音收入虞部唐人嘗非之故李涪
刋誤有曰書嘉謨嘉猷法言作嘉母嘉猷詩載沉
載浮法言作載沉載無以為大繆此皆顯然唐韻
中指名之字今謨字尚列模部而浮字則凡宋韻
中一槩刪去按浮字不特孫愐唐韻所稱切韻(即陸)
(法言切韻)者舊收之字即唐時官韻皆有之如唐禮部
試賦得沉珠于淵獨孤良器試卷押珠字韻者(皎潔)
(澄泉水熒煌照乘珠)中有浮字(風折璿成浪空涵影似浮深看星并入静向月同無)此
正官韻當時所稱聲律者而眀眀有之雖其收入
原不當然既遵聲律妄附唐韻猶矛盾如此不知
者尚謂廣韻即唐韻何也按唐律浮無二字虞尤
互收故白居易重修香山寺排律尤韻中有無字
(關塞龍門口祗園鷲嶺頭曽隨劫灰久今得勝縁無)可騐今吳音浮原讀無
歌戈韻則皆讀魚模不止謨字如波讀逋㜑讀蒲
類皆是(浮屬通用字原可不補此獨宜補者以此是律韻凡律中可用字似須補入以存隋)
(唐聲律舊跡故也後倣此)
俗以髽髻之垂紒曰頭須初疑為蘇字按廣韻&KR1326;字
註曰頭&KR1326;即是物也或曰婦首垂巾皆曰&KR1326;孝特
一耳今越俗頭&KR1326;上亦加孝字
(十虞)虞(元俞切安也慮也又與娛同一曰掌山澤之官又葬而反祭曰虞)鸆(鸅鸆水鳥)麌(牡麕)禺
(猴屬又番禺地名)愚(戅也)娛(樂)澞(陵夾水也)嵎(國語防風氏守封嵎之山)隅(陬也又廉稜也)
(通作嵎)髃(膞前骨今肩頭也)齵(齱齵齒重生也又相佹之意考工記察其菑蚤不齵)喁(聲相和也)
湡(藪名齊有海湡)鰅(魚名)&KR1599;(&KR1874;&KR1599;似蟬即青蚨也)&KR3037;(鳥似梟見則天下旱)鍝(鋸也又耳環也論都)
(賦左袵鐻鍝之君)于(羽隅切於也又于于自足貌荘子其卧于于)迂(逺也曲也)杅(浴器又因)
(杅北部地名)竽(笙之大者)盂(盌也大田獵陳名左傳左盂右盂)釪(錞釪似鐘所以和鼓)雩(祈雨)
(祭名)玗(次玉)邘(周國名)骬(&KR1075;骬缺盆骨也)吁(况俱切歎聲)訏(大也誇也)盱(張目也又)
(病也詩云何盱矣)冔(商冠名)(憂)旴(日始出)芋(大也詩君子攸芋)嘔(慈愛之聲韓信)
(傳言語嘔嘔)紆(因俱切曲也縈也)盓(盤盓旋流貌)陓(楊陓秦藪名)䙔(編臬頭衣)䩒
(鞶革也)蓲(草名)區(豈俱切藏也屈萠也又寰區又衛士屋曰區廬又區區小貌)嶇(﨑嶇)驅
(馳也逐也又軍行有前驅中驅之名)敺(同上又禳却也)祛(同上)軀(身)鮬(鮬魚名)拘(舉朱)
(切執也)俱(借也)駒(稚馬)捄(手捊土之稱詩捄之陾陾)㪺(挹也酌也又水斗名)跔(跿跔躍也又偏)
(舉一足之稱)痀(痀僂曲脊也)鮈(鮈魚名)劬(其餘切勞也)癯(瘠)臞(同上相如傳形)
(容甚臞)朐(脯伸曰脡屈曰朐又臨朐山名)瞿(鷹隼視也又瞿瞿懼貌)句(須句寃句皆地名通作絇)
(周禮黄繶青句荘子履句謂屨之貫繩者)絇(纑繩也玉藻童子不履絇)軥(車軛兩邉拘馬頸者左傳射兩)
(軥而還)衢(四逹謂之衢)戵(㦸屬)鼩(鼱鼩小鼠)枸(立木也荘子若橜株枸)&KR2574;(羽曲也)躣
(行貌楚詞右蒼龍之躣躣)蘧(蘧麥)敷(方疏切陳也散也)荂(花榮也)莩(草也一曰葭中皮也)
(故親曰葭莩糟莩糟粕也)孚(信)稃(穀皮)殍(餓死者)桴(棟也又編木曰桴又擊鼓杖與枹同)枹
(擊鼓杖)俘(取也軍所獲也)泭(編木渡水)怤(思也悦也)郛(郭)懯(憋懯急速貌)罦(車上網)
膚(皮也又大也美也又淺貌)夫(對婦之稱又畝百為夫)跗(足背也又俞跗古良醫名)趺(上同又跏)
(趺大坐也)痡(病也)紨(細布也)麩(麥皮)扶(鋪四指曰扶投壺義堂上七扶又側手曰扶案指曰寸故)
(曰扶寸即膚寸)柎(花下萼也亦作鄂謂承花者)䄮(里䄮再生稻也)鈇(斧)玞(珷玞石似玉者)不
(花萼曰不與柎同詩鄂不韡韡又不可也)(地藥名)衭(衣前襟)扶(房無切持也助也)符
(信也漢有銅虎符竹使符皆兩合為信者)苻(草名又姓)夫(語詞)芙(芙蕖荷也)鳬(野鶩也)颫(大風)
蚨(青蚨蟲名子母不相離故謂錢曰青蚨)瓿(小罌)(草木子房)無(武吾切對有之稱)毋
(禁止詞)蕪(荒也又草名)巫(祝也女之樂神者)誣(不信曰誣)䍢(罟也)璑(三采玉也謂朱蒼白)
(三色)墲(塚也)須(錫俱切鬚也待也又才智之稱易歸妹以須)鬚(髭鬚)需(須也又卦名)
(鹿子)嬃(漢髙后妹名吕嬃又女嬃屈原姊名)繻(繒采也一曰帛邉為繻用以作傳符者)緰(彩帛名)
&KR1326;(頭&KR1326;)趨(七俱切走也)諏(子須切咨事為諏)娵(娵訾星名又古姜女名閭娵)掫
(擊也)陬(隅)輸(式朱切送也謂以車委輸也又負謂之輸又江充傳曲裾後垂交輸謂衣袿兩垂如)
(委輸然)隃(北陵名又越也)㡏(裂繒)毹(氍毹織毛褥也)樞(昌朱切户樞也又木名星名)姝
(美色)貙(獸似狸者)芻(倉俱切秆謂之芻又茭草名又豢畜曰芻)犓(養牛之名)朱(章俱切赤)
(色)珠(蚌所生寳)咮(讋咮多言也)硃(丹砂)株(木根)邾(國名)誅(責也戮也)禂(為牲祭求充肥)
(也)蛛(蜘蛛)跦(跳行貌)袾(衣身曰袾又袾𥜗短衣)祩(詛也)侏(伶侏古樂人名)殊(市俞)
(切别也又絶也漢以斬為殊死)銖(十黍重曰銖)殳(擊也又兵器亦作杸)杸(上同或作祋詩荷戈與祋)
洙(水名在魯地)㼡(罃也)雛(鳥子也)鶵(鵷雛鸞屬)䅳(稷穰)媰([婺-矛+牙]婦也)儒(人殊切有)
(道術曰儒又侏儒短人)嚅(囁嚅多言也)濡(滯也霑濕也)懦(駑弱憚事謂之偷懦)襦(短衣)醹
(酒之厚者)䰰(鬼魅聲&KR1751;䰰不止)獳(朱獳獸名出則國有恐)&KR3082;(荘俱切偛&KR3082;小人貌)搊(解也)
㕑(直于切庖屋也又櫝也又箭室曰廚)蹰(踟蹰)裯(帳也禪衣也)幬(幔也)㡡(帳)慺
(龍俞切悦也一曰慺慺恭謹貌)膢(二月祭飲食之名一曰祈穀食新曰膢又立秋出獵祭曰貙膢)婁(牽也)
(愚也)蔞(蒿也又草中翹翹者)鏤(屬鏤劍名)漊(漊漊雨貌)鷜(鵱鷜野鵝也)摟(牽也)䝏(求子猪)
俞(羊儒切然也又答也)逾(越進也)踰(上同)渝(變也汚也)隃(與逾同賈誼傳上下相等而不)
(相隃)愉(薄也樂也又愉愉顔色和貌)㥚(憂)𨵦(闚𨵦私視也)堬(塚也)窬(鑿版以為户也)瘉
(病)瘐(上同)牏(築墻短版也又圊版名厠牏)瑜(美玉)榆(木)覦(覬覦欲得也)楰(楸屬)媮
(靡也)萸(茱萸)臾(善也又須臾不久貌)腴(腹下肥也)諛(諂也)揄(引也動也又舉手相弄曰揶揄)㼶
(罃也)&KR3105;(輸&KR3105;舟名)歈(巴歈歌也又吳歌曰歈)&KR2023;(&KR2023;舞手相弄笑也亦作歈)褕(襜褕也一曰褕)
(狄王后服畫揺翟者)羭(牝羊名又美也左傳専之羭)蝓(螔蝓蝸牛)睮(韋賢傳睮睮佞夫言媚也)
(十一模)模(莫胡切法也規範也)橅(上同韋玄成傳其規撫可見)摹(上同)摸(上同又手摸也又捫)
(也)謨(謀)謩(上同)膜(膜拜長跪拜也又胡人拜稱南膜)母(熬餌也内則八珍有淳母)嫫(醜貌)
㡔(車衡上衣)鋪(普孤切陳也又門鋪所以銜環者以銅為之故曰金鋪)痡(病)&KR1568;(馬蹀跡也)
鯆(江豚)誧(謀也大也)逋(博孤切逃也又欠負官物亡匿不還之稱)晡(日申時也)餔(申時食也)
(又以食食之曰餔)租(側孤切田税)蒩(茅藉也封諸侯之用)苴(同上)徂(胙吳切往也)殂
(死)酺(蒲胡切大酺飲酒作樂之名周禮族長祭酺漢有賜酺)蒲(草名地名又天子卧内以青規)
(地曰青蒲)蒱(摴蒱戯名)苻(左傳萑苻之盗)䒀(艇)都(當孤切美也大也又十邑曰都天子所宫)
(曰都)闍(闉闍城上重門)徒(同湖切但也空也隷也又步行曰徒)途(路)涂(上同周禮洫上有涂)
(又水名)塗(上同又泥也杇也又殯謂之塗)峹(亦作嵞禹娶于嵞山)荼(苦菜)䅷(禾穂也)捈(引也)
(楊子捈中心之所欲)圗(謀也畫也)屠(刳也)(病)莵(楚人謂虎為於莵又飛莵神馬)駼(騊駼野馬)
(名)鵌(鳥名與䑕同穴者)䅷(楸木)盧(落吾切黒也又飯器也又賣酒器也相如傳文君當盧又)
(犬名)壚(黒土也又酒器與盧同)罏(罌也)爐(漢尚書郎給女史二人執香爐)鑪(火器又鑪冶也)艫
(舟名又船頭刺櫂處)轤(&KR2688;轤即轆轤汲機也)玈(黒弓)矑(目瞳子也)櫨(柱上柎曰櫨)瓐(碧玉)纑
(布縷也孟子妻辟纑)&KR1383;(瓠&KR1383;)鱸(魚)蘆(葦屬)籚(矛㦸柄也)廬(上同考工記秦無廬)瀘(水名出牂)
(牁江)顱(首骨也亦作髗)獹(韓獹犬名)嚧(呼猪聲也)奴(乃徂切僕也古罪人隷官之稱又水不流)
(曰奴)孥(子也)帑(同上又金幣所藏也又鳥尾曰帑)砮(石可為矢鏃者)駑(奴駘下乗)笯(鳥籠屈原)
(賦鳯凰在笯)胡(户吳切何也又獸頷下垂皮也又戈㦸旁出者㦸胡戈胡又曼胡謂麄纓無文理者)
(又諡法保民耆艾曰胡)乎(語詞)虖(上同)湖(大陂也)瑚(夏祭器名)壺(酒器又瓠同又漏也周禮)
(挈壺氏)瓠(上同)餬(寄食也又糜也)弧(木弓也)箶(箶簏箭室)狐(獸)鶘(鵜鶘水鳥)糊(粘也)
(又糢糊漫貌)醐(酥之精液曰醍醐)孤(古都切獨也負也又王侯謙稱又三孤周官名)辜(辠也)
姑(且也又父之姊妹與夫母皆稱姑)酤(市酒)沽(上同賣也又水名)觚(飲器又稜也又操觚竹簡)
(也)箛(鞭上作孔馬上吹之&KR0561;&KR0561;然)軱(軱戾大骨一曰盤結骨貌)苽(彫苽)菰(上同)&KR0561;(小兒啼聲)
&KR2255;(鏷&KR2255;矢名左傳作僕姑)橭(牡橭山榆也)鴣(鷓鴣)罛(罟)蛄(蟪姑蟬屬)箍(以篾束物)
呼(荒烏切喚也又出息為呼)嘑(上同)謼(大呌也)膴(無骨腊又大也)幠(慢也禮記投壺母幠又覆)
(也荀子幠帾謂覆尸布也)葫(大蒜名)吾(五乎切我也)吳(國名又譁也)鋘(錕鋙山名出金)
(作刀可切玉)㻍(琨㻍次玉)梧(木名又枝梧通作捂)郚(地名)浯(水名在零陵郡)鼯(五技䑕也)齬
(齟齬)烏(哀都切鳥名又何也)洿(濁水不流曰洿)汙(上同)汚(上同)杇(塗墁為杇論語不可杇)
圬(上同左傳圬人以時塓館宫室)嗚(歎聲又歌嗚嗚)蘇(素姑切草名又取草曰蘇史記樵蘇又死)
(而復生之名又須也盤線下垂如須曰流蘇又氣索貌易震蘇蘇)穌(同上息也舒悦也)甦(同上)㢝
(屠㢝菴名又酒名元日所飲)酥(酪屬)枯(苦孤切槁也)刳(屠也)恗(恇恗怯也)㻌(他孤)
(切美玉)䞮(䞮伏地貌)稌(稻利下濕者)麤(蒼梧切粗也大也行超逺也)(草履)
叶兵(道藏歌解帶天星寢停駕高上兵玉眞起角節翊衛自相扶)懲(栁宗元佩韋賦卒易帥而蒙辜)
(首身離而不懲)
兵懲字猶是御遇陌職之囘互魚虞庚蒸即御遇陌
職也苐考栁子佩韋賦不止懲字(如固摧轅而失途又求達而不)
(能名崩陀而䧟誅乃變罹而禍仍果黜志而乖圗肆隕越而就陵類)此必以遇職為
全部囘互故此亦用全部耳然平上全叶考古絶
無或隔韻相協偶合囘互未可知也姑記此以俟
知者
八齊(獨用)
古韻(見支部)
三聲(見支部)
無入十三部(見支部)
舉要謂八齊之犁與四支之犂俗稱不同遂致同音
同義之字士子拘限而不敢用實則同一耕犂之
犂哀棃之棃鸝黄之鸝豈可以二部各見妄云音
義有不同者其説良是但四支中鸝犂諸字又分
二紐與齊不同此不可解
沈佺期則天門赦改年詩齊韻中有幽鑰動圜狴句
劉禹錫白太守行亦有我心如重狴句宋韻録&KR2666;
字而刪狴字不可解
增韻霓字註云范蜀公鎮曾召試學士院其詩用彩
霓字學士判為失韻引沈約郊居賦雌霓連蜷作入
聲讀為據當時士子為之憤司馬文正公光曰
約賦但取聲律便美非霓不可讀平聲也此毛居
正註此為平入通押之証按梁史沈約製郊居賦
成以示王筠讀至雌霓連蜷約撫掌曰僕嘗恐人
呼為霓(音倪)盖以賦句為駕雌霓之連蜷連五字平
為不諧叶故云原非謂霓祇讀臬不讀倪假不讀
倪何必畏人平讀乎陸氏原韻在當時雖不可考
然廣韻藍本陸韻既已竝載其字于齊霽屑三韻
部中又六朝自約説後仍押平韻如庾信老子廟
詩寥廓本乗霓張正見神仙萹閬苑隔虹蜺類皆
在齊韻即蜀公所用彩霓亦襲盧思道神仙萹懸
旌耀彩霓句宋人無韻學毎執一解便自聚訟即
在試士時尤時時辨論增損移易其于陸韻唐韻
且不知相去何等而近之為韻學者猶摘劾門部
比較出入何不達也
(十二齊)齊(徂奚切整也荘也等也又國名)臍(肶臍通作齊左傳後君噬齊)蠐(蝤蠐蟲名)懠(怒也)
麡(鹿屬角向前毎入林輙挂其角)黎(郎奚切黑也衆也又國名)犂(耕具又耕也又北部以飯匙為)
(留犂)黧(黑色)藜(草似蓬可為杖故杖亦稱藜)梨(果名)瓈(玻瓈)蔾(蒺蔾)驪(馬深黑色)蠡(瓠瓢)
(也)鸝(黄鳥名)鵹(上同)盠(以瓢為飲器與蠡同)&KR2967;(絳&KR2967;惡絮)妻(七稽切婦也)萋(草盛)
(貌)霋(霽也)淒(雲雨起貌又凉也)悽(痛心也)緀(帛文貌)西(先稽切方名)栖(鳥宿)
(曰栖又栖栖不安貌)棲(同上又詩六月棲棲簡閲之意)嘶(馬鳴)撕(提撕)犀(獸名角可餙器又瓜瓣曰)
(犀詩齒如瓠犀)屖(遲也又同上)澌(聲破也與嘶同内則鳥沙鳴註沙澌也)粞(碎米)(悲聲)
齎(祖稽切持也送也又齎咨歎聲)賫(上同)躋(升也)隮(上同又升氣曰隮)懠(疑也)擠(排)韲
(凡醢醬所和細切為韲)虀(虀菜)齌(炊餔疾也)氐(都西切宿名又羗名)低(下也)隄(防也塘也)
堤(上同)詆(訶)柢(木根)羝(牡羊也)磾(黑石可染繒又人名漢金日磾)鞮(革履也又西方曰狄)
(鞮又銅鞮晉官名)岻(山名)鍉(㰱血器)眂(視也)詆(訶也)袛(短衣也)梯(土稽切木階也)
(又憑也山海經西王母梯几)鵜(鸊鵜鳬名膏中瑩刀)鷈(上同)睇(視)題(徒夷切頟也南蠻鏤)
(頟者曰雕題又椽頭玉餙曰璇題玉題又品目之稱)睼(迎視也)啼(號也鳴也)嗁(上同)提(挈也又馬)
(上鼓用曲木提之即名提周禮夏官執提)媞(美好貌通作提詩好人提提)禔(安福也)褆(衣厚褆褆)
(然)綈(厚繒)鴺(鷩鴺山雞也)緹(帛丹黄色)罤(兎網)蹄(足也又兎網同罤荘子得兎忘蹄)蹏
(同上又赫蹏𥿄名)㡗(㡗赤𥿄一曰帷也)䬾(餹䬾餌也)鞮(革履也又白銅鞮歌名)梯(木稚也易)
(枯楊生梯)鵜(鸊鵜)荑(草名又茅始生曰荑)締(結不解也)稊(稗也)銻(鎕銻火齊也)&KR2171;(螗&KR2171;蟬屬)
瑅(玉名)騠(駃騠駿馬名)鮧(鮎魚)踶(小蹋謂之踶)折(禮記吉事欲其折折爾言安舒也)桋
(女桑)䨑(霽雲也)崹(崥崹山名)泥(奴低切水和土也又水名)埿(杇也)臡(肉醤雜骨曰臡周禮)
(鹿臡麋臡)雞(古兮切知時畜)稽(留止也考也計校也賈誼傳反唇而相稽又卜稽與乩同)乩(卜稽)
枅(欂櫨承棟者)笄(簪也女子十五許嫁而笄)谿(苦稽切水注川曰谿)溪(上同)磎(上同)
醯(呼雞切酢也)䤈(上同唐書以䤈灌鼻)橀(榽橀木名)兮(胡西切歌詞)奚(何也大腹)
(也又羗名又官女曰奚謂没入官婢也又奚奴賤稱)㜎(上同女隷也)傒(上同又人名齊卿髙傒)蹊
(徑也又穿徑曰蹊左傳牽牛以蹊人之田)徯(上同月令塞徯徑)騱(驒騱野馬)鼷(小䑕也春秋鼷䑕食)
(郊牛角)豀(反戾也莊子婦姑勃豀)嵇(小名又姓)謑(恥也)貕(獸名周禮幽州其澤藪曰貕飬)
繄(烏兮切㦸衣也一曰赤黑繒又助詞)翳(蔽也羽葆也又助詞)㙠(塵埃)瑿(黒玉也)黳(黒也)䃜
(黑石)&KR2850;(相言應詞)倪(五齊切端倪也又姓亦作兒孟子反其旄倪)兒(上同漢兒寛即倪寛)齯
(老人齒落復生)䘽(衣裗謂之䘽一曰女上服也)蜺(寒蜩也一曰虹蜺)霓(上同屈虹也)輗(大車)
(轅端持衡者)麑(鹿子)鯢(刺魚四足雄鯨雌鯢)猊(狻猊師子也)婗(人始生曰嫛婗)圭(古奎)
(切瑞玉也又六十四黍為一圭又祭田為圭又土圭測景法)珪(上同)閨(宮門如圭者)袿(婦人服其)
(下垂者上廣下狹如刀圭曰袿又長繻也又纎褵袿也即婦人長帶)窐(甑下孔也楚詞珪璋襍于甑窐)邽
(上邽下邽皆秦地名)鮭(魚名)睽(苦圭切乖也目不相視也又卦名)暌(違也日月相廻避也)聧
(耳不相聽也)奎(宿名)刲(割也)攜(户迷切離也提也)嶲(子嶲子規也又規也車輪轉一周為)
(嶲禮記立視五嶲)䥴(日旁氣也周禮眡祲十煇三曰䥴又鼎屬)觽(角錐鋭耑可以解結)畦(田五十畝)
(曰畦又畛也)眭(目深惡視貌)&KR0566;(邑名)蠵(觜蠵大龜又宿名)&KR3871;(車輪轉一周為&KR3871;通作嶲)&KR2092;
(離心也)烓(淵圭切煁烓行竈也又眀也)(甑下孔也)&KR1290;(匹低切手擊也)批(上同左傳)
(批而殺之又削也)郫(削也上同)錍(箭鏃廣長者)鈚(上同)鼙(駢迷切騎鼓也)鞞(上同又縣)
(名)椑(圎榼盛酒者漢書美酒一椑又齊人謂斧柯為椑)膍(膍胲牛百葉也)㼰(罌)笓(取蝦竹器)
迷(莫齊切惑也)麛(鹿子也王制不麛汎指獸初生者)㜷(齊人呼母為阿㜷)篦(邉兮)
(切竹器一曰眉篦也)鎞(釵也掠器也)&KR2666;(牢也)狴(上同狴犴强獸故借以禁有罪者)豍(豆)㡙
(車㡙)栘(咸迷切棠棣也)睢(翾圭切睢睢睥睨䟦扈之意)
叶徳(淮南子萬民猖狂不知東西交被天和食于地徳)北(古樂府魚戯蓮葉東魚戯蓮葉西魚戯蓮)
(葉南魚戯蓮葉北)
往讀荀卿成相篇堯不徳舜不辭怪其每章皆用韻
而此句獨不然初謂古文原自不拘及讀淮南子
萬民猖狂四句始知德與西叶不德不辭正古人
叶字也又大招有無東無西無南無北只此一節
與前後並無叶處及讀樂府魚戯詞則知西與北
亦是叶字且正與荀子淮南子皆出一轍雖有入
無入是大主要然亦須両合中就其中叶字原有
古人所習押者始押之不然猶是支微十韻與東
冬七韻之叶然何以十韻祇在齊七韻祇在職也
且何以齊多西字職多北字也以此推之影響可
得已(又相如上林賦亦有東西南北馳騖往來句)
九佳(與皆同用)
古韻(見支部)
三聲(見支部)
無入十三部(見支部)
孟郊喜符郎詩佳部中有渦字(試擺蓬壺渦)按宋韻俱無
此字
元稹痁卧聞幕中諸公徴樂㑹飲戯呈三十韻詩有
怪字(一生長苦節三省詎行怪)亦宋韻所無有此即三聲字也
然則長律亦三聲矣又元詩中有啀字(投盤祗罰啀)咼
字(司南却是咼)痎字(先須遣癘痎)皆禮韻所無者
(十三佳)佳(居皆切美也)街(四通道也)鞵(户柴切屩也)鞋(上同)膎(脯也)鮭(魚名)
厓(五懐切岸也)崖(上同山邉也)涯(水畔)啀(犬鬭聲)娃(么佳切美女也吳有館娃宫一)
(云娵娃)哇(淫聲又吐也又小兒啼也)媧(翁佳切女媧氏)緺(綬衣也又綬紫青色)渦(水盤)
(盓貌)蝸(蝸牛)騧(黄馬)&KR0992;(呼媧切不正也又&KR0992;邪偏離貌)䦱(門不正開也國語䦱門而與之言)
蛙(烏佳切黽屬)鼃(上同)洼(漢馬生渥洼水中)牌(薄鞋切牓也俗以盾為脾)&KR1097;(大桴)
(曰&KR1097;)蠯(蛤也)䱝(黑鯉别名)釵(楚佳切婦人岐笄也)叉(手相錯曰叉)靫(鞲靫盛箭室也相如)
(賦作步叉)差(貳也使也擇也又夫差吳王名)䡨(連車也)柴(士懐切薪也又植貌又姓)祡(燔柴)
(以祭天曰祡亦作柴)咼(苦緺切口戾也)絓(惡絲)䍲(妳懐切羺䍲羊也)扠(丑佳切以)
(拳加人曰扠)籭(山佳切下物之器)篩(上同)(上同)
(十四皆)皆(居佳切俱也)偕(上同又偕偕强力貌)階(級也陛也亦作堦)荄(根)核(上同五行)
(志孕毓根核)䕸(禾藁)稭(上同)湝(湝湝水流盛貌)楷(孔子冢上木也)&KR3167;(疾風)喈(鳥鳴也)痎
(瘧之間二日者)蝔(蟲名知天雨能預藏草木以為候)諧(户排切和也)骸(周身骨曰百骸)龤
(樂和諧也)&KR3437;(丘皆切大絲也)(徘行惡也)揩(摩擦也)懐(户儕切思也來也安保也)
淮(四瀆之一)櫰(木名)槐(木名似櫰而葉差細花黄可染)瑰(玫瑰火齊珠也)裹(袖也藏也)(上同)
齋(側皆切戒潔也又燕居之室曰齋)豺(士懷切狼屬)儕(等軰也類也)排(步淮)
(切推也擠也斥也)俳(優也)輫(車箱也)埋(謨排切瘞也)霾(風雨土也)薶(爾雅祭地曰瘞)
(薶)乖(古皆切離也舛也)㾩(瘡也俗稱病㾩)挨(乙皆切推也擊也)唲(嘔唲小兒言也)
唻(賴懐切歌聲)膗(仕俳切䐯膗曵累貌)娾(擬皆切女之醜者)虺(呼皆切病)
(也又仲虺人名)尵(杜懐切虺尵病貌)
十灰(與咍同用)
古韻(見支部)
三聲(見支部)
無入十三部(見支部)
宋韻灰部無隗字唐詩有之李白詩昔日燕昭重郭
隗作平讀後毛晃增此字而廣韻無有然則廣韻
之異於唐韻何等矣又敦字毛詩王事敦我與遺
協諸韻亦無有惟舉要云禮韻續降有之今續降
亦不傳
禮韻刪咍挼二紐挼為平水所增咍則部名也宋韻
之矛盾如此
衰有等殺之義讀所皆切是正音其又收支部則以
支灰相通故也凡五方之音無他區别但逺近一
同者便是元音今人讀衰皆同毸讀佳皆同嘉而
宋韻偏以衰入支以佳合皆竟刪去灰麻兩部此
不通之極而過遵宋韻者反謂衰無毸音佳無嘉
音是偶見畫宫而反以為是人無家又烏可也
按衰挼亦唐習用字如賀知章還鄉偶書(鄉音無改髩毛衰笑)
(問客從何處來)劉夢得楊栁枝詞(淺黄輕緑映樓臺便被春風長請挼)皆是
也若咍則觸處皆見如杜甫秋日荆南書懐(休為貧士)
(歎任受衆人咍)岑參使交河郡詩(漢代李将軍微功今可咍)髙適酬裴
員外(酬贈徒為爾長歌還自咍)孟郊石淙(顧我非時用静言真見咍)類
李賀開愁歌莫受俗物相嗔宋韻無字即字書
亦不載嗔一本作填俱不可解
能字在灰韻讀台三能星名即三台也若作耐解則
去聲矣至於賢能之能則在蒸韻以能為彊獸故
借稱有才力者但古人用韻不拘義理每遇才能
字偏押灰韻如楚詞又重之以修能司馬相如封
禪頌盿盿睦睦君子之能類不一而足故漢魏押
音似于入灰者多而入蒸者少然㳺仕百年還鄉
一日范蠡日仕越終不可謂非楚人也近之為韻
學者苐見能多押灰便謂蒸部之能三古無有則
虞書汝惟不矜天下莫與汝爭能小雅有壬有林
各奏爾能皆不足押矣况能本熊字黄能即黄熊
也故曰彊獸然則熊在東韻能在蒸韻正東蒸同
韻之字而不䆒夲來徒騁臆見亦何為耶
俗稱弊物曰肧鋪灰切以湯去雞鶩羽曰㷟他灰切
呆坐而候人曰都灰切皆韻中字也有重音
如曰坐望類
(十五灰)灰(呼恢切餘燼也)豗(喧豗閧聲)虺(病也詩虺虺其雷謂喧虺也)㾯(馬病)恢(苦灰)
(切大也大之也)悝(大也病也又憂也)詼(譏戯也嘲也)魁(斗杓也一曰斗首四星又凡首曰魁檀弓)
(不為魁)盔(盔盂器也)隈(烏灰切水隩)椳(門樞謂之椳)煨(畜燼也)䋿(五色絲餙也又)
(女容服綵䋿)偎(愛也倚也列子不偎不愛)傀(姑恢切偉也)瑰(偉也又玫瑰赤石次玉者)瓌
(上同)櫰(槐之大者)囘(胡枚切轉也邪也又地名樂志上之回)廻(上同避也)徊(徘徊)佪(上同)
(揚雄賦俳佪招揺又佪佪)洄(&KR1140;洄也)槐(木)瘣(病)茴(香草名)&KR2876;(馬名)蚘(腹虫)蛕(上同)
枚(謀才切枝曰條枚又惛也箇也卜也又周禮銜枚氏絜箸横銜之又馬鞭名左傳以枚數闔謂以馬)
(鞭數門扇之闔又鳬氏為鍾篆間謂之枚指篆文間鍾乳也)梅(果名禮視容梅梅言微昧也)煤(炱煤)
(灰集屋者)玫(玫瑰)莓(草名又苔也)每(上同左傳原田每每即莓莓盛也)䍙(雉網)&KR3003;(草盛也與)
(莓同)禖(天子求子之祀月令仲春祀髙禖)媒(謀合二姓之名)塺(塵)脢(背肉也一曰心上口下易)
(咸其脢)脄(上同)鋂(子母環也詩盧重鋂)酶(酒本曰酶即麯餅也)毸(桑載切毰毸張羽貌)
(草木花垂貌)䪎(鞍帶也今稱䪎頭)嵬(魚才切崔嵬髙峻貌)桅(檣竿)隗(陮隗高也又人名)
鮠(魚名似鮎)磑(磨也)鎚(都灰切鍜也或作追治玉也)追(同上治玉也周禮追師掌追衡笄又)
(羗名詩其追其貊)敦(同上詩敦琢其旅又聚也又丘名與堆同)搥(擲也楊子搥提仁義)堆(聚土曰堆)
頧(母頧夏冠名亦作牟追)&KR1374;(岸也蜀守李冰鑿離&KR1374;)碓(同上史記作離碓)坐磓(落也)
(石投下也)焞(他灰切焞焞盛也)推(排也)蓷(萑也)㷟(燖毛曰㷟)㞜(屨屬)隤(徒囘切摧)
(也下墜也又崔隤病也漢廣川王曰崔隤)頽(同上又暴風曰頽又虺頽病也)尵(上同)魋(獸似熊者又人)
(名桓魋)靁(魯囘切隂陽薄動之聲)雷(同上又造化之神曰黔雷大人賦左玄㝠而右黔雷)罍
(酒尊畫雷文者)礧(擊也又石轉突之稱揚雄酒箴為瓽所礧)瓃(玉器)鑘(劔首餙也)&KR2529;(百囊網)儡
(傀儡)崔(倉哉切齊邑名又姓)催(促)縗(喪衣)衰(上同)摧(昨囘切沮抑也折也又至也詩)
(先祖于摧)漼(漼漼積雪貌)崔(髙也)慛(傷也)槯(木名可作杖)杯(布乖切飲器也)桮(同上)
盃(同上)肧(鋪灰切婦孕一月為肧又器物朴也)衃(凝血也)坏(瓦未燒者)醅(未漉酒)
(瓜)裴(薄囘切衣長貌又姓)培(益也㙲土也)陪(貳也隨也又重土為陪)阫(墻也)俳(優俳)
(十六咍)咍(呼開切笑也)開(苦哀切啟也)闓(上同)哀(烏開切痛也)埃(塵)㶼
(爇也)欸(歎也又切齒而怒曰欸楊子牙欸)唉(慢譍聲)毐(人之無行者)臺(徒來切四方而)
(高曰臺又草名通作薹又僕夫名左傳僕臣臺)儓(僕也)籉(笠也)薹(菜名又莎草可為笠)鮐(鯸鮐魚名)
(老人背似鮐故有駘背之稱)䈚(竹萌也)駘(駑馬也又脱也崔實政論馬駘其銜又躅也天官書兵相)
(駘)跆(連手唱歌曰蹋跆)炱(煤也)炲(上同)苔(水衣也又蘚也)擡(舉)該(古哀切軍中約)
(也又備也載也)晐(日光兼覆也)賅(瞻也具也)剴(鎌也摩也又切近之義唐魏徴傳剴切當帝心)祴
(祴夏古樂章名)侅(竒侅非常也)垓(天子九垓又數也十經曰垓)畡(上同)胲(頰下曰胲又足大指)
(毛肉也荘子獵者之有膍胲)頦(同上即頤頷也)陔(階次也又隴也又一重為一陔郊祀志㤗乙壇三陔)
絯(纒絯束也)峐(山之無草木者)荄(根)核(上同)&KR1595;(臼蹢豕也)䐩(肥也)姟(數也十冓曰姟)
孩(户才切嬰孩)咳(禮咳而名子又小兒笑貌)䠽(長身)皚(五來切霜雪白貌)敳(有所治也)
(又隤敳高陽氏才子名)獃(癡也)台(土階切三台星名史記作能)胎(婦孕也)邰(國名)
(珠)(婦人偽)駘(臺駘汾神也又地名)能(奴來切三足鱉也又黄熊曰黄能)來(郎才)
(切至也又麥名)徠(禮樂志天馬徠又徂徠山名)䅘(麥)庲(舍也)(貍)(耕外舊塲)萊(藜也)
(又田廢草生曰萊)騋(馬七尺曰騋)淶(水名并州之浸也)崍(中崍山名)犛(旄牛長尾者)斄
(上同荘子稱斄牛又鄉名)䰄(桑哉切䯱䰄多鬚也)罳(罘罳)毢(毰毢)鰓(魚頰中骨曰鰓)䚡(角中)
(骨也)顋(頷也)衰(殺也)蓑(蓑蓑蘂下垂貌)猜(倉哉切疑也測也賊害也)偲(彊力也)哉(將灰)
(切始也又助辭)災(禍害也又天火曰災)灾(上同)烖(上同)菑(上同詩無菑無害)栽(種也)才
(昨來切能也)材(木之任用者)財(貨也又與裁同荀子財萬物翼奉傳財察)裁(剸也制也又裁度也)
纔(僅也暫也與裁同後漢書衣食裁足)鼒(鼎圎而掩上者)挼(奴囘切擊也手摩也)捼(上同)
(丁來切大黒貌)
叶酸(隴頭流水歌西上隴坂羊腸九廻山髙谷深不覺脚酸)焞(詩采芑嘽嘽焞焞如霆如雷)方
(樂府古辭行胡從何方列國持何來)行(古詞豔歌何嘗行飛來雙白鵠乃從西北來十十五五羅列成行)
酸與焞是㤗卦隊質物月囘互中字方與行則㤗怪
隊陌錫職回互中字説見支韻叶部後
古今通韻卷三
