春秋集註卷十六
宋高閌撰
僖公三
十有一年春晉殺其大夫㔻鄭父
㔻鄭父者里克之黨也惠公以私意殺里克故其黨
皆懼謀召重耳是懷二心以事君也然則㔻鄭父之
死雖可傷亦可罪也故幷書其名字
夏公及夫人姜氏會齊侯于陽榖
公之娶夫人之歸皆不書者合禮故也此會齊侯于
陽榖則非禮矣公稔知桓莊之失而不改其轍齊桓
親見二國之事亦循其故姜氏婦人何知焉以齊桓
魯侯二君相會而使婦人厠于其間何以示兩國侍
御僕從之臣乎
秋八月大雩
因旱祭志偕也
冬楚人伐黃
黃雖先屬楚前此屢從中國盟會及伐楚之役聖人
雖不明書而以下文攷之黃實與焉及楚滅弦弦子
又奔之故楚人以為討而管仲旣死桓公霸業已衰
不復能救是故君子憫之也
十有二年春王三月庚午日有食之
是月庚午朔不書朔因舊史也日食有常度亦人事
所召有倉之者
夏楚人滅黃
黃人恃中國之睦于齊也故舍夷狄而即中國今楚
人自去冬見伐而齊侯不救至是遂為楚所滅滅弦
滅温皆不書伐而此先書伐盖所以深刺齊也
秋七月
一時無事書首月存天道王法也
冬十有二月丁丑陳侯杵臼卒
十有三年春狄侵衛
狄嘗滅衞衞遷楚丘今又侵之衛保温子也自楚伐
黃不救則狄有以量中國矣觀狄之疆而知諸侯之
衰也
夏四月葬陳宣公
因魯往會而特著其臣子私謚之罪而陳侯居喪出
會視下文而義可知也
公會齊候宋公陳侯衛侯鄭伯許男曹伯于鹹
鹹衛地衛為狄所侵諸侯莫救于是衛侯因淮夷之
病杞遂請齊會諸侯以禦之盖將假此聲勢以威狄
也是時王室有戎難而春秋不書者齊侯至是不復
知有王室矣而杞以二王之後反獲諸侯之會以免
淮夷之難
秋九月大雩
因旱祭志僭也
冬公子友如齊
鹹之會諸侯皆受齊侯之命同力助把故公會罷而
歸使公子友如齊盖將為把城緣陵故也諸侯皆然
十有四年春諸侯城緣陵
此乃會鹹諸侯前目後凡也緣陵把邑也不繫把者
把不能自保其國也把小而弱又以淮夷之故且二
王之後故齊侯特率諸侯同力城緣陵脟遷焉而不
遷者城之之力也故詩人頌僖公有淮夷獻琛之美
然則服淮夷者齊侯也而獨頌僖公者國人之辭也
然城楚丘亦齊侯也友若魯自城之何也杞為淮夷
所病其國其君猶存而霸者能率諸侯城之固非不
義之舉特以無王命而貶故猶可以諸侯道也衛為
狄人所滅不請于王而創建其國更立其君非制節
謹度之道故不可以諸侯道也
夏六月季姬及鄫子遇子防使鄫子來朝
女子許嫁笄而字其曰季姬是已許嫁矣然不繫之
鄫則是女而非婦未嫁之文也未嫁而及鄫子則是
内女為主也内女為主與鄫子遇而使鄫子來朝者
傳謂非行朝禮也使鄫子來請己也來請己者本非
許嫁鄫子故也何休謂季姬許嫁邾子是己自是邾
人怨鄫子兩國禍難不解盖由季姬未嫁而所為如
此故稱及稱遇稱使以著其惡而鄫子之擇配魯僖
之治家從可知矣
秋八月辛邜沙鹿崩(案自此至僖公三十三年永樂大典並闕)
狄侵鄭
冬蔡侯肸卒
十有五年春王正月公如齊
楚人伐徐
三月公會齊侯宋公陳侯衛侯鄭伯許男曹伯盟于牡
丘
遂次于匡
公孫敖帥師及諸侯之大夫救徐
夏五月日有食之
秋七月齊師曹師伐厲
八月螽
九月公至自會
以會致者始于此春秋致會凡二十有七公自正月
如齊因而會盟暴師于外已踰三時而以會致見救
徐之無功也(案此條從春秋傅說彙纂補入)
季姬歸于鄫
己卯晦震夷伯之廟
冬宋人伐曹
楚人敗徐于婁林
齊桓大合諸侯以救徐固有餘力而師出三時無功
而返故書楚人敗徐于婁林以罪之(案此條從春秋傅說彙纂補入)
十有一月壬戍晉侯及秦伯戰于韓獲晉侯
十有六年春王正月戊申朔隕石于宋五是月六鷁退
飛過宋都
三月壬申公子季友卒
夏四月丙申鄫季姬卒
季姬嫁于鄫纔及八月而卒然所以為鄫之禍甚酷
故春秋詳志之以為後世之戒(案此條從程端學春秋本義補入)
秋七月甲子公孫兹卒
此公子牙之子叔孫戴伯也世秉魯政至春秋之終
而猶未絶(案此條從程端學春秋本義補入)
冬十有二月公會齊侯宋公陳侯衛侯鄭伯許男邢侯
曹伯于淮
邢侯始與會而在鄭許之下者此齊次之也(案此條從程端)
(學春秋本義補入)
十有七年春齊人徐人伐英氏
夏滅項
秋夫人姜氏會齊侯于卞
論其情則可矣而禮則不可也小白入魯地而會聲
姜能無嫌乎(案此條從春秋傳說彙纂補入)
九月公至自會
冬十有二月乙亥齊侯小白卒
十有八年春王正月宋公曹伯衛人邾人伐齊
夏師救齊
五月戊寅宋師及齊師戰于甗齊師敗績
狄救齊
此非善狄之能救也所以甚惡中國之不知義也諸
侯伐人之喪不義之甚而狄乃假義名以救之(案此條從)
(程端學春秋本義補入)
秋八月丁亥葬齊桓公
冬邢人狄人伐衛
十有九年春王三月宋人執滕子嬰齊
此宋求霸也莊十六年幽之會齊桓始霸滕子與焉
既而背之至齊侯卒凡三十七年衣裳兵車之會未
嘗列于其間宋襄既有求覇之心而首執滕子以令
諸侯也然宋襄圖霸當以德懷徠之今乃肆已之彊
擅執國君以陵轢諸夏亦以甚矣(案此條從程端學春秋本義補入)
夏六月宋公曹人邾人盟于曹南
鄫子會盟于邾
己酉邾人執鄫子用之
宋公之盟曹南怒鄫子不至故欲用之而子魚諫焉
邾人修鄫舊怨遂承其意執而用之也不然則宋修
霸業邾從宋盟安敢輒戮鄫子而不懼討乎宋既不
討則意從可知矣宋襄圖霸而縱容同盟暴虐與國
何以求諸侯乎經書鄫子與蔡世子有皆曰用之而
不書所用之迹盖聖人所不思言但曰用之則知其
以人為用也諸侯終則名鄫子不名史佚之(案此條從春秋)
(傳說彙纂補入)
秋宋人圍曹
衛人伐邢
衛不伐狄而伐邢是以人之(案此條從春秋傳說彙纂補入)
冬會陳人蔡人楚人鄭人盟于齊
梁亡
二十年春新作南門
改舊制而增大之罪不止于勞民而已(案此條從春秋傳說彙纂)
(補八)
夏郜子來朝
五月乙巳西宮災
鄭人入滑
鄭伯與滑伯同等諸侯而入滑強陵弱也(案此條從程端學春)
(秋本義補入)
秋齊人狄人盟于邢
冬楚人伐隨
隨自是服屬于楚至哀元年會楚子圍蔡(案此條從春秋傳說)
(彙纂補入)
二十有一年春狄侵衛
宋人齊人楚人盟于鹿上
夏大旱
言大者久且甚之辭(案此條從春秋傅說彙纂補入)
秋宋公楚子陳侯蔡侯鄭伯許男曹伯會于盂執宋公
以伐宋
冬公伐邾
楚人使宜申來獻捷
十有二月癸丑公會諸侯盟于薄釋宋公
書會諸侯者以諸侯皆在是故前目後凡且見公之
續至也(案此條從程端學春秋本義補入)
二十有二年春公伐邾取須句
歸其君使為我附庸也為我附庸則是我取之也(案此)
(條從春秋傳說彙纂補入)
夏宋公衛侯許男滕子伐鄭
秋八月丁未及邾人戰于升陘
邾來伐我而魯遽及邾人戰也公伐邾取須句以起
此戰(案此條從程端學春秋本義補入)
冬十有一月己巳朔宋公及楚人戰于泓宋師敗績
二十有三年春齊侯伐宋圍緡
夏五月庚寅宋公兹父卒
秋楚人伐陳
冬十有一月杞子卒
不名者史伕之入春秋以來始書杞卒(案此條從程端學春秋本)
(義補入)
二十有四年春王正月
夏秋伐鄭
秋七月
冬天王出居于鄭
罪諸侯之不赴難也(案此條從程端學春秋本義補入)
晉侯夷吾卒
魯尚未與晉通而此書惠公卒者以見文公之入也
惠公立十四年而卒懷公立秦人納文公而殺懷公
焉然則文公纂立而不書其入者以晉獻既殺世子
申生則文公自以次當立故也(案此條從程端學春秋岑義補入)
二十有五年春王正月丙午衛侯燬滅邢
始則邢遠狄以伐衛固可罪矣今衛又舉兵以滅之
抑又甚焉(案此條從程端學春秋本義補入)
夏四月癸酉衛侯燬卒
宋蕩伯姬來逆婦
夫不親迎而姑來迎魯不能以禮正之是棄其親戚
也(案此條從程端學春秋本義補入)
宋殺其大夫
秋楚人圍陳納頓子于頓
葬衛文公
冬十有二月癸亥公會衛子莒慶盟于洮
二十有六年春王正月己未公會莒子衛甯速盟于向
齊人侵我西鄙公追齊師至酅弗及
夏齊人伐我北鄙
衛人伐齊
公子遂如楚乞師
是不有天子而導荆蠻以伐中國也(案此條從程端學春秋本義補)
(入)
秋楚人滅蘷以䕫子歸
冬楚人伐宋圍緡
公以楚師伐齊取榖
齊人加兵于魯魯欲報之當請命于天子會諸侯以
同討其罪夫楚蠻夷也安可遠引其師來入華夏以
伐親鄰之國乎(案此條從程端學春秋本義補入)
公至自伐齊
二十有七年春把子來朝
夏六月庚寅齊侯昭卒
秋八月乙未葬齊孝公
乙巳公子遂帥師入把
弱國既來朝而用師以報之把魯乃舅甥之國而伯
姬在焉魯人不義甚矣僖公之德衰矣(案此條從春秋傳說彙纂)
(補入)
冬楚人陳侯蔡侯鄭伯許男圍宋
宋不與楚宋諸侯且有先君之怒又自以為霸國故
終不與楚楚人前年伐之今又圍焉夫楚以蠻夷恣
其強盛來犯中國而陳蔡鄭許皆中國之諸侯反會
蠻夷同伐之伸蠻夷之強屈中國之義罪昭然可見
矣(案以上從程端學春秋本義補入)曹南之盟諸侯稱人而宋獨稱
爵圍宋之役諸侯稱爵而楚獨稱人聖人之嚴如此
(案以上從春秋傳說彙纂補入)
十有二月甲戍公會諸侯盟于宋
公畏楚之強而來為此盟亦報乞師之役(案此條從程端學春)
(秋本義補入)
二十有八年春晉侯侵曹
晉候伐衛
公子買戍衛不卒戍刺之
楚人救衛
此書救者非善之也著衞國附楚之罪晉文果能致
楚師之出也楚師既出故有城濮之戰(案此條從程端學春秋本)
(義補入)
三月丙午晉侯入曹執曹伯畀宋人
夏四月己巳晉侯齊師宋師秦師及楚人戰于城濮楚
師敗績
城濮衛地及楚人戰者與救衛之師戰也楚之強甚
于齊桓之時晉文公一戰勝楚終文以及襄之世楚
人不敢復窺中國則功莫盛于此矣(案此條從趙汸春秋集傳補入)
楚殺其大夫得臣
衛侯出奔楚
五月癸丑公會晉候齊侯宋公蔡侯鄭伯衛子莒子盟
于踐土
楚自齊桓没為中國害晉一戰敗之威震諸侯句之
附會楚者皆會踐土而請盟焉晉于是遂霸諸侯也
衛子不以成君之禮故稱子而在鄭伯之下(案此條從程端)
(學春秋本義補入)
陳侯如會
公朝于王所
諸侯非王事不出境今因出盟遇王而朝此為何禮
(案此條從程端學春秋本義補入)
六月衛侯鄭自楚復歸于衛
叔武雖不能避嫌然亦請復衛侯衛侯不之信先期
而入因殺之故春秋不書叔武之事是專責衛侯也
(案此條從春秋傅說彙纂補入)
衛元咺出奔晉
陳侯款卒
秋杞伯姬來
公子遂如齊
冬公會晉侯齊侯宋公蔡侯鄭伯陳子莒子邾子秦人
于温
天王狩于河陽
壬申公朝于王所
晉人執衞侯歸之于京師
衛元咺自晉復歸于衛
為人臣而訟其君雖直亦曲矣(案二句從程端學春秋本義補入)晉
文聽其臣子之訟而執其君非覇者所以靖亂之義
也書曰自晉晉侯之罪亦已明矣(案以上從春秋傳說彙纂補入)
諸侯遂圍許
前目後凡也(案此條從春秋傳說彙纂補入)
曹伯襄復歸于曹遂會諸侯圍許
二十有九年春介葛盧來
夷狄以禮義外之可也凡書夷狄之來皆罪中國不
自正而輕受之耳(案此條從程端學春秋本義補入)
公至自圍許
夏六月會王人晉人宋人齊人陳人蔡人秦人盟于翟
泉
秋大雨雹
劉向以為盛陽雨水温煖而濕熱陰氣脅之不相入
則轉而為雹盛陰雨雪凝滯而冰寒陽氣蕩之不相
入則散而為霰故雹者陰脅陽也霰者陽薄陰也春
秋不書霰猶不書月食也(案此條從程端學春秋本義補入)
冬介葛盧來
三十年春王正月
夏狄侵齊
狄之侵齊自背其盟也齊桓召陵之後書狄侵晉晉
文城濮之後書狄侵齊狄之輒敢陵侮如此而二霸
不攘斥之(案此條從春秋傳說彙纂補入)
秋衛殺其大夫元咺及公子瑕
殺而書及者以某之故而累及某也如文九年士縠
及箕鄭父襄二十三年慶虎及慶寅皆是也不書及
者其罪同其殺之之志均也成八年趙同趙恬十七
年郤錡郤犨郤至是也(案此條從春秋傳說彙纂補入)
衞侯鄭歸于衞
晉人秦人圍鄭
介人侵蕭
夷狄數來我不能以禮義正之故敢稱兵犯附庸之
國(案此條從程端學春秋本義補入)
冬天王使宰周公來聘
公子遂如京師
遂如晉
三十有一年春取濟西田
嘗為鄰國所奪今復取之(案二句從程端學春秋本義補入)凡取人
之冇其惡易見而取已之有不以道者其罪難知聖
人亦正名曰取所以顯微也(案此條從春秋傳說彙纂補入)
公子遂如晉
晉未嘗來聘而公子遂去冬往聘之今春又聘焉何
厚于晉而薄于周也(案此條從程端學春秋本義補入)
夏四月四卜郊不從乃免牲
猶三望
秋七月
冬杞伯姬來求婦
狄圍衞
十有二月衛遷于帝丘
三十有二年春王正月
夏四月己丑鄭伯捷卒
衛人侵狄
秋衛人及狄盟
冬十有二月己卯晉侯重耳卒
或間春秋孰賢日東遷之後土疆不守職貢不奉朝
覲之禮盡廢征伐之事專出皆罪人也曰不有齊桓
晉文乎周室既衰諸猴既熾以大吞小以強暴弱夷
狄乘之横乎中國天子所存位與號爾是時二霸奮
起齊桓仗大義倡之于前晉文明大順和之于後内
率諸侯以尊王室以攘夷狄以安中國而皆謂罪人
可乎曰齊桓晉文役冇尊周之名而無尊周之實雖
曰曰内率諸侯以尊王室其實内率諸侯以尊已也假
尊王室之名以令諸侯爾孔子作春秋以明王道以
撥亂世故召陵之盟城濮之戰與其攘夷狄救中國
一時之權也故孟子曰仲尼之徒無道桓文之事者
又曰五霸三王之罪人也(案此條從程端學春秋本義補入)
三十有三年春王二月秦人入滑
齊侯使國歸父來聘
夏四月辛巳晉人及姜戎敗秦于殽
秦輒興兵以加中國旣入滑又伐鄭秦亦張矣楚患
未已而加之秦中國則殆矣書曰敗秦所以惡秦而
予晉之勝也(案此條從黃震日抄補入)
癸巳葬晉文公
此見襄公父死未葬而尋干戈也(案此條從程端學春秋本義補入)
狄侵齊
公伐邾取訾婁
秋公子遂師師伐邾
升陘之敗十餘年此年因晉喪而報之(案此條從黃震日抄補入)
晉人敗狄于箕
冬十月公如齊
公本事齊遠晉文霸而受盟焉至是晉文已卒齊侯
一使鄉來聘而公遂往朝之盖魯因晉喪既伐邾矣
故懼晉而故事齊也公之季年所為若是(案此條從程端學秦)
(秋春義補入)
十有二月公至自齊
二已公薨于小寢
生不請天子之命而自立既不正其始死又不于正
寢是不正其終也春秋所以詳著之(案此條從程端學春秋本義補)
(入)
隕霜不殺草李梅實
晉人陳人鄭人伐許
春秋集註卷十六
