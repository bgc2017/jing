易緯是類謀漢鄭康成注
雒書靈准聽曰類萌樞提紀時黃牙出子十運檢期也(類五)
(精之類樞樞星位乾故五精之萌皆於之攝提值巽故王絶紀黃牙出子謂復卦所在檢法子出王道之始十則運)
(為之法期歲星亦曰攝提也)陽孽有七妖陰怡有八烖布命九六機衡
維持經持錯序七九通符(陽孽謂復至夬之世陰怡謂姤至剥之世七八陰陽之彖妖烖)
(之數起於七八九六受而行之樞機玉衡有時其進退之節經以七八為彖九六為爻明其通者著之按烖原本)
(訛作哉今據後文改正)天以變化地以紀州人以受圖三節共本同
出元苞(變化謂見妖異紀州别所興之地受圖書三節天地同出元苞謂太極混淪之義也矣)乾建度
坤拒謀人育治八卦交通以闓舒(建度立法度拒亦法坤為土土性智故謀屬焉生則)
(育法謂宰禮正也事故見為乾法度六子則生其事而行之公後道亦開舒也故曰交通道以闓舒)皇象承帝
撢思王倫圖聖乾考神摘且守文師哲仁祖雒書假驅掇
漸霸考龜興之物瑞騠䮷(象承謂承天以政教撢猶秉持也言五帝乘持黃道而思行之倫理)
(聖通三王理國之言而通乾汙考其神之王錄斂以禘將興之期守承世之君上不及聖人倫圖之義故師哲仁之人祖)
(雒書之言以為法假驅謂在際之代間若秦者掇漸言皆有國錄不能純耳各繇在堯河洛穆公授白雀之書是霸若因)
(之齊桓考龜者謂有名在洛書騠䮷猶踟蹶言將興之人皆有瑞應無苟然者也)皇觀鈎堂考房斗
能帝視河洛緯合謀王察可錯一角九尾衆善入都假
類隸浮耀害類孳覇維經象卒明絶轉移渙磥之符(鈎堂)
(房斗能皆星名言三皇觀此宿而動作五帝則視河洛五緯而合謀一角衆善百端及休微人都人所歸謂及)
(麟有九尾狐有因及人所歸三王盡察可異之物謂若武王東至孟津諸侯不召而至又白魚榖鳥之異皆思)
(而行之是謂穀見也假見淨耀日月五星之衆害叛於此孳生經象天道常興衰之數若周文王之旅盡覇者)
(在武王之穆也本終者言覇者之興所修王者之軌明其亡絶之期也天精之則轉而更移若倉精衰而赤帝)
(起魚異之符謂次當起也)踵察督跡巽艮土期震兌扶合化離坎招
嬉集節繥緯動視在揀昴街門五候(踵後際謂上精所移之人督跡循理)
(之人巽當昇初之未艮時止則止時行則行故吐期震爲雷動萬物兊爲澤澤以說之故卦立附合其作化離)
(爲日坎爲月故主摸而嬉之興集節謂進止之期存察神昴街門五候皆明王進止慎五緯而候之又察四宿)
(之興○按在字舊作存今據後注文改正)攝提招紀格如别甲子寅歲離樞
推以却步歷試自苞者(攝提招紀天元甲寅之歲離當歷樞卒却步謂推來歲之數䜟)
(自苞在其中矣)候終以季月八日考經緯用事之氣不效立五
德鄯之期筭其節以吹律卜名以糺胥必視熒惑所在
以知亡象所次失之到逆烖見亂相屠(候將亡之氣季月亦四時之終)
(月入者閉陰數經緯震兊離坎考下之氣以爲准蒼蓋候之於春赤蓋候之於夏白蓋候之於秋黑蓋候之於)
(冬斷之以五德更王之二十鄯之期千五百二十歲歷終之數亦所當之節吹律以定其名吝俛仰蒙孫者糺)
(相視熒惑所在觀其宿以是知其亡絶之象及所次失之也到逆謂熒惑到逆其度亂為威其占非一舉一隅)
(以示人○按馬驌繹史引是類謀云聖人興起不知其姓當吹律聽聲以别其姓黃帝吹律以定姓是也疑即)
(此注内佚文)圖未發徼倖謀朦氣錯風箕千里驚動負老趣
山崩湧泉地裂主有所貴王侯元德天下歸郵(圖書也發出圖)
(未由者聖人未興此軌未盡者圖書之出皆當其軌然後聖人起而奉行之徼倖之人不知天命則欲謀故天)
(爲變異焉朦昏不相錯冐干太陽風飄剽箕星好風千里驚動逆雒争負趣避兵亂山者泉漏地裂隂見天爲)
(此者有欲所潰敗耳據土之候爲元暴之正者受其禍天下人亦歸之郵然也)心有所維意有
所慮末發顔色莫之漸射出天地烖捉挺患無刑之外
准萌纖微之初先見吉凶爲帝演謀忽之可也勿之無
也(主天道之精微人事之善惡乃在其心常未見於顔色而莫朦昧之漸以射出見也天地爲吐烖有變怪)
(之挺出患禍無之外纖微之初皆謂事未形之象兆而先吉凶之象天道爲帝王豫謀也勿謂不急用也可也)
(未便有凶禍天之謂發之無忘之矣也)建世度者戲重瞳之新定錄圖有
白顓頊帝紀世纖别五符元元之威冥因烖(建世度謂五世之法)
(度虙戲氏始作八卦以爲後世軒黃帝之表重瞳定錄圖黃帝始受河圖而定錄白帝顓頊有爲世䜟别五帝)
(之符異精元冥又因著衆灾也顓頊氏水摽德王天下於五帝次冥故言有由者矣)甄機立功者
堯放德之名者虞與同射放赤黃配樞乾坤合斗七以
分治(甄紀機也堯紀璇璣玉衡以齊七政繼成其德與同謂堯舜射猶應也却期俱出堯赤而舜黃堯受)
(天精舜應地德在中安配樞星也十天地之終始也堯舜祖乾水而行合北斗天地數而以治十或爲七也)
候興之表孟月七月合八歲填所居日之營月之昴横
耀溢提舍珠河龍雒圖龜書聖人受道真圖者也(孟月亦四)
(時之始故候興之焉七月用陽數也七月合八歲星填星所居將興則聚今日之營月之昴孟春七月也洫當)
(爲溢德爲得字之誤也耀溢舍珠皆謂光明是明河出圖洛出書聖人受命得道圖也○按河龍雒圖龜書似)
(應作河龍圖雒龜書或有倒字又正文原無德字德爲得字之誤句亦有訛)必提起天下扶
(言圖書必顯起者之名姓及所出之地天下之扶而助之也矣)在主&KR1710;用接興維辟雖
不味道輔公曉思守鼎之足掘天能持斗輔堂藩信每
墮怠圖不限世錄可却期在主所由(在主存世之主彊&KR1710;用庶幾用圖書)
(接興衰之居維思而行之也辟雖不味謂凡平君不能思用圖書其存亡則由於輔公之曉愚耳守鼎之足言)
(任重接掘能持斗輔正之要堂當爲尚言輔公任重秉圖之正尚秉藩忠信之道不可以墮怠能然則河圖不)
(限其正三錄復却期明臣當輔不限君之過則可度有文也由淡者也○按淡字疑有誤)有文之王
四乳是舒(有文之王周文王文王之表四乳是舒也)出岐鄗東撫州也(岐鄗邑名)
子乙世配醜子予姬昌赤丹雀書也演恢命著紀元苞
(子乙乙陽陽世爲無道故天以其王命予文王也文王受丹赤雀書而演謂作易以大夫命著紀其元苞苞本)
(也)德之所耀煥孳震之煌煌(耀七耀有德之人所在則七耀焕然謂之孳日月有)
(耀精光之異若聖人合天之震耀焕然四方必謀)知命者與神嬉不知聖人姓
在鄒(言後君能知天命修德以度際於會則可與神嬉嬉興若元知者將有聖人之姓鄒鄒孔子父叔梁)
(紇所治邑也矣○按知命原本訛作和命今據注文改正)觸耀世出師曠樞推音筭
律如以度知且(觸耀而出者謂師曠者得聖人之一體故觸耀而生其人能知歷數樞機之事)
(有能推五音之清濁筭律之長短以知將來之事也)集紀攸錄括要題訖備命者
孔邱(攸遠遠三十五君之王錄垂要法須記須其錄之所記備故天命孔子以自上至德在文)玉演
(赤雀之書言也)斗佮之世卯金刀用治謨修六史宗術孔書(斗佮)
(太平夘金刀謂漢用治以爲政教六代之書謂今書漢興伏生得焉宗尊術修孔所定之書也)皇政毁
道散命名胡(皇政秦始皇毁道焚燒詩書散已者胡胡亥也)秘之隱在文未消
於亂(秘謂洛之書及五經隱在毁道者不一得成消於亂未郵敗也)藏設世表待人味
思(世表帝王之圖錄也待賢聖之人味而思之也)帝必有察握神嬉世主永味
神以知來(言後世之帝必察圖書之言則可與神嬉有味之味思有道則如神知來也)命機
之運由孔出天心表際悉如河洛命紀通終命苞(機轉者紀)
(數天之運皆孔子出天之心意及表際之事亦志如之故能興河洛合其數運終始知王命之苞本也矣)乙
錄摘亡去惡降災變動七九斗衡謀(乙錄者著三十五君之王錄摘其辟)
(君爲惡君之名去惡原其爲惡者之亡微降災亦烖禍之期變動七九則所謂七九通符者有北斗玉衡之星)
(以知其謀也)稅象斷命六千三百天糺郵八八錯效考紀提
昴(稅猶提見象八卦之斷命斷其吉凶災異星其數六千三百七九之維八八六十四卦錯效謂九三上九)
(維微温六三上六則候决寒六三上九則候微寒九三上九則候次温六三上六則决寒又考其紀於提昴者)
(也)易姓代出輔左應期(易姓者四十二姓更王代出輔相應期者若赤王則黃佐命輔)
(術也)房心招拒虛張合持(房心招拒東西宿名虚張南北角名五精更王此四宿名爲之)
(衡卸合出也)軒轅挺文昌理時(挺變見災異理時理獲其興之節也)太微合誠
紫極合苞(太微五精之官紫極紫微書言太微五帝合其誠信紫微北極則東平也)鈎鈐持
紐候五糺災(紐結要見糺也)能提無乖猥狐謀(無爲之正立者謀兵謀去○按)
(猥疑狼字之訛)緯縮合宿毁日月珥浮氣恡出篲笰蚩尤(緯五緯縮)
(行進退合聚毁散珥日月傍氣諸以光氣為恡者篲笰妖星蚩尤妖星么恡昔蚩尤爲無道作五虐之刑黃帝)
(起而誅之蓋有此其邪未聞也)孔子演曰天子亡徵九聖人起有八符
(九八亦陽爻陰彖之數也)運之以斗稅之以昴五七布舒河出錄圖
雒授變書(運之以斗則上類萌樞及機衡准時也稅之以昴則上所謂視在揀星七五三十五有名)
(以第錄王受命之時亦河出圖洛出書受之以王錄)徵王亡一曰震氣不效倉帝
之世周晚之名曾之候在兊鼠孽食人莬羣開虎龍恡
出篲守大辰東方之度天下亡(周晚疑為同曉候蒼帝亡徵震氣不效又有此)
(名號與之相當當此亡徵又候其行往用事之時以觀其災鼠氣食人震之世是盗賊將起之徵莬龍虎東方)
(之禽而皆為災恡蒼青之龍大火虎所以歸故致新而守大火去蒼精之命秉維不守大辰在東之度七宿之)
(中皆昔周之衰有星守于戶有星茀于東方此其驗之一隅○按正文倉舊本訛作食今改正)二曰離
氣不效赤帝世屬軼之名曾之候在坎女譌誣虹蜺數
興石飛山崩天拔刀蛇馬怪出天下甚危(屬帙亦亡主人名號亦又)
(候其衝出在南方為太陽徵隂類烖也故女子為譌誣虹蜺日旁氣也皆隂故蔽陽石蜚山崩皆隂陽類爲災)
(爲戈兵而沒随之是將去赤精之命蛇馬南方之蟲故必亂則為主也)有能改之之質石
蜚復蛇馬女譌之凶多卒貴巔將悔知師緣出反善可
今章衙滑(能改者存五帝俱然孔子生蒼之際應為赤制有堯有盛德其苖應期當先用已道將可)
(寧之質猶致石蜚言自改固可存復蛇馬女訛之凶皆消德以復之卒貴賤人暴貴復倒逆賢愚能自改悔知)
(師賢人緣以自出於已路更也值言道則善今其王命章倣其蜀姦也)三曰坤氣不效黃
帝世次遲之名曾之候在艮名水赤大魚出斗撥紀天
下亡(坤爲兆兆姓重遲亡為名號亦候其災於其行名水河洛大魚鯨土精亂不能伏水故今爲坎爲血)
(爲水而河洛位在中故土裏則土水土有成故大魚出斗再撥紀臣不如常法也)四曰兊氣不
效白帝世討吾之名曾之候在震□氣錯晝昏地裂大
霆横作天下亡(亦又候其衝也□氣亦謂□於太陽故盡昏兊為金金性清明故亂則昏也土)
(者金之母故亂則裂又大霆横作亦不制木之異者也)五曰坎氣不效黑帝世胡
誰之名曾之候在離五角禽出山崩日既爲天下亡(亦候)
(之於其衝北方禽牛上數五五角禽出土將滅水之象山崩亦土為烖水精爲月月者日之妃月既者象妃㓨)
(居之明日既爲月既也○按正文日既爲爲字疑衍)六曰巽氣不效覇世之主名
筮喜曾之效在乾大水名川移覇者亡(喜若于放曰及以名號者巽為)
(風□動萬物之類也亦候之於其衝大水名川流通地德若衰則或竭則移)七曰艮氣不效
假驅之世若檐柔之比曾之以候在坤長人出星亡殞
石怪辭之主亡(艮爲七性安皆爲荒子央逸比爲小人若以爲名號者也候之亦於其衝長人)
(出者象天下將有聖人起也星隂類殞而興在天光猶諸侯盗行天子之政名類驗之主將亡者皆星亡石殞)
(春秋之時殞石於宋五傳殞星也覇在王者之間故其異不以五行之數也矣)八曰乾氣不效
天下耀空(乾爲天而其氣也不效故有光耀者空謂五縣五星及羣宿皆無光明春秋傳曰恒星不)
(見也)將元君州每王雌擅權國失雄(乾爲君其氣不致故將元君明元之雌臣)
(雄君擅故因知其朽君也)陪孽領威君若贅流(陪臣孽庶子威氣内心贅如流皆不得於)
(事贅流或為曰間小治也矣)曾之候在巽衆變立地䧟斗機絶繩玉
衡撥攝提亡(衆變地其千三日變立見地䧟淪下絶繩及機皆謂撥不如常亡見之也)五星
合狼狐張(五星合聚在谷狐狼張兵宿動)晝視無日虹蜺煌煌夜視無
月彗笰將將(無日無月謂妖氣應期明)當藏者出當出者消佹易期
(當藏者出蟄物以非時見當出者消見物令無元有佹處地而生易期主然也)太山失金雞西
岳亡玉羊(金雞玉羊二岳之精為玉羊推義宜然未昔聞也)雞失羊亡臣從恣
主方佯(五岳之靈主生賢佐以因王者故詩云嵩高維岳峻極于天維岳降神生甫及申維申及甫維)
(周之翰雞失羊亡謂不復生賢輔佐故臣放恣其欲而至方佯無所主之也)天下愁山泉揚
志射潰地裂山崩(君臣道亂則天下之人皆懷愁故山泉發揚主心昳而出地裂山崩國語)
(曰山川壅而潰民亦如然山崩地裂民愁之異也○按民愁原本作民然今據文改)誰之過望侯
女烖(言天下之災由於孽孽幸之侯若紂時崇侯女烖元妃之黨喪亂之本率由此作也)蒙孫之
名生衆妖非單斯亂由横(蒙孫童蒙之孫也由從也言此童之人生妖衆非但盡於)
(此亂而縱横也)四野擾擾鬱快芒芒天卑地高雷讙虹行天星
晝奔(擾擾貌芒氣衰錯天卑地高神人難擾書曰乃命重黎絶地通天四時方民神擾虹蜺東雷虹冬行)
(非時出元冬季蓋脱之也○按類書引此文作雷讙公行星晝奔蜺夜光與此稍異)上無乾下無
星天地昧昧履踐冰(下元氣候不見上無帝無星天帝之星無光明昧昧不别履踐冰隂)
(氣無傳行當冰寒也○按星字原本作帝今據注文改又類書引此作下無常)民衣霧主吸霜
問可倚杵於何藏(民衣霧主吸霜卑奪尊之服間可依杵言相近於何藏無所自逃藏者也)
不知夏不知冬(無復氣之常也)不見父不見兄(無復父兄之思)望之莫
莫視之盲盲(天地之間無復可以别識也○按望之原作望望今據藝文類聚所引改)賢人
頡頊咽舌吟或席喘(頓鑕遇扇厄也咽舌吟不復與之者)虎感號羣黨假
威出坐玉牀(虎感感白虎之宿而生者詩汜歷樞日參爲大辰覇者持正咸席之覆號黨衆羣類)
(假威天之威出坐玉牀處天子位也)馬弓人二孫推適佐父兄八八六十
四節爲之期衝(馬弓人當者之名號二孫推適佐父兄始傷正道推正統而尊任之子孫皆爲)
(之佐以六十四卦之後之期衝也)五九之數頓道之維(五九者四百五十年於九百歲)
(之軌爲半故主之道至此以爲際會也)網害之效慎蒙孫期防萌萌之衝
擕幼千里負老山逃(害謂將亡之微效驗當慎童蒙之孫若以爲名號其至當期防其萌)
(萌之始動必先有兵中之故擕幼千里負老山逃也)兵關寒河數彊鈎鈐滅祺羊
明(此四宿之異皆兵家人當察以爲候)倫世師惠出人(倫之世人師謂能度王者於辰難出)
(於忠信之人也)其王可諫者全不移者亡(言遇厄之君思在忠信之言則可以全其)
(命不推移則滅亡王或爲主也)錄圖世䜟易嘗喪責帝逢臣(注易何也喪亡也錄)
(圖䜟之言何嘗可法致誠也味思孔子能思孔子所作䜟書之修以責已帝王逢依此道則可以自正也○按)
(據注文臣字疑當作正)有可以道消力政勑德行仁義藏(有之有災害興)
(可消之意修以責也已德仁義最爲藏善)去世淫嬉佞謟勿行(淫嬉遊度厄難即當力正)
(勑又去淫佞之行功行綰之○)倉世順□&KR2720;之聲赤世順蒙孫之詳觸
名是工(□&KR2720;蒙孫君赤之孽名號觸推工官也推求亡者之名及其氏姓官號爲也)黃世填
頓詐吉凶白世慎討吾之名黑世慎嘿沉(頓詐討吾嘿沉黃白黑孽)
(君之名)皆所以危亡之象也或名好字號及黨官邦(皆上吾事)
(文行合黨部曲多號本以為官號邦所出之地名也)喜好不同杜閼悉去斥墮望
貴侯得幸之臣萌(喜好不同謂人偏頗同意不忠乎悉有所閼絶盡有去葉盡有序墮淫貴)
(之侯得幸之臣由此萌)抑期反剛同哲之良牧州誤放乃知常道
(抑止斯此偏頗之意反剛王道之剛同哲之良用賢之哲良善之人誤當作談牧州諸侯之爲州牧當禁談其)
(爲非法令之事乃得道之常也)赤世遭斯蒙孫當衝卒貴大嬉道主之
遊(嬉咸言赤世之未有有卒貴之人道爲遊之人黃門常侍者)災孽屢出歸辜徙桀
移陵(屢數待遊之人見災孽孽數出反歸罪於賢桀後桀陵蓋衍字)黃世之責咎主康
月珥指房四方煩苦以土之功(二百歲赤言其中央黃言其終明乾是半與皆)
(盡爲除罪責康安罪若主安不知有危亡憂書月時害喪氣皆類月珥指房其時侯也四方煩苦於土功天時)
(去黃精令天下厭之也○按正文房字原本作席今據注文改)不知在心幸滅淫名曰
即白之黑無報詳(言黃之孽君内有不知之心幸其親戚大其名號使居上位出賢遇鄉白)
(之異亂姦忠也天終無復有報進之道詳之盡也)帝世者必省勑維躬是類參
當以閼(帝世當世處帝位者維思言若能自勑省以責其躬是别其可行之類參錯其所當爲之際則)
(所以閼絶亂謀消息將來之禍)則乾坤定五德九拱明(乾坤定不爲災五德五行九之)
(王錄明衰之也)
