夏小正戴氏傳卷三
宋傅崧卿注
秋
七月莠雚葦狸子肈肆湟潦生苹爽死苹莠(爾雅苹藾蕭又曰萍)
(蓱其大者蘋又曰䈂馬帚據此則上苹當作萍下苹當作荓傳同)漢案戶寒蟬鳴初昏
織女正東鄉時有霖雨灌荼斗柄縣在下則旦
傳七月莠雚葦未莠則不為雚葦莠然後為雚葦故先
言莠狸子肈始也肆遂也言其始遂也其或曰肆殺也
(其或曰其字疑衍)湟潦生苹湟潦生苹也者(大戴禮無湟潦生苹者五字)湟
下處也有湟然後有潦(舊注潦一作瀆)潦而後有苹草也(大戴禮潦)
(而後有苹草也苹作萃)爽死爽也者猶䟽也苹莠苹也者馬帚也
漢案戸漢也者河也(大戴禮無者河也三字)案戸漢也者直戶也
言正南(舊注南或作為大戴禮作為)北也寒蟬鳴蟬鳴也者蝭&KR2557;也
初昏織女正東鄉時有霖雨灌聚也荼雚葦之莠也(大戴)
(禮無也字)為蔣楮之也雚未莠為菼葦未莠為蘆(大戴禮莠皆作秀)
斗柄縣在下則旦
八月剥瓜玄校剥棗㮚零(大戴禮㮚作栗)丹鳥羞白鳥辰則伏
鹿人從鴽為鼠參中則旦
傳八月剥瓜剥瓜也者(大戴禮無剥瓜也者四字)畜瓜之時也玄校
玄也者黑也(大戴禮玄作立)校也者若緣色然婦人未嫁者衣
之剥棗剥也者取也㮚零(大戴㮚作栗)零也者降零而後取
之故不言剥也丹鳥羞白鳥丹鳥者謂丹良也白鳥謂
閩蚋也其謂之鳥何也重其養者也有翼者為鳥羞也
者進也(關本無也字)不盡食也辰則伏辰也者(大戴禮無者字)謂星
也伏也者(大戴禮作伏見也者)入而不見也鹿人從鹿人從者從
羣也鹿之養也離羣而善之離而生非所知時也故記
從不記離(大戴禮作鹿人鹿人從者從羣也鹿之養也離羣善而善而之離而生非所知時也故記)
(從不記離)君子之居幽也不言或曰人從人從也者(大戴禮作或曰)
(人人從)大者於外小者放於内率之也(大戴禮無放字)鴽為鼠參
中則旦
九月内火遰鴻鴈主夫出火(夫當作火傳同)陟玄鳥蟄熊羆豹
貉鼬鼪則穴(大戴禮貉作□穴作大)榮鞠樹麥(或曰樹麥傳文)王始裘雀
入于海為蛤
傳九月内火内火也者大火大火也者心也遰鴻鴈遰
往也主夫出火主夫也者主以時縱火也陟玄鳥蟄陟
升也(關本升作并蓋誤)玄鳥也者燕也先言陟而後言蟄何也
陟而後蟄也熊羆豹貉鼬鼪則穴若蟄而(大戴禮貉作□穴作大)
榮鞠鞠草也鞠榮而樹麥時之急也王始裘者何也衣
裘之時也辰繫于日雀入于海為蛤蓋有矣非常入也
夏小正戴氏傳卷三
