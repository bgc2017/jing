從父者從父而别也
舅之母為外姑
舅當作妻
夏曰復胙
釋天祭名夏曰復胙郭註未見義所出愚按榖梁楊䟽
曰復胙者復前日之禮也有司徹賈䟽云復胙者復昨
日之胙祭
丘背有丘謂負丘
註此觧宛丘中央隆高狀如負一丘於背上按此觧宛
丘八字當移置丘上有丘為宛丘之下若負丘則丘形
前後重叠非中央隆高也
濫泉
釋水濫泉正出正出涌出也逸雅亦云水正出曰濫泉
濫衝也如谷口有所衝出也朱子釋詩觱沸檻泉亦云
正出字異釋同識之以偹參考
十三經義疑卷十二
