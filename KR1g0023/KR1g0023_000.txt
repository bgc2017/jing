十三經義疑五經總義類
提要
(臣)等謹案十三經義疑十二卷
國朝吳浩撰浩字養齋華亭人是書取諸經箋
注訂之用力頗勤如季本讀禮疑圖以萬人
為一軍浩襲其說于詩公車千乘公徒三萬
不主鄭箋舉成數之解而引司馬法文以一
乘總三十人定千乘當三萬人而疑賈疏附
會此法為畿内之制今考大司馬萬有二千
五百人為軍小司徒五人為伍五伍為兩四
兩為卒五卒為旅五旅為師五師為軍天子
諸侯同制小司徒疏謂司馬法成百井三百
家革車一乘士十人徒二十人至同方百里
萬井三萬家革車百乘士千人徒二千人乃
天子畿内采地法又司馬法甲士三人步卒
十三經義疑五經總義類
提要
(臣)等謹案十三經義疑十二卷
國朝吳浩撰浩字養齋華亭人是書取諸經箋
注訂之用力頗勤如季本讀禮疑圖以萬人
為一軍浩襲其說于詩公車千乘公徒三萬
不主鄭箋舉成數之解而引司馬法文以一
乘總三十人定千乘當三萬人而疑賈疏附
會此法為畿内之制今考大司馬萬有二千
五百人為軍小司徒五人為伍五伍為兩四
兩為卒五卒為旅五旅為師五師為軍天子
諸侯同制小司徒疏謂司馬法成百井三百
家革車一乘士十人徒二十人至同方百里
萬井三萬家革車百乘士千人徒二千人乃
天子畿内采地法又司馬法甲士三人步卒
曰向為人為大司寇則宋稱大者又不特司
馬矣魯司寇為司空兼官本非正卿或止得
稱司寇而概謂諸侯正卿皆不得稱大則亦
弗之考也又周禮乃立春官宗伯鄭注引夏
父弗忌為宗人浩謂春秋内外傳俱作我為
宗伯宗人雖亦掌禮之官但位卑權輕焉能
擅為逆祀今考宗人之名通于上下左傳哀
公二十四年使宗人釁夏獻其立夫人之禮
對曰無之公怒曰汝為宗司尊之曰宗司是
非卑位矣又文王世子公族其在宗廟之中
則如外朝之位宗人授事以爵以官注宗人
掌禮及宗廟與鄭氏周禮大宗伯注宗官典
國之禮與其祭祀合又大戴禮諸侯遷廟禮
祝宗人及從者皆齊宗人擯與周禮大宗伯
職相合鄭注宗伯為宗人蓋即據此此天子
諸侯之宗人也魯語公父文伯之母饗其宗
老韋昭注亦曰宗宗人此卿大夫之宗人也
浩以宗人為位卑權輕是以卿大夫之宗人
與天子諸侯之宗人合為一也考核頗疎其
他如釋左傳得祐於槖中謂大夫士亦有主
與蔡謨之說合而引說文大夫以石為主則
出前儒所引之外釋爾雅昏強也謂昏當作
昏書不昏作勞昏音閔與暋同強也又爾雅
夏曰復胙郭注未見所出浩引榖梁楊疏云
復胙者復前日之禮有司徹賈疏云復胙者
復昨日之胙祭則均可補郭注其說亦頗有
可採者蓋於注疏之學雖未能貫通融會而
研究考證具有根柢視剽剟語錄枵腹談經
徒以大言臆斷者則勝之遠矣乾隆四十五
年九月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
十三經義疑原序
載籍之有五經猶天之有五星也地之有五行也人非
五榖不生學非五經不殖舍此而他求吾不知所從焉
夫經者常也法也徑也若徑路之無所不通可常行也
自漢以五經隷學宫而經之名著益之以周禮孝經論
語為九經益之以儀禮左氏春秋爾雅為十三經而大
戴禮不與焉備矣美矣其名定矣有漢唐宋諸儒為之
注疏正義解釋於是經之義昭然若日月之麗天沛然
若江河之行地填填然若洊雷之啓蟄而授杖於肓者
也其禆益學者實閎矣哉夫讀書不能無疑疑必待晰
而後明鶻突不解久則轖結於中若癥瘕然雖有文摯
不為功使穿鑿傅會率臆而武斷之其病尤甚(浩)幸生
聖世得優游婆娑以丘園老日取諸經研究之寤寐勿
諼寒暑無間忘寢食者三十餘年或有揆之理而未甚
確斟之情而未甚安每摘而出之博采先儒之說而合
訂焉必求其義之合乎理近乎情凖之常道而至當而
後取而詳說之曷敢曰與先儒抗衡辨異同乎亦盡我
稽古之心以俟同志者之相參用晰疑焉云爾華亭後
學吳浩序
