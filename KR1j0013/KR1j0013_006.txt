駢雅卷六明朱謀㙔撰
釋草
榜䅣穄黍也薌合黍也薌萁梁也明粢稷米也嘉蔬稻
也豐本韭也雕胡安胡苽米也䜶䝄胡豆也巨勝鴻藏
胡麻也卑留豆也蹲鴟芋也落蘇茄也象穀米囊甖粟
也幽芥菈□蕪菁也須從葑也冥菁芴菁蔓青也蘆萉
雹葖蘆菔也鴻薈䪥也菥蓂馬辛薺也游冬苦菜也
宜男療愁萱草也将離芍藥也日精女節周盈朱嬴更
生隂成女華菭牆蘜也
留夷胡繩薰陸都梁嘉夜迷迭蘼蕪上鹵杜衡揭車䒗
輿槀茇香草也
龍仙蕪胎麻母紫珠白符龍銜五徳三秀芝草也威喜
飛節樊桃木渠參成木芝也
馗㕑㭯㰔中也蕈也雞菌雞堫也萮茈木耳也月爾紫
藄也&KR2906;&KR1562;□蔞也遊胡菴閭旁勃彭㪍蒿也扈魯觚盧
也菲芴土𤓰也興渠胡葷也諸柘都蔗也蕨□水栗蔆
也澤芝芙蕖也拘羅過羅皐蘆苦茗也
女青拔龍葛也扶留諸慮山櫐藤也鳥蓲菼也龍修龍
須也唐蒙赤綱菟纍女蘿也鳥韭垣嬴昔邪垣衣也凌
霄紫葳陵苕也
堯韭昌羊菖蒲也棘菀葽繞逺志也玉精人參也鹿竹
雞格黄精也地輔却暑托盧枸把也女萎馬薰地節青
䴴黄芝也兼杜地管茅根也
銅芸百蜚防風也地新藁本也卑鹽麻黄也苻離澤芬
蒚麻白芷也
玉延薯蕷也林蘭禁生石蓫石斛也解蟸屋菼起實薏
苡也戴糝蜀脂百本黄耆也連母蝭母水浚女雷鹿列
韭逢沈䕰東根知母也
地文半夏也絺體顛勒顛棘也
禹葭忍陵僕壘隨脂羊耆馬韭□冬也橐吾菟奚顆凍
鑽凍欵冬也附支丁翁燕覆離南活脱木通也白幕天
雄也果負烏頭也澤姑王善果臝括樓也利如房圖薺
苨桔梗也
𤣥臺正馬鹿腸𤣥參也牡蒙衆戎紫參也菟槐陵郎岑
莖苦參也空腸黄芩也
勝舄陵舄芣苢車前也陵澤王田甘遂也卭鉅大㦸也
黄良大黄也
南爥青籸男縷烏草也射干烏蓮也藉姑烏芋也女青
烏葛也藑茅烏麩也
貞蔚茺蔚益母也地葵常思枲耳也方賔懸莞石龍芻
也虎蒲龍棗澤蘭也屈据離婁䕡茹也戴椹盗庚旋覆
也王芻鹿蓐藎草也乃東夕句燕面夏枯草也豺羽升
推蒺藜也茢薽彘顱天名精也行唐莨菪也接余鳬葵
也解離防已也爵犀鬼白也挋冬續隨也
棃蓋房慈爵離農果利茹防葵也𤣥及會及荎藸五味
也餘容犂食解倉芍藥也摩羅强瞿重邁連珠百合也
暌菇鉤菇□挈王𤓰也蔥再豐盧蕙蔡藜蘆也白昌夜
呼章栁商陸也虎卷伯萍扁苻貫渠貫衆也萇楚銚弋
葎草也異翹折根三㢘連翹也三堅馬藺蠡實也
黄斤葛榖也承膏薇銜也文無當歸也茈蔞瞿麥也赤
節萆薢也玉支羊躑躅也玉豉地榆也豺漆金鹽五加
皮也夜合何首烏也凌泉黄環也篷纍覆盆也
氷臺艾也女菀苑也鬼目蓄也軒于蕕也夫須薹也鎬
侯莎也缺盆茥也寒漿葴也
祝餘療飢草也黄雚已疥草也蓇蓉使人無子植楮可
以已癙葶䔭可以毒魚苦辛可以已瘧焉酸可以療毒
嘉榮令人不霆
宿莽卷施也牡老雀麥也龍古游龍馬蓼也
釋木
麥英含桃櫻桃也仁頻㯽榔也離支荔枝也般開含消
美棃也溝道黄建經孝黄扁名李也駢白崎㢘鹿盧名
棗也蹙咨大棗也巴旦北杏也冬熟侯闥土翁枸槽猴
樬多南王壇三㢘文莖答遝桴苡皆小果也
鹿棃赤羅檖也枍詣榏也道梓松也思仙杜仲也秦皮
石檀白樳也兩師檴落檉也
烏文黑水也多邦蘇枋絳木也男青朱木也
青田酒木也咸平酢木也白䓘睪蘇飴木也都勾桄榔
麪木也枸榔綿木也繫彌粟木也
新雉侯枕辛矧木筆也朝生合昏王蒸洽容愛老日及
槿也夫栘棠棣也爵李常棣郁李也越桃木舟鮮支梔
子也銚芅五梭羊桃也栟閭比閭蒲葵椶也浮留蒟醤
也痤椄麥李也蹶洩苦棗也守宫槐也無姑姑榆也青
堂合歡也
蜜香珍木也其節為沈水浮者為雞骨幹為甲棧枝為
青桂實為雞舌根為黄熟根節為馬&KR1389;一物而七名也
旃檀香木也
賔連平露平慮平兩瑞木也姑繇冥靈膏夏大木也□
木扶桑也
沙棠不沈思儡不腐女貞不凋葪柏耐寒
迷榖四照楊榣七脊天楄方莖六駁多癬鬬鏤纎條黄
棘貟葉播栘虚中
交讓楠也無患拾櫨也胥邪椶屬也雞棲皁莢也甘棠
杜棃也榠樝酢棃也
木威苦果也宜母棃朦酢果也枳椇餳果也枸椽香果
也倒捻念都甘果也平仲銀實帝屋赤實君遷瓠實毗
野楮實羅望刀實古度不華而實子從皮出如何之實
隨刀易味
餘甘之子如彈丸其核五稜東枝為木威南枝為橄欖
羅晃之子如橄欖其皮七出
娑羅之子若椒都諦之子若榴石南之子如燕卵菴羅
之子如李蘿蒙之子若橙
雒常之皮可衣吉貝之花可績帝休蠲忿文莖已聾稃
苡宜子
木麥桑耳也梟景桃鳬也宛童寄屏寄生也
齊㬑齊□也子似楊桃可以壓油産拂林國阿縒沒樹
也槐葉而橘花産波斯國柤榢&KR2286;髙千丈其葉七尺其
實九尺産東荒綺縞之樹髙三千丈實如寒𤓰食之冥
醉産東南荒底穪阿驛也無花而實産拂林國
玉樹似槐而細葉榽橀似檀而細葉
駢雅卷六
