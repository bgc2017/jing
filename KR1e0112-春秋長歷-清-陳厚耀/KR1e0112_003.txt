春秋長歷卷三
右諭德陳厚耀撰
歷編(一)
隱元年(己未)
正小辛巳
二大庚戌
三小庚辰
四大己酉
五大己夘(𫝊辛丑二十三日)
六小己酉
七大戊寅
八小戊申
九大丁丑
十小丁未(𫝊庚申十四日)
十一大丙子
十二小丙午
杜氏云隱元年正月辛巳朔大衍歷正月辛亥朔
初十日庚申冬至程氏云自三統至欽天推隱元
年正月朔或辛亥或庚戌或壬子視大衍歷前後差
一日以傳五月辛丑十月庚申考之則正月朔非辛
亥故杜氏遷就以辛巳為朔若從辛巳則冬至不在
正月矣意者差閏只在今年而杜氏考之不詳也
按隱元年正月朔推古歷當得庚戌而杜氏以為
辛巳蓋推後經𫝊日月而得之辛巳實上年十二
月自元年至七年月朔皆先一月則知隱元之前
已失一閏矣至隱七年閏後始合于歷焉
宋趙子常(名汸)所著春秋屬辭内有日月差繆一
條開載杜氏長歷及唐大衍歷日月異同與合朔
日食經傳不同處頗稱詳密今逐年錄入以備參
考
隱二年(庚申)
正大乙亥
二小己巳
三大甲戌
四小甲辰
五大癸酉
六小癸夘
七大壬申
八大壬寅(經庚辰杜氏云八月無庚辰庚辰七月九日日月必有誤)
九小壬申
十大辛丑
十一小辛未
十二大庚子(經乙夘十六日)
閏小庚午
杜氏云閏月庚午朔大衍歷是年閏十一月推古
歷亦同
按此年及隱五年隱七年杜歷俱閏十二月蓋據
經𫝊日月而得之若依歷法則固無屢閏十二月
者則可知春秋之閏多置之年末矣其後又不盡
用此法何也
隱三年(辛酉)
正大己亥
二小己巳(經己巳日食)
三大戊戌(經庚戌十三日𫝊壬戌二十五日)
四小戊辰(經辛夘二十四日)
五大丁酉
六小丁夘
七大丙申
八小丙寅(經庚辰十五日)
九大乙未
十小乙丑
十一大甲午
十二大甲子(經癸未二十日𫝊庚戌杜云十二月無庚戌日誤)
經春王二月己巳日有食之杜氏云不書朔官失之
榖梁云言日不言朔食晦日也朔日並不言食二日
也姜岌校春秋日食云是歲二月己亥朔無己巳三
月己巳朔去交分入食限大衍與姜氏合郭守敬授
時歷云是歲三月己巳朔加時在晝去交分二十六
日六千六百三十一分入食限
按古歷正月得己巳朔杜氏以隱元之前已失一
閏故先一月為正月則此年之二月應得己巳姜
氏等所推又以己巳為三月朔則春秋之前似失
兩閏矣疑之疑之
大衍歷三月小己巳朔經三月庚戌在四月四月辛
夘在五月八月大丙申朔經八月庚辰在九月十二
月大甲午朔經十二月癸未在明年正月此以大衍
歷法推春秋故多未合
十二月𫝊庚戌杜氏云日誤者此月有癸未必無庚
戌庚戌在癸未之前三十三日不得共一月也
隱四年(壬戌)
正小甲午
二大癸亥(經戊申宜在三月)
三小癸巳
四大壬戌
五小壬辰
六大辛酉
七小辛夘
八大庚申
九小庚寅
十大己未
十一小己丑
十二大戊午
經二月戊申杜氏云戊申三月十七日有日而無月
按上年十二月有癸未則此年二月無戊申戊申
書衛州吁事不蒙上文二月莒人伐杞故曰有日
而無月孔氏云僖二十八年冬下有月而經有壬
申公朝于王所亦有日而無月經如此類共有十
四事
隱五年(癸亥)
正小戊子
二大丁巳
三小丁亥
四大丙辰
五大丙戌
六小丙辰
七大乙酉
八小乙夘
九大甲申
十小甲寅
十一大癸未
十二小癸丑(經辛巳二十九日)
閏大壬午
大衍歷閏八月古歷閏七月今從杜歷
隱六年(甲子)
正小壬子
二大辛巳
三小辛亥
四大庚辰
五小庚戌(經辛酉十二日𫝊庚申十一日)
六大己夘
七大己酉
八小己夘
九大戊申
十小戊寅
十一大丁未
十二小丁丑
隱七年(乙丑)
正大丙午
二小丙子
三大乙巳
四小乙亥
五大甲辰
六小甲戌
七大癸夘(𫝊庚申十八日)
八小癸酉
九大壬寅
十小壬申
十一大辛丑
十二大辛未(𫝊壬申初二日辛巳十一日)
閏小辛丑
大衍歷閏下年四月古歷亦同今從杜歷
按杜氏以隱元之前失一閏推勘經𫝊皆不合乃
借前一月辛巳為隱元之正月朔而後合于五月
之辛丑十月之庚申二年十二月之乙夘三年二
月之己巳與十二月之癸未五年十二月之辛巳
六年五月之辛酉庚申七年七月之庚申與十二
月之壬申辛巳然與二年八月之庚辰三年十二
月之庚戌四年二月之戊申又不合也不得不諉
之為日月之誤杜氏以為合者多而不合者少故
從其多者而皆先一月以就之其不合者又因上
文脱少某月止載日辰之故則不合者又多合矣
但春秋既失一閏則一二年間即當補正奈何相
沿八九年誤以承誤而使數年之冬至常在二月
而不在正月也恐司歷者謬不至此俟質之
隱八年(丙寅)
正大庚午
二小庚子
三大己巳(經庚寅二十二日)
四小己亥(𫝊甲辰初六日辛亥十三日甲寅十六日)
五大戊辰
六小戊戌(經己亥初二日辛亥十四日辛亥十四日)
七大丁夘(經庚午初四日)
八小丁酉(𫝊丙戌宜在七月)
九大丙寅(經辛夘二十六日)
十小丙申
十一大乙丑
十二小乙未
傳八月丙戌鄭伯以齊人朝王杜氏云上有七月庚
午下有九月辛夘則八月不得有丙戌孔氏云七月
二十日是丙戌九月二十一日是丙戌未知丙戌孰
誤也
大衍歷此年閏四月五月小己亥朔經六月己亥辛
亥在此月六月大戊辰朔經七月庚午在此月八月
大丁夘朔經九月辛夘在此月此自以其定閏定朔
推之故不與春秋歷相符也下皆倣此
隱九年(丁夘)
正大甲子
二大甲午
三小甲子(經癸酉初十日庚辰十七日)
四大癸巳
五小癸亥
六大壬辰
七小壬戌
八大辛夘
九小辛酉
十大庚寅
閏小庚申
十一大己丑(𫝊甲寅二十六日)
十二小己未
按古歷此年不應閏大衍歷亦不閏杜氏置閏于十
月以合于十一月之甲寅也自此以前皆先一月今
補一閏則月皆其朔而冬至在正月矣
大衍歷三月小甲午朔經癸酉庚辰在四月
隱十年(戊辰)
正大戊子(𫝊癸丑二十六日)
二小戊午
三大丁亥
四小丁巳
五大丙戌
六大丙辰(經壬戌初七日辛未十六日辛巳二十六日𫝊戊申宜在五月庚午十五日庚辰二十五日)
七小丙戌(𫝊庚寅初五日)
八大乙夘(𫝊壬戌初八日癸亥初九日)
九小乙酉(𫝊戊寅宜在八月)
十大甲寅(經壬午二十九日)
十一小甲申
十二大癸丑
𫝊六月戊申公會齊侯鄭伯于老桃杜氏云六月無
戊申戊申五月二十三日日誤孔氏云六月無戊申
者下有辛巳取防亦在六月之内戊申在辛巳前三
十三日不得共一月上有五月今别言六月故知日
誤月不誤
𫝊九月戊寅鄭伯入宋杜氏云九月無戊寅戊寅八
月二十四日孔氏云經有十月壬午長歷推壬午十
月二十九日戊寅在壬午前四日耳故九月不得有
戊寅上有八月下有冬則誤在日也
按此年為一章之終宜閏十二月大衍歷閏在下年
正月杜歷不閏而置之桓元年之末以從經𫝊日月
不論章法矣通春秋一書皆然然前後推移終不能
越乎章蔀之大概特閏法有遷就耳大衍歷雖與
春秋不合然其歷與章蔀法稍近故逐年附記之以
備參考
隱十一年(己巳)
正小癸未
二大壬子
三小壬午
四大辛亥
五小辛巳(𫝊甲辰二十四日)
六大庚戌
七小庚辰(經壬午初三日𫝊庚辰即朔日)
八大己酉
九小己夘
十大戊申(𫝊壬戌十五日)
十一大戊寅(經壬辰十五日)
十二小戊申
大衍歷閏正月七月大庚戌朔十一月大戊申朔
桓元年(庚午)
正大丁丑
二小丁未
三大丙子
四小丙午(經丁未初二日)
五大乙亥
六小乙巳
七大甲戌
八小甲辰
九大癸酉
十小癸夘
十一大壬申
十二小壬寅
閏大辛未
杜歷是年及桓七年皆閏十二月兩閏相去六年若
于中間桓四年補一閏率則三年一閏也說見桓五
年
大衍歷四月大丙子朔經丁未在五月
桓二年(辛未)
正大辛丑(經戊申初八日)
二小辛未
三大庚子
四小庚午(經戊申宜在五月)
五大己亥
六小己巳
七大戊戌
八小戊辰
九大丁酉
十小丁夘
十一大丙申
十二小丙寅
經夏四月取郜大鼎于宋戊申納于大廟杜氏云戊
申五月初十日孔氏云長歷此年四月庚午朔其月
無戊申五月己亥朔十日得戊申是有日而無月也
大衍歷亦同
大衍歷是年閏九月古歷亦同杜以上年既閏故是
年不閏然則桓四年一閏不可不補矣
桓三年(壬申)
正大乙未
二小乙丑
三大甲午
四小甲子
五大癸巳
六小癸亥
七大壬辰(經壬辰朔日食)
八小壬戌
九大辛夘
十大辛酉
十一小辛夘
十二大庚申
經秋七月壬辰朔日有食之既杜氏云聖人不言月
食日而以自食為文闕于所不見也姜氏以是歲七
月癸亥朔無壬辰亦失閏其八月壬辰朔去交分入
食限大衍與姜氏合郭氏亦云是年八月壬辰朔加
時在晝食六分十四秒
按自隱三年二月己巳日食至此年七月壬辰朔
日食相距一百四十一月大衍與古歷合但前後
皆後一月耳則以歷法之不同也據古歷八月
得壬辰朔不與經合今移四五兩頻大月于日食
後則七月得壬辰朔與經合矣
桓四年(癸酉)
正小庚寅
二大己未
三小己丑
四大戊午
五小戊子
六大丁巳
七小丁亥
八大丙辰
九大丙戌
十小丙辰
十一大乙酉
十二小乙夘
閏大(補)甲申(補閏說見下)
桓五年(甲戌)
正小甲寅(經甲戌己丑)
二大癸未
三小癸丑
四大壬午
五小壬子
六大辛巳
七小辛亥
八大庚辰
九小庚戌
十大己夘
十一小己酉
十二大戊寅
經書春正月甲戌己丑陳侯鮑卒杜氏云甲戌前年
十二月二十一日己丑此年正月六日陳亂故再赴
據杜氏月日以前年十二月為甲寅朔此年正月
為甲申朔矣其中必無閏月閏或在上年十二月
前摠未可定但自桓元年閏十二月至桓七年始
復閏十二月相去凡六年必失一閏若以此年正
月為甲申朔則次年八月之壬午九月之丁夘七
年二月之己亥皆不合故于上年十二月補一閏
為甲申朔此年正月為甲寅朔(杜歷甲寅在甲申前此甲寅在甲申)
(後則兩大月有所移也)二十一日得甲戌其己丑為再赴之
誤不必辨則六年七年之月日皆合矣似爲得之
大衍歷是年閏六月推古歷亦同今從杜歷置桓七
年末正月小乙夘朔己夘日冬至經己丑在二月
桓六年(乙亥)
正大戊申
二小戊寅
三大丁未
四小丁丑
五大丙午
六小丙子
七大乙巳
八小乙亥(經壬午初八日)
九大甲辰(經丁夘二十四日)
十小甲戌
十一大癸夘
十二小癸酉
大衍歷八月大乙巳朔九月小乙亥朔
桓七年(丙子)
正大壬寅
二小壬申(經己亥二十八日亥大衍歷二月大壬寅朔經己在三月)
三大辛丑
四小辛未
五大庚子
六大庚午
七小庚子
八大己巳
九小己亥
十大戊辰
十一小戊戌
十二大丁夘
閏小丁酉
大衍歷閏在明年三月今從杜歷閏此年之末
桓八年(丁丑)
正大丙寅(經己夘十四日)
二小丙申
三大乙丑
四小乙未
五大甲子(經丁丑十四日丁大衍歷五月小乙未朔經丑在六月)
六小甲午
七大癸亥
八大癸巳
九小癸亥
十大壬辰
十一小壬戌
十二大辛夘
大衍歷是年閏三月古歷閏二月杜歷不閏
桓九年(戊寅)
正小辛酉
二大庚寅
三小庚申
四大己丑
五小己未
六大戊子
七小戊午
八大丁亥
九小丁巳
十大丙戌
十一小丙辰
十二大乙酉
桓十年(己夘)
正大乙夘(經庚申初六日)
二小乙酉
三大甲寅
四小甲申
五大癸丑
六小癸未
七大壬子
八小壬午
九大辛亥
十小辛巳
十一大庚戌
十二小庚辰(經丙午二十七日)
閏大(移)己酉
大衍歷正月大乙酉朔乙巳日冬至經庚申在二月
大衍歷是年閏十一月古歷亦同杜歷置閏于下年
正月今移置此年之末庶合三年一閏之數
桓十一年(庚辰)
正小己夘
二大戊申
三大戊寅
四小戊申
五大丁丑(經癸未初七日)
六小丁未
七大丙子
八小丙午
九大乙亥(𫝊丁亥十三日己亥二十五日)
十小乙巳
十一大甲戌
十二小甲辰
桓十二年(辛巳)
正大癸酉
二小癸夘
三大壬申
四小壬寅
五大辛未
六小辛丑(經壬寅初二日)
七大庚午(經丁亥十八日)
八大庚子(經壬辰杜氏云八月無壬辰壬辰在七月二十三日)
九小庚午
十大己亥
十一小己巳(經丙戌十八日)
十二大戊戌(經丁未初十日)
閏小戊辰
杜歷置閏于下年正月然于經𫝊日月無據今移置
此年之末
大衍歷六月大辛未朔經壬寅在七月七月小辛丑
朔經丁亥在八月十一月小己亥朔經丙戌在十月
十二月大戊辰朔經丁未在十一月
桓十三年(壬午)
正大丁酉
二小丁夘(經己巳初三日)
三大丙申
四小丙寅
五大乙未
六小乙丑
七大甲午
八小甲子
九大癸巳
十小癸亥
十一大壬辰
十二大壬戌
大衍歷是年閏七月推古歷亦同今置上年末
桓十四年(癸未)
正小壬辰
二大辛酉
三小辛夘
四大庚申
五小庚寅
六大己未
七小己丑
八大戊午(經壬申十五日乙亥十八日)
九小戊子
十大丁巳
十一小丁亥
十二大丙辰(經丁巳初二日)
大衍歷八月大戊子朔經壬申乙亥在九月十二月
大丙戌朔經丁巳在十一月或明年正月初二日
桓十五年(甲申)
正小丙戌
二大乙夘
三大乙酉(經乙未十一日)
四小乙夘(經己巳十五日)
五大甲申
六小甲寅
七大癸未
八小癸丑
九大壬午
十小壬子
十一大辛巳
十二小辛亥
閏大庚辰
大衍歷正月丙辰朔三月大乙夘朔經乙未在四月
四月小乙酉朔經己巳在五月
杜歷閏明年六月恐太疎今置此年之末亦與經傳
日月無碍
桓十六年(乙酉)
正小庚戌
二大己夘
三小己酉
四大戊寅
五小戊申
六大丁丑
七大丁未
八小丁丑
九大丙午
十小丙子
十一大乙巳
十二小乙亥
大衍歷是年閏四月古歷亦同今置上年末
桓十七年(丙戌)
正大甲辰(經丙辰十三日)
二小甲戌(經丙午宜在三月)
三大癸夘
四小癸酉
五大壬寅(經丙午初五日)
六小壬申(經丁丑初六日)
七大辛丑
八小辛未(經癸巳二十三日)
九大庚子
十大庚午(經朔日食書朔不書日𫝊辛夘二十二日)
十一小庚子
十二大己巳
經二月丙午公會邾儀父盟于趡杜氏云二月無丙
午丙午三月四日也日月必有誤蓋據五月有丙午
六月有丁丑則丙午不在二月而在三月可知或子
訛午則丙子即初三日也
經冬十月朔日有食之左氏云不書日官失之也大衍
歷推得十一月庚午朔日食失閏也郭氏云是年十
一月(不言日)加時在晝交分二十六日八千五百六十
分入食限
按自桓三年七月壬辰朔日食至此年十月庚午
日食推古歷相距一百七十六月大衍亦同杜歷
少一月則知前桓四年一閏不可不補也
大衍歷正月小乙亥朔壬午日冬至經丙辰在二月
五月小癸酉朔經丙午在六月六月大壬寅朔經丁
丑在七月八月大辛丑朔經癸巳在九月十月大庚
子朔十一月庚午朔日食
桓十八年(丁亥)
正小己亥
二大戊辰
三小戊戌
四大丁夘(經丙子初十日丁酉入五月朔)
五小丁酉
六大丙寅
七小丙申(𫝊戊戌初三日)
八大乙丑
九小乙未
十大甲子
十一小甲午
十二大癸亥(經己丑二十七日)
經夏四月丙子公薨于齊丁酉公之喪至自齊杜氏
云丁酉五月一日有日而無月不蒙上夏四月之文
大衍歷四月大丁酉朔經丙子在五月丁酉在六月
十二月大癸巳朔經己丑在十一月
按古歷章法此年當閏十二月杜歷閏明年十月
莊元年(戊子)
正小癸巳
二大壬戌
三大壬辰
四小壬戌
五大辛夘
六小辛酉
七大庚寅
八小庚申
九大己丑
十小己未(經乙亥十七日)
閏大戊子
十一小戊午
十二大丁亥
大衍歷閏正月今從杜歷
莊二年(己丑)
正小丁巳
二大丙戌
三小丙辰
四大乙酉
五小乙夘
六大甲申
七大甲寅
八小甲申
九大癸丑
十小癸未
十一大壬子
十二小壬午(經乙酉初四日)
大衍歷十二月大壬子朔經乙酉在十一月
莊三年(庚寅)
正大辛亥
二小辛巳
三大庚戌
四小庚辰
五大己酉
六小己夘
七大戊申
八小戊寅
九大丁未
十大丁丑
十一小丁未
十二大丙子
大衍歷是年閏九月古歷亦同杜歷閏明年四月
莊四年(辛夘)
正小丙午
二大乙亥
三小乙巳
四大甲戌
閏小甲辰
五大癸酉
六小癸夘(經乙丑二十三日)
七大壬申
八小壬寅
九大辛未
十小辛丑
十一大庚午
十二小庚子
大衍歷六月大癸酉朔經乙丑在七月
莊五年(壬辰)
正大己巳
二大己亥
三小己巳
四大戊戌
五小戊辰
六大丁酉
七小丁夘
八大丙申
九小丙寅
十大乙未
十一小乙丑
十二大甲午
莊六年(癸巳)
正小甲子
二大癸巳
三小癸亥
四大壬辰
五大壬戌
六小壬辰
七大辛酉
八小辛夘
九大庚申
十小庚寅
十一大己未
十二小己丑
大衍歷是年閏五月古歷亦同杜歷置此閏于明年
四月以合于前四月之辛夘似矣然去莊四年之四
月閏凡三十六月其後莊九年八月閏相去僅二十
八月莊十一年三月閏相去僅十八月莊十四年五
月閏相去又三十八月莊十七年六月閏相去又三
十七月此十四年間凡五閏皆疎密無定凖惟推勘
經傳日月之上下而置之若按三十二月一閏之例
改易分齊或遇閏之年則置之年末則與經傳日月
皆不合今姑從杜歷以俟考歷者訂焉
莊七年(甲午)
正大戊午
二小戊子
三大丁巳
四小丁亥(經辛夘初五日)
閏大丙辰
五小丙戌
六大乙夘
七小乙酉
八大甲寅
九大甲申
十小甲寅
十一大癸未
十二小癸丑
莊八年(乙未)
正大壬午(經甲午十三日)
二小壬子
三大辛巳
四小辛亥
五大庚辰
六小庚戌
七大己夘
八小己酉
九大戊寅
十小戊申
十一大丁丑(經癸未初七日)
十二小丁未
大衍歷是年正月大壬子朔己巳日冬至經甲午在
二月十一月小戊申朔經癸未在十二月
自莊二年至莊八年當有三閏今止二閏必失一閏
矣然補之則前後閏俱移又不可
莊九年(丙申)
正大丙子
二大丙午
三小丙子
四大乙巳
五小乙亥
六大甲辰
七小甲戌(經丁酉二十四日)
八大癸夘(經庚申十八日)
閏小癸酉
九大壬寅
十小壬申
十一大辛丑
十二小辛未
大衍歷是年閏三月推古歷閏二月今杜歷閏八月
莊十年(丁酉)
正大庚子
二小庚午
三大己亥
四大己巳
五小己亥
六大戊辰
七小戊戌
八大丁夘
九小丁酉
十大丙寅
十一小丙申
十二大乙丑
莊十一年(戊戌)
正小乙未
二大甲子
三小甲午
閏大癸亥
四小癸巳
五大壬戌(經戊寅十七日)
六小壬辰
七大辛酉
八大辛夘
九小辛酉
十大庚寅
十一小庚申
十二大己丑
大衍歷是年閏十一月推古歷亦同今杜歷閏四月
莊十二年(己亥)
正小己未
二大戊子
三小戊午
四大丁亥
五小丁巳
六大丙戌
七小丙辰
八大己酉(經甲午初十日)
九小乙夘
十大甲申
十一大甲寅
十二小甲申
大衍歷是年八月小丙辰朔經甲午在九月
莊十三年(庚子)
正大癸丑
二小癸未
三大壬子
四小壬午
五大辛亥
六小辛巳
七大庚戌
八小庚辰
九大己酉
十小己夘
十一大戊申
十二小戊寅
莊十四年(辛丑)
正大丁未
二小丁丑
三大丙午
四大丙子
五小丙午
閏大乙亥
六小乙巳(經甲子二十日)
七大甲戌
八小甲辰
九大癸酉
十小癸夘
十一大壬申
十二小壬寅
大衍歷閏八月推古歷閏七月今從杜歷閏五月
莊十五年(壬寅)
正大辛未
二小辛丑
三大庚午
四小庚子
五大己巳
六小己亥
七大戊辰
八大戊戌
九小戊辰
十大丁酉
十一小丁夘
十二大丙申
莊之年史臣紀事多不載甲子
莊十六年(癸夘)
正小丙寅
二大乙未
三小乙丑
四大甲午
五小甲子
六大癸巳
七小癸亥
八大壬辰
九小壬戌
十大辛夘
十一大辛酉
十二小辛夘
莊十七年(甲辰)
正大庚申
二小庚寅
三大己未
四小己丑
五大戊午
六小戊子
閏大丁巳
七小丁亥
八大丙辰
九小丙戌
十大乙夘
十一小乙酉
十二大甲寅
大衍歷閏四月古歷亦同今從杜歷閏六月
莊十八年(乙巳)
正小甲申
二大癸丑
三大癸未(經日食)
四小癸丑
五大壬午
六小壬子
七大辛巳
八小辛亥
九大庚辰
十小庚戌
十一大己夘
十二小己酉
經書春王三月日有食之不言日不言朔杜氏曰官
失之榖梁云夜食也宋劉孝孫云三月不應食五月
壬子朔入食限大衍歷推五月朔交分入食限三月
不應食郭氏云三月不入食限五月壬子朔加時在
晝交分入食限蓋誤五為二
按推歷者皆云壬子食而長歷六月始得壬子朔
即云失閏亦不至相距甚遠如此郭氏云誤五為
三然五三近似而春夏不得誤也經明書春三月
則非夏五月可知此日食闕疑可耳
沈括云春秋日食三十六歷家推騐精者不過得二
十六衛朴得三十五獨莊十八年三月古今筭不入
食限閻百詩云是年己巳歲二月有閏三月癸未朔
未初初刻合食限衛朴云不入食限者不知何說也
按三十六食衛氏得三十五其中比月而食者二
衛氏何以得之恐涉附會閻氏云癸未朔日食與
今杜歷恰合甚竒然不知用何歷法推得之也
莊十九年(丙午)
正大戊寅
二小戊申
三大丁丑
四小丁未
五大丙子
六大丙午(𫝊庚申十五日)
七小丙子
八大乙巳
九小乙亥
十大甲辰
十一小甲戌
十二大癸夘
推古歷是年閏十二月大衍歷閏明年正月杜歷不
閏
春秋長歷卷三
