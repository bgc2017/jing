漢隷分韻卷一
天下碑錄
濟隂太守孟郁修堯廟碑(威宗永康元年)
帝堯碑(靈帝熹平四年在曹州濟隂縣)
成陽靈臺碑(建寧四年濟隂縣)
靈臺碑隂
益州太守髙朕修周公禮殿記(獻帝初平五年在成都府府學)
孔廟置守廟百石孔龢碑(威宗永興元年在兖州仙源縣)
魯相韓勑造孔廟禮器碑(永夀二年仙源縣)
韓勑碑隂
韓勑修孔廟後碑(永壽三年仙源縣)
魯相史晨祠孔廟奏銘(建寧二年仙源縣)
史晨饗孔廟後碑(仙源縣)
西嶽華山廟碑(延熹八年在華州華隂縣)
西嶽華山亭碑(靈帝光和二年華隂縣)
弘農太守樊毅復華下民租碑(光和二年華隂縣)
樊毅修華嶽碑(光和二年華隂縣)
東海廟碑(熹平元年)
桐栢淮源廟碑(威宗延熹六年在唐州)
殽阬君神祠碑(靈帝光和四年在華州)
殽阬碑隂
老子銘(延熹八年在亳州衛真縣太清宫)
楚相孫叔敖碑(延熹三年在光州固始縣)
孫叔敖碑隂
仙人唐公房碑(在興元府)
唐公房碑隂
張公神碑(和平元年在通利軍衛縣)
三公山碑(光和四年)
無極山碑(光和四年在真定府元氏縣)
白石神君碑(光和六年在真定府)
蜀郡太守何君閣道碑(光武中元二年在蜀卭僰道中)
青衣尉趙君羊竇道碑(安帝永初六年)
司隷校尉楊厥斜谷碑(威宗建和二年在興元府)
廣漢長王君石路碑(建和二年)
武都太守李翕西狹頌(靈帝建寧四年在成州)
李翕黽池五瑞碑
李翕析里橋郙閣頌(建寧五年在興州州衙)
桂陽太守周憬功勲銘(熹平三年在韶州樂昌縣)
周憬碑隂
槀長蔡湛頌(靈帝光和四年在真定府藁城縣)
溧陽長潘乾校官碑(光和四年)
梁相孔耽神祠碑(光和五年)
成陽令唐扶頌(光和六年)
巴郡太守張納功德敘(中平五年)
張納碑隂
酸棗令劉熊碑(在開封府酸棗縣)
劉熊碑隂
謁者景君墓表(安帝元初元年在濟州任城縣)
景君碑隂
郯令景君闕銘(元初四年)
國三老袁良碑(在開封府太康縣)
北海相景君碑(順帝漢安二年)
敦煌長史武斑碑(威宗建和元年)
從事武梁碑(元嘉元年)
平都侯相蔣君碑(永興元年)
孔謙碣(永興二年在兖州仙源縣)
郎中鄭固碑(延熹元年)
議郎元賓碑(延熹二年)
中常侍樊安碑(延熹二年)
冀州刺史王純碑(延熹四年)
山陽太守祝睦碑(延熹七年在應天府虞城縣)
泰山都尉孔宙碑(延熹七年在兖州仙源縣)
孔宙碑隂
祝睦後碑(延熹九年)
荆州刺史度尚碑(永康元年)
車騎將軍馮緄碑(永康元年在蜀)
沛相楊統碑(建寧元年在陜州閿鄉縣)
楊統碑隂
竹邑侯相張壽碑(建寧元年在單州成武縣)
衛尉衡方碑(建寧元年)
冀州從事張表碑(建寧元年)
金鄉長侯成碑(建寧二年)
孝廉柳敏碑(建寧二年)
淳于長夏承碑(建寧三年)
郎中馬江碑(建寜三年在濟州任城縣)
慎令劉脩碑(建寧四年在應天府榖熟縣)
博陵太守孔彪碑(建寧四年在兖州仙源縣)
孔彪碑隂
北軍候郭仲竒碑(建寧五年在孟州濟源縣)
故民呉仲山碑(熹平元年)
司隷校尉魯峻碑(熹平二年在濟州任城縣)
廣漢屬國候李翊碑(熹平二年)
玄儒先生婁壽碑(熹平二年在乾德縣)
婁壽碑隂
繁陽令楊君碑(熹平三年在閿鄉縣)
楊君碑隂
堂邑令費鳳碑(熹平六年在湖州)
費鳳碑隂
太尉陳球碑(光和二年)
陳球碑隂後碑
童子逢盛碑(光和四年在濰州)
逢盛碑隂
安平相孫根碑(光和二年在密州髙密縣)
孫根碑隂
涼州刺史魏元丕碑(光和四年)
司隷從事郭究碑(中平元年在濟源縣)
幽州刺史朱龜碑(中平二年在亳州譙縣)
外黄令髙彪碑(中平二年)
太尉劉寛碑(中平二年在河南府)
劉寛碑隂後碑
小黄門譙敏碑(中平四年在冀州棗强縣)
圉令趙君碑(初平元年)
巴郡太守樊敏碑(建安十年)
益州太守髙頤碑(建安十四年)
綏民校尉熊君碑(建安二十二年)
梁相費汎碑(在湖州)
髙陽令楊著碑(在閿鄉縣)
楊著碑隂
光祿勲劉曜碑(在鄆州項城縣)
太尉楊震碑(在閿鄉縣)
楊震碑隂
荆州從事苑鎮碑
執金吾丞武榮碑(在任城縣)
督郵斑碑
浚儀令衡立碑
戚伯著碑
趙相雍勸碑(在劒州梓潼縣)
先生郭輔碑
相府小史夏堪碑
李翊夫人碑
雒陽令王稚子闕(和帝元興元年在成都府新都縣)
交阯都尉沈君神道
益州太守髙頤闕(建安十四年)
幽州刺史馮煥神道(永寧二年)
馮煥殘碑碑隂
鉅鹿太守金君闕
益州太守楊宗墓道(在嘉州)
清河相張君墓道
不其令董恢闕
緜竹令王君神道(建寧元年)
江原長進德碣(延熹三年)
上庸長司馬孟臺神道(在漢州德陽縣)
髙直闕
處士金恭闕碑
韋氏神道
張偉伯穿中記(章帝建初二年)
石經尚書
石經魯詩
石經儀禮
石經公羊
石經論語(已上熹平四年尚書論語公羊在張奎龍圖家)
學師宋恩等題名
賜豫州刺史馮煥詔(元初六年)
費亭侯曹滕碑隂(延熹三年在亳州)
廣漢屬國辛李二君造橋碑(延熹七年)
廣漢太守沈子琚碑(熹平五年在漢州緜竹縣)
鄭子真舍宅殘碑(熹平四年)
金廣延母徐氏紀産碑(光和元年)
都鄉正衛彈碑(中平二年)
舜子巷義井碑(光和三年)
義井碑隂
武梁祠堂畫像
四老神位神祚机
麒麟鳳凰碑(在濟州)
劉讓閣道題字(建寧元年)
詔賜功臣家字(在蜀)
中部碑
趙相劉衡碑(中平四年)
富春丞張君碑
郎中郭君碑
廣漢屬國都尉丁魴碑(威宗元嘉元年)
南陽太守秦頡碑(中平二年)
魯相謁孔廟殘碑
平原東郡門生蘇衡等題名
益州太守無名碑
益州太守碑隂
吉成侯州輔碑(永壽二年)
州輔碑隂
司空宗俱碑(熹平二年)
太丘長陳寔壇碑
縣三老楊信碑(和平三年)
益州太守城惧碑
是邦雄桀碑
仲秋下旬碑
故吏應酬題名
膠東令王君廟門碑
魏大饗碑(延康元年在亳州譙縣)
魏公卿上尊號奏(延康元年)
魏受禪表(黄初元年在潁昌府臨潁縣)
魏修孔子廟碑(黄初元年)
魏横海將軍吕君碑(黄初二年)
范式碑(青龍三年在濟州任城縣)
張平子碑
郎中王政碑(元嘉三年在濟州任城縣)
平輿令薛君碑(延熹六年)
司徒掾梁休碑(建安二十七年在襄州榖城縣)
防東尉司馬季德碑
中山相薛君成平侯劉君斷碑
司空殘碑
處士嚴發殘碑
新莽候鉦(地皇二年)
耿氏鐙(延光四年)
五君桮柈文
征南將軍劉君神道
司農劉夫人碑
任君殘碑隂
舉吏張玄題名
公乗伯喬題名
平陽府君闕
建平郫縣碑(哀帝建平五年在蜀蚕崖道中)
巴官鐵盆銘(明帝永平七年在䕫路巫山縣)
太尉劉寛神道
丹陽太守郭旻碑(光和二年)
祝長嚴訢碑(和平元年)
龍門禹廟宗季方題名
米巫祭酒張普字(熹平二年)
武君闕銘(建和元年)
韓勑孔廟後碑兩側題名
朱浮墓殘畫像
雍丘令殘畫像
成王周公畫像
㑹稽東部都尉路君闕(永平八年)
頻陽令宋君殘碑
魏三體石經左傳遺字(正始年)
魏下豫州刺史修老子廟銘(黄初三年)
魏甄皇后識坐板函
魏大嚮記
晉右軍將軍鄭烈碑(武帝太康四年)
漢隷精華
分隷在秦漢時已兼有之
今之言漢字者則謂之隷言唐字者則謂之分殆不知
在秦漢時分隷已兼有之唐張褱瓘書斷云蔡邕八分
入神隷入妙又云張昶八分碑在華隂今華山所存漢
碑凡四華亭一碑乃昶分書也又云八分者秦羽人上
谷王次仲所作始皇時官務稍多得次仲文簡略赴急
速之用甚喜遣使三召不至漢和帝時賈魴用隷字寫
三倉隷法由兹而廣蓋八分為小篆之捷隷又八分之
捷其贊八分則曰龍騰虎踞兮勢非一交㦸横戈兮氣
雄逸其贊隷則曰摧鋒劒折落㸃星垂詳其説而察其
字則孫根及華亭碑為漢人八分無疑矣
右孫根碑釋文
隷有十種
梁庾元威作書論載隷有十餘種曰芝英隷花草隷幡
信隷鐘鼎隷龍虎隷鳳魚隷麒麟隷仙人隷科斗隷雲
隷蟲隷龜隷鸞隷此碑蓋其間之一體
右夏承碑釋文
隷從省文
漢人隷法有所謂省文如爵之為鶴之為寉是也經
傳多書蟻作蛾似亦是省文左傳蛾析戴記蛾子時術
列子末聚禽獸蟲蛾黄帝紀淳化鳥獸蟲蛾元帝紀白
蛾羣飛蔽日長楊賦扶服蛾伏皆讀蛾為蟻隷釋仲秋
下旬碑有蛾附之句此云蜂聚蛾動亦蟻省也
右陳球後碑釋文
儀䕏二字古皆音俄
周官注云儀䕏二字古皆音俄詩以實惟我儀協在彼
中阿樂且有儀協在彼中阿太玄亦以各遵其儀協不
偏不頗左傳音蛾析作蟻徐廣音檥船作蛾漢碑凡&KR1419;
莪皆作&KR1419;儀此碑又作&KR1419;䕏
右魯峻碑釋文
泰夫人字
范蔚宗避其父諱後漢書無泰字郭林宗鄭公業之名
皆易之漢人書碑廟號太宗官名如太尉太常太中地
名如太原太行之類皆作大泰山亦作大此碑載魏君
之母却作泰夫人其用字故相反如此
右魏元丕碑釋文
太字
漢隷太字不用㸃獨髙頤及此二碑有之
右劉寛神道二碑釋文
麋壽字
漢故北海相景君碑銘有云不永麋壽余家集錄三代
古器銘有云眉壽者皆為麋壽蓋古字簡少通用至漢
猶然也
右歐陽集古錄
雒陽字
雒陽令王君闕以洛為雒按顔師古注地理志曰魚豢
云漢火行忌水故去洛水加隹師古謂光武以後始改
為雒
右集古錄
字體變易
漢人用字有假借者有通用者有竒古者有變易偏旁
及減省者隷釋皆已表出其間㸃畫小異尋文而可識
者皆不復釋如此碑農上安西之類是也顔之推論揖
下無耳鼓外設皮離則配禹臯分澤外咸以世俗為非
今隷字皆然蓋各是一家之書不可拘以古法也其詳
已類之隷韻略舉數字于此平聲則窂(牢)(靈)(通)濡
(儒)(遷)上聲則(響)(覽)(啓)(典)去聲則(據)
(裔)(孟)(驗)(舜)入聲則(術)属(属)騭(陟)(惻)(壹)
凡巍字山皆在下魏字却有山在上者惟字皆從心獨
尚書維字從糸爾
右弘農太守張君碑釋文
急就章
自三蒼滂喜亡(李斯作蒼頡篇揚雄作訓纂篇賈魴作滂喜篇名曰三蒼魴者漢和帝時郎中)
(以隷字寫三蒼隷法始廣)小學不絶如綫字書行于今者篇莫加於
類篇韻莫善於集韻所載隷古以石刻校之則攟摭尚
多脱略隷法皆以悠作此碑又省作稽之篇韻咸
無焉聊因論此擬急就之一章云喜&KR0870;(滂喜)
(悠悠獨無繼出袁良孫叔敖司馬君鄭固劉寛楊厥碑一字有數出處不再見)&KR1559;昘
丗(隷法乖離昉中世出繁陽令無極山張納孔耽袁逢戚伯著富春丞碑)騁
(騁異爭新墜筆意出周憬楊著韓勑孔耽繁陽令戚伯著樊毅碑)
(斷據圖籍載一二出楊厥孟郁靈臺元賀魯峻祝睦平輿令碑)&KR2601;(氏羲農出費汎老子清河相碑)
(邦舜禹出鄭固帝堯孔宙碑)(終春秋出孔宙孔謙楊著碑)
(陳鄒魯出楊震孔宙袁良碑)戔暴(剗暴嬴出潘乾孔宙郭仲竒碑)(禽霸楚出孔耽)
(魯峻袁良碑)穻(基宇恢出劉脩孔耽靈臺碑)䟭(啓劉祚出違童周憬祝睦碑)
夒(臯䕫棄出苑鎮劉寛郯令碑)(朝弼聚出楊厥張夀孫叔敖碑)&KR1907;
(解葉曺出逢童華山亭北海相碑)呂(衮孟吕出王純景謁者孟郁碑)(秉典禮出)
(帝堯祝睦孔和碑)(垂律度出孔耽樊敏孟郁碑)偄&KR2179;(儒術顯出魯峻孟郁郭仲)
(竒碑)(爵祿出熊君度尚李翕碑)(風雲霜露星電輝出)
(夏承郭仲竒衡方李翕高彪周憬孟郁碑)(簠籩壺兕璵鼎彛上出孔宙次)
(二字出韓勑餘出孔宙楊繞三公山孫根碑)(黍稷香馥薦血犧出三公)
(山史晨衷逢祝睦次二字靈臺下帝堯碑)䄢(滌齋蠲禱靈響歸出蔡湛淮廟)
(孔彪蔡湛帝堯孟郁孔和碑)(鳥獸鼠蚌鳩麟龜出孔耽樊毅唐公房靈)
(臺唐扶孔宙戚伯著碑)䢫(道邊通達遭過隨出高彪劉脩唐扶宋思武梁)
(馮煥劉熊碑)出(測深奥表出之出袁良孔謙吳公韓勑唐扶孔耽戚伯)
(著碑)凡此之類皆非假借字書所不應棄蔡伯喈奉熹平
之詔列鴻都之碑晚學咸所取正未嘗一字好竒也如
前急就雖曰漢人典刑亦石經之所不取今之學者事
不師古乃縁手隨筆變㸃畫篹偏旁以取新尚怪為能
間有所據不過魏晉以後字體爾此膏肓之疾也
右司馬季徳碑釋文
東漢隷書之冠
蜀郡太守何君閣道碑光武中元二年刻此碑蜀中近
出東漢隷書斯為之首字法方勁古意有餘如瞻冠章
甫而衣逢掖者使人起敬不暇雖敗筆成冢未易窺其
藩籬也
右何君閣道碑釋文
西京隷書未有法度
建平郫縣碑建平者哀帝之紀年此碑却無篆體乃西
京之佐書也隷法雖自秦始蓋取其簡易施之徒隷以
便文書之用未有㸃畫俯仰之勢終西京之世學士大
夫不留意此書故彞鼎所識碑碣所刻皆不復用之觀
此數字可見當時之書法也
右建平郫縣碑釋文
辨墓碑始于晉
東都自路都尉始見墓闕蓋表阡銘壙之濫觴也有文
而傳于今則自謁者景君始齊葬穆妃議立石誌王儉
以為非禮經所出元嘉中顔延之輩為之遂相祖述爾
梁任昉作文章縁起又云墓碑自晉始予考酈氏水經
所載漢刻已不少後魏與齊梁時相先後也豈碑碣多
在北方南人未之見乎然郭林宗傳云林宗既葬同志
者立碑蔡邕為其文謂盧植曰吾為碑銘多矣唯郭有
道無媿色史稱王儉晉宋以來故事儀典諳憶無遺毎
博議引證先儒無能異者范書所載豈不知之今漢人
墓刻猶存數十百碑其云始於晉宋非也
漢隷分韻卷一
