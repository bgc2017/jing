増修校正押韻釋疑卷一上
宋歐陽徳隆撰
郭正巳校正
上平聲
一東二冬三鍾四江
五支六脂七之八微
九魚十虞
一東
東(徳紅切釋春方説文動也)涷(暴雨又水名一曰瀧涷沾漬釋爾雅註今江東呼夏月暴雨曰涷雨説文)
(水出發鳩山入河又一送韻)蝀(螮蝀虹也又董送二韻詩蝃蝀註都動反記註蝃蝀謂之虹丁孔反引詩)
(與記在上聲若泛押三韻通)通(他紅切釋達也亦州名)侗(大貌一曰未成器之人又本韻語侗)
(而不愿此是)恫(痛也又一送書恫瘝乃身詩神罔時恫之類此是)同(亦作仝徒紅切釋㑹合也)
(禮隂律六同田制十終為同方百里地)侗(倥侗顓䝉釋稚也又本韻揚子倥侗通同二音)峒(崆峒山名)
(又一送爾雅北戴斗極為空桐一曰在梁國虞城東三十里莊問道空同即不從山註亦引爾雅但此用桐字)
銅(釋赤金一曰金之一品)桐(木名釋榮也書孤桐記桐始華此是)絧(布名釋布之細者)&KR1299;(舟名)
(釋&KR1299;船)鮦(魚名釋鱧也爾雅鰹大銅又二腫漢地理志汝南郡鮦陽孟音紂)詷(共也釋祭法註詷之)
(言同也又董送二韻)酮(馬酪一曰酢也)戙(繫船&KR0891;釋橛戙)衕(通銜又一送)筒(竹名釋吳都賦其竹)
(則桂箭射筒與筩字註不同但詩人用連筒詩筒郫筒郵筒皆取㫁竹之義恐不可兩押)筩(斷竹又二腫漢)
(律厯志黄帝使伶倫制十二筩以聴鳳鳴趙廣漢為缿筩受吏民投書並音同)童(奴也釋男有罪曰奴奴曰)
(童又獨也言童子未有室家也亦姓)僮(通作童未冠者)曈(日出釋曈曨日欲明貌)朣(月出)瞳(目童)
(子釋史記舜目重瞳)橦(木名釋花可為布)穜(禾先種後熟又鍾腫二韻)潼(水名釋出廣漢梓潼北界)
(南入墊江又闗名)犝(牛無角釋小牛易童牛之牿註無角牛本作犝)&KR2667;(羊無角釋羊子始生)艟(艨艟)
(戰船又三鍾)氃(氋氃毛散)罿(烏網釋翻車網又三鍾詩雉罹于罿昌鍾反此非)籠(盧紅切舉)
(土器一曰畜烏籠又一董禮充籠箙矢註盛矢物竹為之莊湯以庖人籠伊尹漢籠貨物籠鹽鐵此是唐元澹)
(藥籠在上聲)龐(充實也詩四牡龐龐又四江)聾(釋無聞也左耳不聽五聲之和曰聾山海經龍以角)
(不以耳故字從龍從耳)礱(磨也釋揚子有刀者礱諸)㰍(通作櫳房室之疏釋班婕㚥賦房櫳虚兮風冷)
(泠)櫳(養獸檻又上註)䆍(穧也一曰禾病釋禾穗不吐)嚨(喉也釋咽喉之衝)曨(日出又一董)
朧(月出釋朦朧月影)襱(袴也釋方言齊魯間曰襱闗西曰袴)豅(大谷釋大長谷)瓏(玲瓏玉聲一曰)
(明貌釋文選珊瑚幽茂而玲瓏)蓬(蒲紅切釋蒿也亦州名字從草)篷(編竹覆舟車釋方言車簍南楚)
(外曰篷字從竹)塳(塵也釋塵隨風起)逢(黄補和也詩鼉鼓逢逢又三鍾按詩註薄紅切鼓聲字或作韸)
(逢不可兩押)韸(韸韸鼓聲)髼(髼鬆髮亂釋不理貌)菶(菶菶茂貌又一董詩菶菶萋萋註布孔反又薄)
(紅反)芃(草盛貌釋長也又本韻詩芃芃黍苗此是或作艽乃交字)蒙(莫紅切釋童蒙兩爾奄也莊鴻)
(蒙註元氣也如字在此字從冡上加草)冡(覆也釋覆之令不露家從家豕)&KR1970;(葢衣又一送註同但字上)
(加草廣韻一送内註葢巾字不加草凡欲押畫衣&KR1970;巾之&KR1970;一送為穏如一董幪字與此義不相干漢武帝紀)
(唐虞畫象註墨者蒙巾又此蒙字)濛(釋涳濛微雨詩零雨其濛)曚(日未明又一董)朦(月將入釋月影)
(不明)矇(不明也釋有眸子而無見仲尼燕居昭然若發矇矣此是)饛(盛器滿貌詩有饛簋飱)艨(舟名)
(釋艨艟戰船)髳(草木叢茸貌又侯韻)雺(天氣下地不進曰雺又十九侯韻註同又二宋韻唐裴寂賛雲)
(雺此是)罞(麋罟又五爻註同)懵(懵懵無知又董嶝二韻)夢(黄補夢夢然也詩視天夢夢又一送)
(棄于雲夢曹公孫㑹自夢出奔宋史記諸侯年表壽夢吳王名並平聲漢書偽遊雲夢顔曰楚澤莫風反又)
(如字周禮荆州澤曰雲瞢亡貢亡雄二音又此瞢字)悤(倉紅切遽也釋不子細)聰(釋聞也聽也亦)
(耳病世説殷仲堪父嘗患耳聰)驄(馬青白色釋騄驄)璁(石似玉釋通明石)䡯(載囚車又一董)蔥
(釋葷菜蜀本圗經蔥有冬漢胡茖四種)&KR3763;(屋階中㑹又一董註同)㚇(祖紅切鳥飛斂足又一送)
(註同)嵏(九嵏山名釋在馮翊谷口)葼(細枝釋青齊沇冀謂木細枝曰葼)鬉(髪亂)騣(馬鬛)猣(犬生)
(三子釋大毛犬)椶(木名釋椶櫚葉似車輪)稯(布八十縷又禮註聘禮四秉曰莒十莒曰稯釋禾束魯語)
(稯禾秉芻註稯六百四十斛又詳見一董韻註)緵(百囊罟釋小魚網爾雅九罭江東呼為緵又一送)&KR2943;
(車輪釋輪上器)堫(不耕而種又四絳註同)艐(船不行又三艐國名釋船著沙按書遂伐三朡字從月葢)
(篆書舟字如月字若押只依韻寫)鬷(釡屬釋詩鬷假無音總也又姓左鄭大夫鬷明)豵(六月豚釋詩壹)
(發五豵此是)嵸(巃嵸山貌釋山氣巃嵸又一董)總(絲數又一董一送韻内詩素絲五總此是)叢
(徂紅切聚也)䕺(草叢生貌釋柣也)&KR2997;(取魚器釋以竹為之)潨(黄補水㑹也詩鳬鷖在潨又二冬韻)
(按詩註在公反此是鄭在容反在二冬韻内)洪(胡公切釋大也亦姓共工氏後書洪範詳鴻字註前)
(此弘字諱以洪字代之如萇洪公孫洪不可押今弘字不諱)谼(大壑釋谷之大者又谼谷寺在相州)虹
(釋螮蝀狀似蟲雄曰虹雌曰霓又四絳韻註同)訌(䜋也釋説文引詩蟊賊内訌)紅(釋赤色又姓左蒐于)
(紅是漢景詔女紅哀紀綺綉害女紅酈食其傳紅女下機註紅亦工也讀曰功此非不可押)葒(水草釋馬)
(蓼亦名蘢舌草詩隰有游龍即葒草也)洚(水不遵道又江絳二韻註同又一送孟洚水在江絳二韻)鴻
(釋鴻鴈大曰鴻小曰鴈漢藝文志鴻範八政又揚鴻烈並與洪同鴻洪不可兩押鴻水鴻荒鴻蒙龎鴻之類皆)
(倣此如鴻雁字則不相干)烘(呼紅切燎也詩卬烘于煁)空(苦紅切釋虛空也竅也盡也司空官)
(名又董送二韻語屢空詩空我師揚俄空焉去聲)悾(信也又江送二韻語悾悾而不信音空)&KR3268;(衣袂)
倥(黄補無知也揚倥侗顓蒙紹興黄積厚申請新制添入)公(古紅切釋説文平分也正也字從八)
(從厶韓非曰背私為公又封爵三公亦姓詩以奏膚公註公功也引此公功二字不可雙押)工(釋官也工)
(巧也)功(釋績也以勞定國)攻(治也擊也又二冬註同紹興新制許與冬韻内攻字通押經傳有獨音者)
(只從本音後倣此太學善問如攻堅木賦魁押此是次名押在冬韻内可見通押如周禮攻金之攻書攻昧語)
(攻乎異端攻其惡並無明音如詩車攻亦無音然我車既攻我馬既同龐龐徂東叶韻言之在此)㓚(銍刈)
(也釋收禾器)釭(車轂中鐵又四江)玒(玉名釋美玉)翁(烏紅切釋老稱又姓)(頸毛釋毛)
(赤白色)豐(敷中切釋大也茂也盛也説文豆之豐滿又鄉飲禮有豐侯又易卦名字從豐或作豊音)
(禮)酆(地名釋周文王所都地在京兆杜陵西南左康有酆宫之朝相如賦酆鄗潦潏掦羽獵賦經營酆鄗)
(班西都賦遂繞酆鄗此酆字詩作邑于豐揚岐豐豐垣酆水書武成及召誥至于豐又此豐字引此二字不可)
(兩押如别押豐亨豐登則與酆字不同)灃(水名釋出鄠之南山)蘴(蕪菁釋陳楚之郊曰豐)麷(熬麥)
(周禮有麷實釋荀富國平其軍取其將若撥麷言其易也)風(亦作飌方中切釋元命包隂陽怒而為風)
(亦教也聲也告也又一送詩序一曰風無音當如字故曰風註福鳳反又如字周禮以十有二風即此是)楓
(釋厚葉細枝善摇一名一名楓脂可為香今之楓膠香廣韻註黄帝殺蚩尤棄其桎梏化為楓)馮
(符中切釋馬行疾馮翊郡名諸馮地名亦姓漢馮唐又十六蒸韻語及泰卦馮河周禮馮相氏詩削屢馮馮有)
(馮有翼酈食其傳馮軾並在蒸韻内)渢(水聲也又凡梵二韻左季札觀樂歌魏曰渢渢乎大而婉註中庸之)
(聲扶弓反此是徐夫劒反韋昭音汎在梵韻)芃(草盛貌又本韻)瞢(謨中切目不明又登送嶝三韻)
懜(亦作懵惛也又董嶝二韻)嵩(息中切中岳釋山名)娀(國名釋契母本國禹敷土之時有娀國始)
(廣大)菘(菜名釋郭璞今菘菜也江北有菘江南有蔓菁相似而異故春初早韭秋末晚菘以為美)崧(山大)
(而髙)充(昌中切釋美也塞也長也髙也)㤝(心動釋驚動心戰)珫(珥玉釋所以飾耳)終
(之中切釋絿絲也盡也極也窮也又姓終軍)䈺(篋也釋戎人呼篋為䈺)螽(䗎也釋草木疏今人謂蝗)
(子為螽詩螽斯)鼨(豹文鼠按爾雅豹文鼮鼠)&KR3434;(小雨)戎(而中切釋西夷名又兵也)茙(茙茙厚貌)
(釋茙葵蜀葵也)駥(馬八尺釋周禮夏官庾人註)狨(禺屬釋似猴而大毛長包黄赤人以皮為鞍褥)
(相助)崇(亦作崈鉏中切釋嵬髙也聚也漢郊祀志封崇髙此是)漴(水聲釋流下聲)中(陟隆)
(切釋上下通又一送書日中星鳥註真仲反又如字詩烝民註周室中興左序紹開中興周禮師氏掌國中失)
(之事又註凢官府州鄉及都鄙之治中記中年考校漢紀細大之義莫能得其中並張仲反周禮中春逆暑中)
(秋迎寒中春振旅之類並音仲)衷(誠也一曰析衷平也字從衣從中俗衷非又一送書和衷降衷皆訓善也)
(左楚子衷甲註懐也此是又服之不衷註適也平去二音後梁統傳引士制百姓于刑之中及語刑罰不中並)
(作衷字二字恐古通用當知己押降衷又押中道之中更在審訂)忠(釋無私也直也又州名)忡
(丑中切憂也釋詩憂心忡忡)蟲(持中切釋有足曰蟲説文裸毛羽鱗介之總稱亦姓漢蟲違俗省作)
(虫乃音虺)爞(旱灼也又二冬爾雅爞爞薰也璞曰旱熱薰炙人引詩藴隆蟲蟲爞蟲音義同詩註直忠反在)
(此徐徒冬反爾雅作爞璞徒冬反在冬韻内)沖(釋沖虛亦和也)种(稚也釋亦姓漢种暠)翀(上飛)
(釋一蜚沖天鸞鳳沖霄之類皆此沖字無人押此翀字漢書註云此古沖字)盅(器虚)隆(良中切釋)
(盛也大也字下從生)癃(病也釋罷病)窿(穹窿天勢)霳(靊霳雷師)(鼓音又二冬)融(以中)
(切釋和也爾雅長也方言宋衛荆吳間謂長曰融左融風註東南曰融風)瀜(浺瀜水深也)肜(又祭名書)
(髙宗肜日釋書註祭之明日又祭殷曰肜漢二十八將有邳肜)雄(回弓切釋武稱一曰鳥父亦姓舜友)
(雄陶)熊(釋野獸似豕西伯卜田所獲非虎非羆按虎字訛非虎當作非熊又姓)弓(居中切釋説文)
(以近窮逺象形古揮作弓)躬(釋身屈為躬亦親也)宫(釋室也又五聲之始紫宫與梓宫同音暗諱)
穹(丘中切釋髙也窮也爾雅穹蒼蒼天璞云天形穹窿然)芎(釋芎藭香草)窮(渠弓切釋極也)
(又夏時羿國有窮)藭(釋芎藭藥草史司馬相如傳穹窮昌蒲又此穹窮字)幪(掦夏屋帡幪音蒙韻)
(不收宜知)
黄補夢逢倥潨
二冬(與鍾通)
冬(都宗切釋終也四時之末)&KR1854;(雨貌)彤(徒宗切釋丹飾亦姓書彤伯)浵(汪浵水深釋水名)
爞(旱熱又見一東註)&KR0885;(憂也釋&KR0885;&KR0885;出楚詞)㤏(恎㤏遑遽也)鼕(鼓聲)䃧(盧宗切䃔䃧石)
(聲)(鼓聲又見一朿註)農(奴宗切釋耕也厚也亦官名大司農)(露多貌)宗(祖冬)
(切釋尊祖廟亦宗本)鬆(蘓宗切髪亂又三鍾)賨(徂宗切釋幪也説文賨布南蠻賦)悰(樂也)
(釋慮也選戚戚若無悰)琮(釋説文瑞玉大八寸似車釭伯琮舊諱又嘉定新制二字不許連用)淙(水聲)
(又四江註同選仰聆大壑淙此是)潨(水㑹釋小水入大水詩鳬鷖在潨二音詳一東韻註)慒(慮也釋又謀也)
䃔(乎宗切石隕聲)(大風)攻(姑宗切治也擊也又一東韻内註同紹興新制許與束韻内攻)
(字通押獨音者從木音詳一東韻註)
三鍾
鍾(諸容切釋酒器酒鍾也亦聚也又量名六斛四斗為鍾孟禄萬鍾)鐘(釋樂器鐘鼓字秋分之音物種)
(成也古者垂作鐘)蚣(蟲名釋蚣蝑見蝑字註)忪(心動)彸(征彸遽行)䚗(舉角也)舂(書容)
(切釋擣也持杵臨臼也按古者雍父初作舂字從臼作旧非)憃(愚也又江用絳三韻記憃而愚註傷容反)
(在此又陟江反丁降反周禮三赦曰憃愚勑江反工巷反劉癡用反此非)摏(撞也)蹖(釋蹋也)&KR2936;(駑馬)
&KR3165;(&KR2608;&KR3165;鳥名釋布榖也)衝(昌容切釋當也向也突也説文通道也)罿(釋也鳥網韓詩施羅於)
(車上曰罿又一東詩雉罹于罿昌鐘反在此)憧(不絶貌易憧憧往來)䡴(戰車也説文陷陣車詩作衝字)
(又四絳韻)艟(舟名釋艟艨戰船又一東)䂌(矛也釋短矛)鱅(常容切魚名璞云似鰱而黒)慵
(釋嬾也)(窳器病)茸(如容切釋草生茸茸貌又二腫韻)㲨(㲨罽也)&KR2709;(矛屬釋&KR2709;矛)
淞(思容切江名釋吳江也)凇(凍也釋凍落貌)鬆(鬆髪亂又二冬)樅(七容切釋木名)
(松葉柏身亦崇牙詩虡業維樅註虡栒鐘鼓柎立為虡横為栒業大版樅崇牙也設大版以飾栒其業如鋸齒)
(其懸維處又以彩色為大牙曰崇牙言其狀樅然以此懸鐘鼓又姓漢有樅公亦地名漢廬江郡有樅陽縣)
鏦(矛屬釋短矛方言㦸謂之鏦又四江)縱(將容切釋縦横又用韻蕭何發縱指示子用反讀作平聲)
(者非黄補亦作從詩衡從其畝按詩註東西曰衡南北曰從賈過秦論合從締交註與縱同又本韻及三用)
蹤(釋跡也)松(祥容切釋木名脂入地千年為茯苓亦州名三危地)從(牆容切釋就也相聽)
(也又本韻及三用)丰(敷容切釋美好貌陸徳明云面貌豐滿)夆(牾也釋爾雅甹夆掣曳也)峯
(釋山端)鋒(釋戈㦸刃芒端漢東方朔傳變詐鏠出又趙廣漢傳專厲强壯蠭氣蠭鏠並讀曰鋒韻並不收)
烽(釋烽燧候表也邊有警則舉火晝曰燧夜曰烽史周紀幽王為㷭㸂漢五行志㷭火通長安相如書逢涌)
(原泉逢讀曰㷭言如㷭火原泉也史記作㷭㷭逢韻並不收)桻(木末)蠭(釋飛蟲螫人者左蠭蠆有毒史)
(項羽紀楚蠭起之將此是漢中山靖王傳讒言之徒&KR1123;生此&KR1123;韻不收黄補亦作蜂詩莫予荓蜂註掣曳也)
重(傳容切釋複也疊也又腫用二韻)蝩(夏蠶釋𧖟晚生者)穜(禾先種後熟又東腫二韻)
龍(盧容切釋鱗蟲之長也春分而登天秋分而潛淵又二腫詩何天之龍毛如字鄭作寵周禮中車革路龍)
(勒龍如宇戚音尨鄭曰雜色為尨勒上公用龍註龍讀曰尨此非四江韻内不收)蘢(草名釋説文天菕也)
&KR3505;(玉名釋禱旱玉圭為龍文)醲(尼容切釋厚酒)濃(厚也釋露多貌)穠(華多貌)襛(衣厚釋又)
(詩何彼襛矣此是但音茸)容(餘封切釋儀也受也史衡山王傳日夜從容容讀曰勇周禮鄉大夫以五)
(物省衆庶四曰和容註容讀曰頌謂能為樂此非上聲不收史樂書物之頌也漢儒林傳魯徐生善為頌註盤)
(辟為禮頌漢恵帝紀有罪當盗械者皆頌繫言見寛容王成傳頌禮甚嚴已上並讀曰容容頌古通用韻不收)
蓉(釋荷花未發為菡萏已發為芙蓉一曰木芙蓉花漢相如傳外發夫容䔖華史記作芙蓉字異音同)溶
(釋水盛又二腫)鎔(釋鑄也鑄器之形範漢董䇿如金之在鎔)瑢(瑽瑢玉聲)䡥(車行貌)庸(釋常也用)
(也功也亦姓紹興新制按唐食貨志有租庸調之法用人之力歲二十日閏加二日不役者日為絹三尺謂之)
(庸疑與藩邸名墉字同義禮部看詳即非本字自不當避)墉(釋城垣也爾雅牆謂之墉)鏞(釋大鐘)鄘
(國名釋紂畿内國也南曰鄘説文南夷國)&KR3180;(兵器釋&KR3180;戣)封(方容切釋説文爵諸侯之土一曰封)
(禪祭名積土増山曰封為墠祭地曰禪又豔韻)葑(釋菜名蔓菁又三用詩采葑註孚容反)犎(牛名釋野)
(牛項上隆起如槖駞出罽賓國)逢(符容切釋遇也迎也值也又一東)縫(釋以針紩衣又三用詩羔)
(羊之縫註音符龍反左伍承彌縫又敢拜子之彌縫並扶容反此是周禮縫人在去聲)蹱(癡容切躘)
(蹱行貌)(不行釋馬不行)銎(丘容切斧穿釋斤斧受柄處)&KR2486;(車弓釋&KR2486;籠)恭(居容)
(切肅也通作共)共(地名釋共城縣在衛州杜頇曰今汲郡共縣書共工又腫用二韻左王祭不共詩共武之)
(服註與供同史屈原傳共承嘉恵兮髙恵功臣表饗共己之治註與恭同引此恭供工不可連押詩受小共大)
(共毛音㳟鄭音拱書共惟帝臣在去聲)供(設也釋供給又三用)龔(給也釋漢髙叙傳龔行天罰與㳟同)
(不可連押又姓漢龔遂)胷(或作匈或作匈釋膺也心胷又漢匈奴)洶(水貌文選水勢洶洶又二腫)
凶(釋禍也惡也作㐫非)兇(或作凶擾恐也作兇非又二腫)訩(訟也釋衆語揚訩訩北夷喧嘵之貌)跫
(人行聲莊足音跫然)邕(於容切釋四方有水自邕成池又蔡邕李邕)雍(亦作雝釋和也又三用漢)
(雍齒無音按揚文公談苑只從平聲漢武紀雍於上聞揚雄傳雍神休並讀曰擁上聲不收書雍州左至于衡)
(雍並去聲咸雍暗諱又見下廱字註詩雝雝鳴鴈又周頌篇名此是)噰(亦作嗈釋鳥聲)壅(塞也又二腫)
饔(熟食釋周禮内饔)灉(水名釋河灉水在宋屬兖州又水自河出為灉又三用)廱(辟廱釋天子教)
(士宫經史或作辟雍詩於樂辟廱鎬京辟廱記天子曰辟廱此廱字班東都賦乃臨辟雍又辟雍流海道徳之)
(富又此雍字大學試辟雍水環如璧賦魁李煓三押官韻云㑹縉紳之肅雍亦此雍字然則有所援引押韻須)
(詳細依出處本文寫若押時雍肅雍冉雍可再押辟廱字如已押辟雍則廱字不可押矣宜知)癰(釋腫也癰)
(疽)顒(魚容切釋仰也説文大頭也)喁(噞喁魚口釋魚口上見)禺(番禺地名釋今之廣州漢)
(尉佗所居又虞遇二韻)蛩(渠容切釋説文秦謂蟬蜕曰蛩又蛩蛩岠虛比肩獸相如賦蹵蛩蛩轔岠)
(虛)䅃(稰也)邛(病也又地名釋詩亦孔之邛甚病也説文邛池在濟隂縣亦蜀地邛都有邛池澤字從工)
筇(竹名説文可為杖張騫使大宛國得之)&KR1999;(蓂莢實)&KR1956;(舟名釋方言南楚江湖凢船小而深者曰)
(&KR1956;淮南子越&KR1956;蜀艇不能無水而浮)蛬(釋蟋蟀又二腫)傭(音蹱音庸均也直也詩昊天不傭係舊諱)
黄補從蜂
四江(獨用)
江(古雙切釋水出蜀湔氐徼外岷山入海亦姓)扛(舉也釋説文兩人對舉為扛項羽力能扛鼎)杠
(旗干釋旌旗飾也)矼(聚石渡水釋以石為橋孟徒杠成註成歩渡之功又與杠同不可兩押莊徳厚信矼)
(註確實此是)釭(燈也一曰轂鐵班固賦金釭銜璧此銀釭字又一東)腔(苦江切釋羊腔説文肉空)
(也)椌(柷也釋椌楬狀如漆桶中有椎而撞之)悾(信慤貌又東送二韻)降(胡江切服也又四絳)
(詩福禄攸降我心則降左八愷名厖降並平聲在此)洚(水不遵道又東絳二韻)缸(釋𤬪也似甖長頸酒)
(缸)邦(悲江切釋大曰邦小曰國)龐(皮江切髙屋釋又姓龐涓龐徳公又一東詩四牡龐龐在)
(東韻内)逄(姓也釋出北海左齊有逄丑父揚羿逄蒙分其弓又關龍逄並此是)尨(莫江切雜也釋)
(犬多毛左狐裘尨茸亂貌莫江反詩作蒙戎又龍字註)厖(厚也釋犬也書不和政厖雜也詩為下國駿厖)
(封禪書湛恩厖㓋並依此押)駹(釋黒馬白面相如傳邛莋冉駹近蜀道而易通音尨任此)哤(雜語釋哤)
(異之言)雙(疎江切釋偶也兩隻也字下從又或作雙作双非)艭(舽艭船名)牕(初江切或)
(作窻釋通孔取明説文在牆曰牖在屋曰牕)摐(撞也釋打鐘鼓)鏦(矛屬釋短矛又三鍾註同)淙
(鉏江切水聲又二冬註同)樁(株江切釋橛也杙也)憃(抽江切愚也又三鍾三用四絳三韻又詳)
(三鍾註)幢(傳江切釋旛幢也説文旌旗之屬張平子東都賦設業設虡宫懸金鏞鼖鼓路鼗樹羽幢)
(幢註音童此非然東韻不收)撞(擣也又四絳學記善待問者如撞鐘漢范増怒撞其斗在此後漢明紀撞)
(郎無音又絳韻)瀧(閭江切奔湍釋韓潮陽謝表濤瀧壯猛)
五支(與脂之通)
支(章移切釋度也持也載也分也字上從十作攴音扑)枝(釋木别生條一曰枝梧小枝為枝邪為梧史司)
(馬相如上林賦榙&KR2925;荔支漢書文選作荅遝离支若用上林賦押離枝韻便不當重押枝葉之枝若文王本支)
(百世賦已押支字更不重押枝字或作枝音枚)肢(或作胑釋肢體)巵(釋圓器也一日觛所以莭飲食莊巵)
(言日出)氏(月氏西域國名又四紙史建元年表閼氏上於連反下音支匈奴皇后號)榰(柱砥釋古用木)
(今用石)施(商移切釋設也又五寘二音孟守約施博此是易徳施普也稱物平施天施地生語博施)
(濟衆孟施澤於民久並去聲)鍦(方言吳楚謂矛曰鍦)䙾(䙾面柔詩作戚施)釃(山宜切&KR1847;酒釋)
(詩伐木註漉酒以筐曰釃以巾曰湑又四紙五寘二韻馬援擊牛釃酒所宜反)襹(襳襹毛羽衣貌選西京賦)
(被毛羽之襳襹)籭(竹器釋説文可以取粗去細也又六脂)吹(昌為切釋吹嘘又五寘乃鼓吹字黄)
(補亦作龡周禮龡豳雅註習管)炊(釋爨也)差(又宜切參差不齊又皆麻卦三韻等差字在此餘非)
(戊戌江西漕解文帝天覆地載若一家賦押等差字在麻韻内者並黜記註夫差初佳反穀梁夫差吳王光子)
(音釵在皆韻又漢陸賈傳夫差智伯極武而亡國註楚宜反在此詩參差荇菜註初宜反又初佳反記其禄以)
(是為差初佳反字下從工作羌非)衰(初危切減也字中從冄釋等衰又脂灰二韻)匙(常支)
(切匕也作匙非)&KR2878;(&KR2878;亦作提&KR2878;&KR2878;羣貌釋羣飛貌提又齊韻詩歸飛提提註羣貌韓我有雙飲醆其銀得朱)
(提註漢地理志犍為郡縣名朱提蘓林音銖時出善銀又見齊韻註)禔(安福也又齊韻揚士何如可以禔身)
(矣註是支反)垂(是為切釋逺邊也一曰幾也)陲(釋危也)倕(黄帝時巧人又五寘)兒
(如支切釋孺子也男曰兒女曰嬰又齊韻漢兒寛五奚反此兒非)唲(楚詞嚅唲强笑)痿(儒隹切痺)
(也又本韻)斯(息移切釋此也析也詩斧以斯之)廝(養馬者釋韋昭曰厮養也析薪為廝炊烹為養)
(公羊廝役扈養嚴助傳廝輿之卒並此是)凘(流冰釋凌凘又五寘從水旁)&KR2111;(鸒&KR2111;鳥名釋説文雅鳥也)
(一名鵯居詩弁彼鸒&KR2111;註小而腹下白)虒(似虎有角釋能行水中)禠(福也釋西京賦祈禠禳灾張衡)
(思玄賦蒙厖禠以拯民並此是又四紙字從衣易終朝三褫在上聲又陸龜蒙借人書帙壊舛必為輯褫音池)
(韻内不收然二字並從衣)(小雨釋小雨乍霽)雌(此移切釋説文鳥母也爾雅以翼左掩右曰雌)
貲(即移切釋貨也財也説文小罰也以財自贖漢律民不繇訾錢二十二景帝紀訾筭十以上得官司)
(馬相如以訾為郎並與貲同財也)訾(毁也思也又四紙又見上註)觜(星名釋爾雅娵觜之口營室東)
(壁又四紙記仲秋旦觜觿中子斯反此是)髭(釋口上鬚也)鄑(城名釋宋魯問地)厜(冿垂切釋)
(厜㕒山巔状)劑(遵為切卷書也周禮聽買儥以質劑釋註質劑謂兩書一札同而别之長曰質短曰)
(劑今之券書又霽韻周禮大司寇以兩劑禁民訟此是)疵(才支切釋黒也病也莊物不疵癘黄憲傳)
(見者去玼吝玼當作疵古字通用)茈(鳬茈釋草名)玼(玉病又紙薺二韻又上註)骴(殘骨又五寘)
隨(旬為切從也又國名釋左漢東之國隨為大按註今義陽隨縣黄補亦作隋國名史傳多用此隋字)
(如隋文帝是)知(珍離切釋覺也喻也又五寘記民有血氣心知之性音智)䝷(質當也)腄
(株垂切瘢胝也)摛(抽知切釋舒也選摛藻掞天庭)螭(釋無角如龍而黄北方謂之地螻)魑(釋魑)
(魅鬼屬)池(陳知切釋穿地通水又七歌)馳(釋疾驅也一曰馳騖直騁曰馳亂馳曰騖)篪(管樂)
(釋以竹為之長尺四寸圍三寸禮賈疏云八孔黄補亦作竾記調笙竽竾簧)謻(宫室相連文選謻門曲榭)
(廣韻註別也)錘(直垂切權也一曰八銖又五寘二音)離(鄰知切釋別離也近曰離逺曰別又)
(寘霽二韻易非離羣也記不可須㬰離不離飛鳥之類在寘韻宿離在霽韻漢鄒陽書輪囷離竒相如傳離靡)
(黄衍並力爾反爾内不收漢髙紀數離困阸與罹同)离(釋明也亦卦名按今易本作離)褵(或作縭婦人之)
(褘釋婦人香纓)醨(薄酒史屈原傳餔糟啜醨今俗用醇醨字多此漓字醨漓不可兩押)漓(滲漏釋水滲入)
(地)璃(釋玻璃漢地理志市明珠璧流離與璃同)籬(亦作㰚藩也廣韻註㰚柴㰚也)蘺(江蘺釋蘪蕪別)
(名)㒿(接㒿白帽按晉山簡倒著白接籬字從竹)麗(髙麗東夷國又霽韻詩魚麗歴也書開于民之麗奠)
(麗並施也在此禮樂志長麗前掞光燿明孟康以長麗為長庚星臣瓉曰靈鳥也故相如賦曰前長麗而後裔)
(皇舊説鸞也張衡思玄賦前長麗使排羽麗音离字從丽從鹿)纚(緌也釋黒繒縚又四紙詩紼纚維之力馳)
(反唐儒學傳序風纚露沐吕支反即非灑字並在此)驪(釋馬深黒色又齊韻詩四驪濟濟莊驪龍頷下珠並)
(此是詩有驪有黄力知郎西二反)孋(戎國釋孋戎亦作驪戎在京兆新豐縣其君姫姓)穲(苗也釋穲)
(穲黍稷行列)䕻(説文草木相附䕻土而生又霽韻)鸝(黄鸝釋倉庚鳴則蠶生又齊韻杜詩火雲終不)
(移又曰南國且黄鸝正在此詩七月倉庚即葛覃黄鳥陸疏曰黄鳥鸝留也或謂之黄栗留幽州謂之黄鸎一)
(名倉庚一名鵹黄爾雅曰倉庚商庚璞曰即鵹黄又鵹黄楚雀璞即倉庚又倉庚鵹黄也方言自闗而東曰倉)
(庚關西曰黄鵹如此則一物也鵹黄詩人作黄鸝今監韻支韻註黄鸝齊韻註鸝黄楚雀押者只依韻用)蠡
(谷蠡匈奴王號一曰瓠勺又齊戈薺果四韻史匈奴傳左右賢王左右谷蠡註谷音鹿蠡音棃漢書測蠡盧兮)
(反以蠡測海在齊韻)劙(解也)罹(遭也憂也字從作罹非)羸(倫為切釋瘦也劣也字從羊)
鈹(攀縻切兵器釋劍如刀裝者左夾之以鈹註劒也)披(釋開也分也説文從旁持曰披又四紙乃披靡)
(字)翍(張羽)㱟(割肉)旇(旌旗旇靡)耚(耕也)陂(班縻切釋澤障曰陂畜水亦曰陂又五寘乃偏)
(陂字)碑(釋立石以紀功徳本葬時所設臣子追述君父之功以書其上)羆(釋爾雅如熊黄白文)(草名)
(又筍虡飾)皮(蒲糜切釋皮膚説文剥取獸革謂之皮)疲(亦作罷釋勞乏也禮大司寇圜土教罷民)
(易或鼓或罷揚罷兵犒師灌嬰傳漢王馬罷並音皮語欲罷不能凡三音一音皮罷又紙蟹二韻)郫(地名)
(釋蜀郡縣按禹貢江沱在西東入大江)糜(忙皮切釋糝也肉糜糜爛又見靡字註)縻(亦作靡繫)
(也釋蒼頡篇縻牛韁也此羈縻字易吾與爾靡之註本又作縻同亡池反散也共也靡又四紙史主父偃傳靡)
(敝中國文紀為酒醪以靡穀掦聶政壯士之靡韓歲靡廩粟靡讀縻)&KR1265;(穄也釋穄別名)&KR2935;(乗輿金飾馬耳)
(又與四紙註同)醾(酴醾酒名)劘(亦作分也又散也揚劘虎牙矣杜氣劘屈賈壘並音磨前賈山傳自下)
(劘上註謂剴切也音靡此並非然戈紙韻不收)蘼(草名釋爾雅薔靡虋冬)卑(賓彌切釋下也賤也)
(又四紙詩謂山葢卑本又作庳音婢又必支切禮輪已卑音婢此非)裨(釋補也附也益也字從衣旁)錍
(斧屬釋鈭錍斧也又齊韻)椑(木名釋實似柿而青荆州記宜都出大椑潘岳閒居賦烏椑之柿又齊韻)
陴(頻彌切城上垣釋牆也)埤(厚也増也又四紙)裨(偏將釋又姓左鄭裨諶字從衣)脾(釋説文土)
(藏也一曰裨也在胃下裨補胃氣主化食)崥(峽崥山足)彌(民卑切釋益也長也久也漢李廣傳彌節)
(自擅讀曰弭此非)瀰(渺瀰水貌又紙薺二韻)冞(亦作䍘深也冒也䍘亦罟也)移(亦作迻余)
(支切釋遷也徙也易也又以物與人曰移記其蜡乃通以移民也註羨也周禮移民通財並音曳此非去聲韻)
(不收)栘(棠棣釋白栘似白楊江東人呼為夫栘)鉹(甑也釋凉州呼甑為鉹又四紙)(冰室又門名)
簃(閣邊小屋爾雅連謂之簃)䔟(草萎䔟也)扅(扊扅門闗釋戸扃也)蛇(亦作迤委蛇自得貌又九麻迤)
(又七歌詩委蛇委蛇註委曲自得貌此是張衡賦聲清暢而蜲蛇後費鳳碑君有逶蛇之節離騷載雲旗之逶)
(迤一本作委移註長也劉向九歎遵曲江之逶迤潘岳詩峻阪路威夷又此移夷字若引此各照出處字寫用)
(押)椸(榻前几一曰椸架)暆(暆暆日行又縣名東暆在樂浪)匜(器名左奉匜沃盥註沃盥器有支紙)
(二音説文似羮魁柄中有道可注水又四紙)酏(飲也又四紙禮酒正辨四飲四曰酏音移註今之粥也)
貤(移與爵賞也又五寘漢武紀受爵賞欲貤劭音移在此顔非之曰貤物之輕重次第也弋賜反置韻)
祇(亦作示翹移反釋地祇也提出萬物天曰神地曰祇字下無一畫示又六至韻)祁(大也又姓晉祁奚)
軝(車轂釋長轂之軝也以朱約之詩約軝錯衡又薺韻字多一畫)忯(愛也釋爾雅忯忯惕惕愛也)疧
(病也詩俾我疧兮都禮祁支二音)岐(通作歧山名一曰旁出道列子大道以多歧亡羊之歧同釋周太王)
(邑于岐山之下亦路也乾道八年因成都省試押歧字申請國子看詳新制添入一曰已下字)跂(足多指又)
(四紙註又五寘公孫弘策跂行喙息音歧)蚑(蟲行又五寘)隳(亦作墮翾規切釋毁也墮又果韻書)
(萬事墮哉莊回曰墮肢體註毁廢即非惰字過秦論墮名城註毁堅城恐人阻以害已並此是)睢(仰目也又)
(六至此字從目如雎鳩字從且不同莊而雎雎而盱盱註元氣也漢五行志萬衆睢睢並許維反在此莊恣睢)
(荀非十二子安恣睢註矜放貌史李斯傳斯對二世曰申子曰有天下而不恣睢命之曰以天下為桎梏註恣)
(睢猶放縱漢五行志恣睢者衆已上並呼季反在六至唐史恣睢却音雖)觿(可以解結釋佩角鋭端如錐又)
(齊韻詩童子佩觿記小觿亦作鑴只許規反又旦觜觿中戸圭戸規二音但經書中字下多從押者當依韻)
(寫)鑴(鼎屬一曰日旁氣釋瓽也大鍾也又齊韻禮眂祲掌十煇之法一祲二象三鑴許規下圭二反)
闚(缺規切門中視釋闚見室家之好易闚觀本亦作窺莊用管闚天東方朔傳以筦闚天並在此與窺字義)
(同不可兩押)窺(小視釋見上註漢伍被傳未有能窺左足而先應音跬又口婢反)規(均窺切釋)
(正圓之器字統丈夫識用必合規矩故規從夫)&KR2620;(子&KR2620;鳥釋出蜀望帝所化一曰杜鵑一曰子規子巂又此)
(規巂字史厯書秭規先即子規也在此)槻(梁益間裂帛為衣曰槻釋裁也)羈(居宜切馬絡頭此羈)
(縻字從西非)羇(旅寓釋寄也此羇旅字)竒(不偶釋虧也又本韻易歸竒於扐漢李廣傳數竒並音畸)
(在此禮竒袤音畸又渠宜反)畸(殘田釋亦曰數畸莊畸人不耦於人義與上竒字同)剞(劂也文剞劂刻)
(鏤刀又四紙韻)羲(虚宜切釋説文氣也亦伏羲又姓羲仲字從義從丂)犧(釋宗廟之牲色純曰犧又)
(七歌書序伏犧氏註亦作羲戲許皮反此是莊犧樽娑羲二音)曦(日光)戲(嗚戲歎辭字下從豆亦水名亦)
(伏戲又五寘詩於乎前王不忘於音烏乎無音大學引此詩作於戲戲好胡反徐范音羲漢馬遷傳於戲顔曰)
(歎聲讀曰嗚呼古字或作烏虖今字或作嗚呼音義同俗之讀者隨字而别曲為解釋云有吉凶美惡之殊是)
(不通其大指此顔説云然而呼韻不收此韻及大學徐范音羲今朝廷制誥赦文只用於戲二字亦似有吉凶)
(美惡之別顔説未可盡從漢髙紀西入闗至戲註水名許宜反又諸侯罷戲下顔曰戲謂軍之旌麾許宜反亦)
(讀曰麾二音書序註羲古戲今字一同引此不可兩押宜知)&KR2714;(蠡也勺也)巇(山險釋戲嶮揚扺戲同巇)
(此是)攲(丘竒切亦作㩻釋攲宗廟宥坐之器攲不正也)觭(角一俛一仰又四紙註同)䗁(長足蟲釋)
(蜘蛛也)徛(石矼釋聚石為渡又五寘)踦(一足釋脚跛又四紙)竒(渠宜切釋異也左共工名窮竒)
(鄒陽書輪囷離竒於綺反又如字又本韻)騎(釋跨馬又五寘)錡(釜屬釋江淮之間謂釜曰錡又四紙註同)
(詩又缺我錡註鑿屬在此左錡釜之器孟北宫錡並其綺反此非)琦(玉名一曰玩也釋琦璋)碕(曲岸)
漪(於宜切釋水文詩河水清且漣漪註亦作漪水成文也)猗(嘆辭又四紙詩猗彼女桑緑竹猗猗)
(猗與並在此猗童較兮在上聲)椅(梓也釋梓實桐皮賈侍中云椅即木可為琴)禕(美也字從示又八微)
(字從衣)宜(魚竒切釋説文安也古文作或作冝非)儀(釋容也度也)轙(車衡載轡者又四紙)
鸃(鸃鳥名漢侍中冠之)㕒(厜㕒山岩)涯(亦作厓水際又佳麻二韻皆註水際無通押明文然程文)
(皆有人押厓又佳韻相如賦察之無涯音宜書其無津涯五佳宜騅二反莊吾生也有涯註本作崖魚佳反韓)
(文渾渾無涯在九麻)為(于媯切釋造也作也又寘韻詩福禄來為音位戊寅府學士人堂試作平聲押)
(林教以失韻不取左為之請制亦去聲)麾(吁為切釋説文旌旗所以指麾又齊人謂快曰麾漢髙紀)
(諸侯罷戲下謂軍之旌戲讀曰麾又許宜反)撝(裂也手指也易撝謙註指撝皆謙義與麾同書右秉白旄)
(以麾是也不可兩押)虧(驅為切釋缺也或從虚旁非)媯(俱為切姓也釋陳姓舜居媯汭因以)
(為氏)溈(水名釋水出河東虞縣歴山西)逶(於危切釋逶迤行去貌)委(委委行委曲也又紙寘二)
(韻)痿(釋痺濕病又儒佳切見本韻)萎(草木枯又蔫也)倭(順貌詩周道倭遲註歴逺貌)䴧(䍼鹿)
(又鹿肉)危(虞為切釋仕髙而懼)峗(三峗山名釋在鳥鼠西三苗所竄處今書只單危字)蠵
(悦吹切釋觜蠵大龜從胃鳴雄曰瑇瑁雌曰觜蠵又齊韻)
黄補隋竾
六脂
脂(㫖夷切釋脂膏也有角者脂無角者膏)祇(恭也又敬也)隹(亦作鵻朱惟切釋説文鳥之短)
(尾者總名隹詩翩翩者鵻)騅(馬蒼黒史項羽歌騅不逝)錐(釋鋭也貧無立錐)萑(草名釋萑蓷茺蔚也)
(又名益母又歡韻諱不收)尸(升脂切釋主也陳也)鳲(釋鳲鳩鴶鵴布穀也)蓍(釋蒿屬筮者以為䇿)
(生千歲三百莖易以為數天子蓍九尺諸侯七尺大夫五尺士三尺)師(霜夷切釋長也範也衆也説文)
(二千五百人為師)籭(亦作篩竹器又五支註)蓰(黄補物數孟或相倍蓰又四紙按孟註音師在此又)
(山綺反在紙韻内)衰(所追切微也又支灰二韻)榱(椽也釋秦曰屋椽齊魯曰桷周曰榱)䲭
(處脂切釋鳶也詩鴟鴞亦芋魁曰蹲鴟)推(川隹切釋順遷也又灰韻)蓷(草名釋茺蔚又灰韻)
誰(視隹切釋何也)脽(汾脽釋漢武帝立后土祠于汾隂脽水上脽者河之東岸特堆崛長四五里廣二里)
(餘髙十餘丈葢巨靈所坐處也)甤(亦作㽔儒隹切釋草木實㽔㽔也㽔又繼也㽔賓五月律)緌(冠纓)
(説文系冠者禮大帛不緌)䅗(禾四把)私(相咨切釋不公也亦姊妹之夫曰私説文禾也北道名禾)
(主人曰私主人作私非)綏(宣隹切釋安也車中靶記武車綏旌註乘也耳隹反韻不收又天子殺則)
(下大綏註綏當為緌若依註當作緌字押若依經文則韻不收左交綏註古名退軍曰綏秦晉未致爭而兩退)
(故曰交綏註無音在此)浽(浽微小雨)荽(菜名釋胡荽薑屬可以香口博物志張騫西域得胡荽)雖
(釋語助木蟲似蜥蜴而有文字從唯從虫)濉(水名釋在梁郡受汴入泗漢書睢水為之不流是也又左用鄫)
(子于次睢之社亦此是但字不從水旁廣韻云睢與濉同)趑(千咨切釋趑趄趨不進)咨(亦作)
(諮津夷切釋謀事曰咨又嗟也)粢(稷也釋粢盛左註黍稷曰粢在器曰盛)姿(釋態也如龍鳳之姿天姿)
(仁恕與天資性資上聖字異而義同若别押資助資貨方可與姿字兩押)資(釋助也貨也又性資見上註)
澬(涔澬久雨也又水名在毗陵)䆅(積禾)齎(持也釋戰國䇿齎盗糧此是史音躋又齊韻註持遺詳齊)
(韻註易齎咨涕洟註悲怨聲徐將池反王將啼反)齊(亦作齊裳緝釋説文緶也一云衣下之裳此齊衰字)
(齊又齊皆霽三韻)齍(黍稷器周禮奉玉齍又甸師以其齍盛此是)嗺(遵為切山髙貌)茨
(才資切釋以茅葦葢屋)餈(稻餌又飯餅周禮籩人註合蒸之曰餌餅之曰餈)瓷(釋陶器之緻堅者)
&KR2621;(大雨釋雨聲涔&KR2621;也)薺(蒺藜又齊霽二韻禮與記趨以采薺並疾私反賈䇿步中采齊才私反又此齊)
(字)追(中葵切釋逐也又灰韻詩如追如貊註戎狄國如字又都囘反如追琢追蠡毋追追師並灰韻)
䨨(雷也又隠也)絺(抽遲切細葛釋精曰絺粗曰綌)瓻(盛酒器釋大者一石小者五斗古之借書)
(盛酒器也世俗誤作癡字)墀(陳尼切釋塗地也以丹漆地故稱丹墀禮天子有赤墀)遲(釋徐行也)
(緩也又六至字作遟非)坻(小渚詩宛在水中坻註水中髙地又如坻如京左有肉如坻並此是又薺韻)
泜(水名釋在常山陳餘死處)蚳(螘子釋禮有蚳醢)貾(餘貾貝也釋貝之黄質有白㸃者)菭(水衣)
(釋水石衣)椎(傳追切釋擊也亦椎魯椎髻周勃傳樸椎少文並此是)槌(蠶柱又五寘掦搥提仁義)
(字從手都回反灰韻不收)鎚(釋金鎚一曰權也又灰韻)棃(良脂切釋果名魏文詔真定御棃大如拳)
(甘如蜜又齊韻相如賦下棠棃息宜春揚雄賦度三巒兮偈棠棃顔曰宫名又云棠棃師得師得亦宫名按今)
(六脂棃字無註齊韻註果名則押黎果字合在齊韻如二賦棠棃字無音難以决定)蔾(蒺蔾釋旱草也昔黄)
(帝問師曠曰吾欲知草藥善惡可否對曰歲欲旱旱草先生旱草蒺蔾也又齊韻註同)犂(牛駁文又齊韻)
(註耕也語犂牛之子騂且角註犂雜文書播棄犂老力私力奚二音耕犂字在齊韻)黧(黒而黄色又齊韻)
(割也釋直破曰)縲(倫追切釋網絡按語縲紲註黒索也太史公傳累紲又此累字記累牛騰)
(馬孟係累其子弟並力追反韻不收司馬相如傳又此係絫字)樏(山行所乘又五㫖註同書予乘四載註山)
(乘樏力追反在此)蔂(土籠)絫(十黍又五㫖釋漢律厯志輕重不失黍絫顔曰十黍為絫音纍在此黄補)
(亦作纍禮纍纍如貫珠又索也)夷(延知切釋等也易也滅也説文平也東方曰夷從大從弓)銕(嵎銕)
(東表之地書嵎夷註史記作嵎銕)䧅(險也釋隇䧅險阻)&KR1795;(行平&KR1795;也)跠(蹲也釋博雅蹲跠踞也)
恞(悦也)洟(鼻液易齎咨涕洟)姨(釋母之姊妹亦妻之姊妹同出為姨)桋(黄補木名詩隰有𣏌桋註)
(赤栜又十二齊)痍(釋説文傷也)(東方之辰釋夏正月建也亦支辰名太歲在曰攝提格又諄韻無)
(註故太學解林子升股肱日月獻納賦五押其字内一聯云宣室少年對猶切於夜半金城老將奏且馳於甲)
(寅在此此乃寅卯之寅諄韻乃寅敬字又詳諄韻註)(㳟也又諄韻註同)彞(釋常也法也詩秉彞書彞)
(倫又宗廟常器與爵相似禮有六彞以祼將字從系俗從分非)惟(夷隹切釋謀也思也又語辭書此惟)
(字詩此維字易此唯字然唯字平聲不收五㫖内收如惟維字義同吉州解試堯以知人安民為難賦既押永)
(惟又押不易之維者中次榜草冊批云本取中解額不應押惟維兩字犯重姑置次榜葢不易之維即此惟字)
(如押四維綱維八維國維相維字實者又押永惟載惟方可)維(繫也釋所以繫舟詩紼纚維之禮盧維按)
(註當為雷雍此非又見上註)濰(水名釋出琅琊萁屋山東入海徐州浸書濰淄其道)遺(釋失也亡也贈)
(也又姓急就章有遺餘又六至養虎遺患去聲)壝(土垺周禮疏墠内作壇而祭也又㫖至二韻)帷
(干龜切在旁曰帷釋幔也)㕧(馨夷切唸㕧呻也)伊(於夷切釋惟也發語辭亦姓亦州説文商)
(聖人阿衡尹治天下者後崔寔論志士鬱伊于下此是)洢(水名釋出河南陸渾山入河)咿(楚詞喔咿)
(强笑貌)黟(黒木釋又縣名屬歙州)飢(居夷切釋餓也與饑字義異)肌(釋肉也肌膚)
龜(居逵切釋外骨内肉廣肩無雄背隂向陽上髙象天下平法地故甲蟲三百六十四而神龜為之長)騩
(馬黒色又微至二韻)耆(渠伊切釋方言長也説文老也左不懦不耆註强也記耆指使音義至也至老)
(境也釋名指也不從力役指事使人又㫖至二韻詩耆定爾功音㫖鄭巨移切故别院公試林叔震文謨武烈)
(啓後人賦五押其字詩歌定爾之耆平聲亦可押孟耆炙嗜羊棗並去聲字從旨)愭(恭也又畏也敬也)
鰭(魚脊釋魚脊上骨也禮羞濡魚者夏右鰭)鬐(馬鬛)葵(渠惟切釋莱也魯公儀子拔葵是也又蜀)
(葵常傾葉向日不令照其根)楑(柊楑椎也)鄈(地名漢祭后土處釋河南臨汾)逵(亦作馗渠龜切)
(釋塗方九軌曰逵説文馗九達之道)夔(釋夔龍官名亦楚同姓國亦州春秋時夔國漢魚復縣梁隋為巴東)
(郡唐改信州又改夔州莊夔憐蚿註一足獸始生無角聲如雷黄帝殺之以皮冐鼓聲聞五百里)犪(牛名)
(釋山海經出岷山肉重數千斤又小韻)騤(騤騤馬行貌釋馬行威儀也)戣(㦸屬釋書一人冕執戣立)
(于東垂又唐孔戣)頯(面權又小頭)紕(篇夷切繒壊禮紕繆錯也詩素絲紕之符至反至韻無又)
(毗移反)丕(攀悲切釋大也又姓晉丕鄭)伾(有力也衆也唐王伾)秠(一稃二米釋黒黍天賜后)
(稷之嘉禾又五㫖詩維秬維秠字鄙孚悲二音)駓(爾雅馬黄白雜毛曰駓)豾(貍也)怌(黄補慢也揚剛)
(則臲柔則怌省試聖人陶成天下之化賦五押之字俾無臲怌在此然按楊子光註定作坯鋪回反)銔(靈姑)
(銔旗名見左註)悲(逋眉切釋痛傷)毗(頻脂切輔也厚也)(蒿也)比(和也又㫖至質三韻)
(左蒙皋比而先犯之註虎皮也音毗)(䠸軆柔釋按詩無為夸毗註以軆柔求得于人此毗字)魮(文魮)
(魚名釋狀如覆銚鳥首而翼魚尾音如磬生珠玉)㮰(梠也又楣也)貔(豹屬釋釋獸也即白狐一名執)
(夷草木疏似虎或曰似熊遼東人謂之白熊禮貔貅)邳(貧悲切地名釋奚仲之後湯左相仲虺所封國)
(在魯薛縣又下邳縣在泗州又姓漢邳彤)岯(大岯山名釋在成皋又五㫖)魾(魚名釋魴也)眉
(旻悲切釋目上毛揚雄傳何必颺纍纍之䖸睂古眉字)嵋(山名釋峨嵋山在蜀眉州)湄(水草交也釋詩)
(居河之麋註本作湄水草交也左孟諸之麋同)楣(屋梠釋楣近前各兩若面之有眉説文齊曰檐楚曰梠秦)
(名屋櫋聯)麋(釋澤獸鹿屬冬至得陽氣故角解又姓蜀將麋竺)尼(女夷切釋和也仲尼字從匙又)
(五質韻)怩(忸怩釋心慚也)秜(稻生釋稻今年落明年自生曰秜)跜(䕫跜動貌釋虯龍動貌見文選)
胝(張尼切釋皮厚説文腄也莊曽子居衛手胼足胝)㮃(儒隹切木名説文白桵棫也韻不收)
黄補蓰纍桋怌
七之
之(真而切釋徃也適也辭也)芝(釋神草葉相連氣和則生商山四皓茹之)菑(莊持切釋不耕田也)
(爾雅田一歲曰菑又咍志二韻易无妄不菑畬註則其反在此)甾(缶也釋東楚名缶曰甾)緇(黒色釋説)
(文帛黒也周禮七入為緇)輜(庫車釋説文軿車前衣車後也字林云載衣物前後皆蔽若今庫車)錙(六銖)
(又錙銖廣韻八銖為錙二十四銖為兩與監註異)椔(木立死釋立死曰椔自斃曰翳又七志註同)淄
(水名釋出泰山梁父縣西北入汶隋置淄州因水名之)鶅(東方雉名見左註)詩(申之切釋志也)
(在心為志發言為詩)邿(地名釋附庸國也在東平亢父縣邿亭左取邿)蚩(充之切釋蟲名又蚩蚩敦)
(厚貌詩氓之蚩蚩在此字從㞢俗作蚩乃丑善反)嗤(侮也又笑)時(辰之切釋辰也伺也是也又室)
(中謂之時又四時亦姓)塒(雞栖垣為塒釋鑿牆而栖)漦(俟甾切涎也一曰水名一曰順流又龍所)
(吐沫夏時漦流于庭是也字上從未)而(人之切釋句端之詞又汝也)髵(獸毛貌釋須也)洏(漣洏)
(涕流)胹(爛也釋熟煑方言秦晉之郊謂爛為胹)陑(地名釋在河曲南安邑西書升自陑)栭(㮞也釋梁)
(上柱爾雅栭謂之㮞一曰木名似栗而小)鮞(黄補未成魚也國語魚禁鯤鮞)耏(罪不至髠釋應劭曰輕罪)
(全其耏鬢又十九代)鴯(鷾鴯燕也釋莊山木鳥莫智於鷾鴯)思(新兹切釋心有所念又咍志二韻左)
(于思于思如字又西才反書文思息利反又如字)偲(相切責也語切切偲偲又咍韻)緦(十五升布釋謂)
(緦麻)颸(風貌釋凉風文選輕扇動凉颸)罳(罦罳屏也釋在門外罦復也罳思也臣將入請事於此復重思)
(之故漢文帝紀七年未央東闕罦罳災)司(釋臣司事於外故反后為司亦姓鄭有司臣)覗(視也釋覻)
(也竊也)絲(釋蠶所吐一蠶為忽十忽為絲)兹(津之切釋此也説文黒色左何故使吾水兹註濁也)
(又今兹註是歲也前儒林孟喜傳蜀人趙賓以為箕子者萬物方荄兹也註言其根荄方滋茂也正文此兹註)
(此滋又本韻)滋(益也釋多也蕃也)嵫(崦嵫山名釋日所入處)孳(生息也又七志孟孳孳為善記)
(俛焉日有孳孳並與孜同不可兩押書孳尾去聲)孜(汲汲也釋力篤愛也)仔(詩傳仔肩任也一曰克也)
(又六止註仔肩克也按詩敬之佛時仔肩註輔弼是任也仔肩二字共訓任也只音兹)耔(壅禾根又六止)
(詩或耘或耔兹子二音)鼒(鼎圓掩上釋小鼎也詩鼐鼎及鼒)詞(通作辭詳兹切言也釋意内而)
(言外詞辭不可兩押)辭(訟也釋説也俗辭字韻不收近年瑞州解試舜明目達聪賦取中魁五押此辭字別)
(位考官以為落韻擬取者争不得遂置次榜宜知)辤(不受也釋受辛宜辤之)祠(祭也釋春祭曰祠品)
(物少文詞多故仲春祠不用犠牲而用圭幣)柌(柄也釋鎌柄)慈(牆之切釋愛也亦州晉屈邑)
鶿(亦作鴜鸕鷀水鳥釋不卵生口吐其鷀最為異)磁(石可引針)兹(龜兹國名釋西域國又本韻)
癡(超之切釋不慧也)笞(釋箠擊)(亦作呞吐而噍釋食已復嚼出爾雅牛曰)治(澄之)
(切攻理也釋又水名出東萊又六至楊惲書蕪穢不治進學觧冗不見治並在此孟冶人不冶上直之反下直)
(吏反六經平聲無音餘並直吏反)耛(耘也釋耘耛除草)持(釋握也執也)釐(陵之切理也福)
(也又木韻)氂(十豪又六豪韻經解引易曰差之毫氂繆以千里下從毛壬辰太學解試禹聲身為律度賦士)
(人押毫氂字多寫作釐字考官以為誤例皆黜宜戒之又按史記東方朔傳引易失之毫釐前五行志天漢三)
(年八月天雨白氂顔註却曰凡言釐者毛之强曲者二書皆借釐作氂如是則世人之以釐作氂自班馬始矣)
(然不可承誤)嫠(無夫釋寡婦)剺(剥也釋劃也)犛(牛名釋黑色牛出西南徼外又五攴)
(髪起貌)貍(釋伏獸似貙亦野貓又八勿禮鳥皫色而沙鳴貍音鬱又簎取魚鱉凡貍物音埋埋内無作狸)
(非)梩(鍫也釋徙土轝司馬法周輜輦載梩孟反虆梩而掩之)頤(盈之切顄也養也又卦名)宧
(室東北隅釋李巡云東北陽氣始起育養萬物故曰宧)台(我也又咍韻書祇台徳先輔台徳此是)飴
(釋餳也米糵煎)貽(遺也又七志貽詒二字監註本不同然書用貽字詩用詒字義有同者孟題辭以詒後人)
(註丁云義與貽同詩自詒伊阻又詒爾多福又既詒我肄書貽厥子孫皆註曰遺也如詩詒厥孫謀註傳也曰)
(遺曰傳義則同則貽詒二字不可兩押但各照出處字面)詒(欺也又海志二韻詳見上註)怡(悦樂也釋)
(又和也)瓵(甌也釋説文甌瓿謂之瓵小甖也)圯(楚謂橋為圯釋張良受書圯上在泗州字従辰巳之)
(巳又五㫖從戊己之己)訑(黄補拒人貌孟訑訑之聲音顔色又七歌按孟註張音他丁音怡)僖
(虚其切樂也)嬉(戲也又七志)嘻(噫嘻有所多大之聲又嗟歎又懼聲)譆(譆語熱也左註痛聲)禧
(福也)熹(釋熾也盛也)釐(漢紀祠官祝釐音禧新制添入又本韻釋按漢書註如淳曰釐福也顔曰本字)
(作禧假借用耳又賈誼傳上方受釐坐宣室應劭曰釐祭餘肉也漢祭天地五畤皇帝不自行祠還致福釐音)
(禧紹興新制添入紹興十四年廣州解試陶弼亮賦第三韻連押釐禧字申請國子監看詳今後如押受釐祝)
(釐不許更押禧字如押允釐百工王釐爾成許更押受釐字)熙(廣也和也)欺(丘其切釋詐也)僛
(醉舞貌詩屢舞僛僛釋舞不能自正)魌(醜也漢逐疫有魌頭釋周禮註如今魌頭)姬(居之切釋周姓)
(亦王姬下嫁之女)其(語辭又本韻七志韻詩夜如何其又漢酈食其審食其又邑名漢武紀太始四年幸)
(不其註東萊縣並音基)基(釋業也址也牆始也)朞(釋匝四時也周年語期月而已中庸不能期月守也)
(音基韻不收或云用此只依韻朞字寫)箕(釋星名好風亦箕帚少康所作説文簸也又姓晉箕鄭)萁
(記梁曰薌萁按註萁語辭此非豆萁字又本韻)錤(鎡錤鋤也)踑(踞也)諆(謀也)醫(於其切釋療病)
(者古巫咸初作醫)噫(恨聲又怪韻)疑(魚其切釋恐也惑也嫌也不定也又蒸韻)嶷(九嶷山名)
(釋其山九峯形勢相似故曰九嶷舜所葬在蒼梧零陵又職韻乃詩克嶷字)觺(觺觺角利貌又職韻)
其(渠之切釋指物之辭又本韻七志韻)期(釋㑹也限也又朞字註)祺(祥也吉也)淇(水名釋衛水出)
(河内共北山東入河一曰出隆慮西山)琪(玉也釋東方之美有珣玗琪)麒(仁獸釋麒麟雄曰麒詳麟)
(字註)騏(馬青驪色又騏驥)萁(豆萁釋豆莖也又本韻)旗(釋旌旗也熊虎為旗將軍所建象其猛如)
(虎與衆期於下亦姓荀富國壽於旗翼音箕韻無)棊(釋愽棊也舜造圍棊丹朱善之字從木作碁非黄補)
(亦作棋左不如奕棋)蜝(彭蜝似蠏釋食之殺人蔡謨初渡江不識而噉之幾死嘆曰讀爾雅不熟為勸學所)
(誤)綦(青黒文又履飾荀養五綦註極也)&KR0722;(弁飾釋以玉為之)蘄(草也一曰地名釋爾雅香草葉)
(小如萎狀淮南子云似蛇牀亦漢蘄春縣在准南五代周平淮南改為州漢陳渉起蘄徐州縣音機此非然八)
(微韻不收)
黄補鮞訑棋
八微
微(無非切釋妙也少也細也又隠行也)薇(釋菜也似藿可食伯夷採於首陽山)㵟(妥㵟小雨)霏
(芳微切雰也釋雨雪貌)菲(茂貌亦芴也又七尾乃詩葑菲字)馡(馡馡香也)騑(騑騑馬行不止之貌)
妃(釋后妃爾雅媲也對也記天子之妃曰后字從戊己之己又十八隊詩集傳䘮其妃偶賈䇿太子少長知)
(妃色並音配)非(匪微切釋不是也違也食貨志張湯奏顔異見令不便不入言而腹非晁錯䇿文帝)
(非謗不治按註讀曰誹皆此非字)誹(謗也又尾未二韻註同史平凖書廢格沮誹窮治之獄此是)扉
(户扇釋以木曰扉以葦曰扇)餥(餱食釋方言陳楚之間相謁而食麥饘謂之餥)緋(釋絳色)飛(釋鳥)
(翥也飛翔也如一蜚沖天蜚英聲與飛同平聲韻不收)騛(馬逸足釋司馬法騛衛斯輿)肥(符非)
(切釋肥腯説文多肉也)淝(水名釋出九江入淮晉謝玄捷于淝水)腓(脛腨易咸其腓爾雅刖也)痱
(風病又賄未二韻賈䇿又類癖且病痱此是)厞(隠也又八未)機(居希切釋説文主發謂之機又)
(㑹也織具也弩牙也文中子訓要也緘也變也權也宻也)鐖(鈎逆鋩釋淮南子無鐖之鈎不可以得魚)譏
(誹也)饑(穀不熟與飢字不同)磯(感激也孟是不可磯一曰磧也釋説文大石激水)璣(珠不圓者釋麄)
(瑀為璣又八未)禨(祥也又八未)鞿(馬絡釋韁在口)機(耕也)幾(微也釋危也近也庶幾也先也)
(幾事也又七尾易幾事不宻光武紀沈幾與機字義相近各照出處用不可混然兩押詩未幾見兮上聲漢志)
(方士求神仙莫驗益幾遇之又望祀蓬萊幾至殊庭焉劉向傳幾得復進並音冀冀内不收)刏(刲也釋鄭)
(云刲羽牲曰刏又未隊二韻)歸(居韋切釋還也女嫁也公羊婦人謂嫁曰歸又六至註語歸孔子豚)
(又齊人歸女樂並如字在此鄭作饋在六至韻)騩(馬色一曰大騩山名釋山在滎陽宻縣山海經大騩之山)
(其隂多鐡有草名&KR1668;服者不夭又脂至二韻)希(香衣切釋罕也望也)稀(疏也)俙(依俙釋猶彷彿)
(又七尾)睎(望也釋海岱間謂盼曰睎揚子註云睎慕也今人多用單希為睎望之義如押幾希乃可更押)
(睎字)晞(乾也釋日氣乾也)豨(豕也釋方言南楚謂之豨莊監市履豨此是韓豨苓二音又七尾韻)鵗
(北方雉也見左註)欷(歔也又八未)暉(吁韋切日光義與輝字異太學在璿璣齊七政賦魁程熹)
(云可驗於重暉又云義亦見於凝輝是也)輝(亦作輝光也又問韻)揮(奮也釋揮霍亦振也)楎(杙也釋在)
(牆曰枰)翬(飛也一曰五采雉釋伊洛而南素質五色皆備成章曰翬雉見左傳註)徽(美也一曰繩也)
(釋書文王徽柔懿㳟易係用徽纆註云糾繩並此是)幑(幟也釋幡也以絳幑帛著于背左傳揚幑者公徒)
褘(蔽膝釋夫人祭服周禮王后之服褘衣謂畫袍也字從衣五支字從示)衣(於希切釋衣裳)
(也上曰衣白虎通衣者隠也裳者障也所以隠形自蔽障世本胡曹作衣又八未紹興新制按中庸武王壹戎)
(衣而有天下註衣讀殷聲之誤壹戎殷者壹用兵伐殷釋衣於巾反按書一戎衣而天下大定註衣服也一著)
(戎衣而滅紂今攷殪戎殷文王事戎衣武王事中庸既曰武王合従本文衣字為定所云衣讀殷無據更不用)
(㫖依)依(釋倚也又七尾乃斧依博依字)譩(哀痛聲)威(於非切釋威儀威武説文姑也漢律婦告)
(威姑紹興指揮以威字代桓字諱如齊威魯威之類可用不可押丁丑福州解試聖王獨化陶鈞之上賦士人)
(七押齊威字並榜黜)葳(葳蕤釋草盛貌)蝛(蛜蝛蟲名釋甕器底生似白魚詩又此伊威字註鼠姑也)
沂(魚衣切釋沂水出東海費東西入泗一曰出泰山葢青州浸語浴乎沂)溰(溰溰霜雪)巍(語韋)
(切釋山髙大貎)犩(牛名釋郭璞云犪牛也又八未)祈(渠希切釋求福也報也告也)頎(長貎詩碩)
(人其頎)肵(盛心舌之俎)旂(交龍為旂釋旂倚也畫兩龍相倚以赤為之無文彩諸侯所建)﨑(岸也)
(釋曲岸亦﨑嶇)畿(亦作圻天子千里地圻又欣韻)韋(于非切釋柔皮也又姓漢成紀大木十韋按註)
(與圍同字從舛口)違(釋離也背也)幃(香囊也釋單帷)湋(水回釋亦水名出韋谷)闈(宫中門)
圍(釋守也圜也遶也)巋(區韋切山貌又㫖至二韻選魯靈光巋然獨存註髙大堅固貌在此)蘬
(釋薺實一曰蘢舌之大者)
九魚
魚(牛居切釋水蟲也象形魚尾與燕尾相似亦姓)漁(或作䱷捕魚也釋獵也禮有䱷人尸子燧人之世天)
(下多水故教人以漁漢揚雄傳或横江潭而漁按註叶韻音牛助反)於(衣虛切釋于也居也徃也亦語)
(辭一曰商於二縣名衛鞅所封又模韻詩及孟於牣魚躍書於變並如字無音)淤(泥澱又九御)唹(笑也)
虚(休居切釋空也又星名女虚賈䇿社稷為虚註丘墟莊舜至鄧之虚註本作墟並音墟左多用此字)
(但墟字丘於切古人於村墟字間作單虚字如押海内虚耗腹空虚之虚却可與墟字連押)驉(駏驉獸名)
(釋比肩獸爾雅作岠虚)嘘(吹也釋出氣急曰吹緩曰嘘)歔(欷也釋欷歔聲也)墟(丘於切丘)
(也釋説文大丘也崑崙山謂之崑崙墟古者九夫為井四井為邑四邑為丘丘謂之墟)㠊(﨑㠊釋山路)
袪(衣袂釋袖也舉也字從衣)祛(攘却也字從示)阹(依山谷為牛馬圈)胠(脅也釋軍左翼曰啓右翼)
(曰胠又八語)居(斤於切釋安也處也又九御記何居註語助左誰居並音基漢庸居國音渠然二韻)
(不收)𡨢(貯也又儲也)裾(衣裾釋衣後裾説文衣裒)据(㦸揭釋詩予手拮据註口足為事曰拮据又九)
(御)琚(釋珮玉名瓊琚)椐(釋木名樻也)鶋(鶢鶋釋海鳥)車(釋輪輿總名又九麻古史考曰黄帝)
(作車引重致逺少昊加牛禹時奚仲加馬周公作指南釋名車聲如居所以居人韋照曰古音昌遮反舍也從)
(漢以來方有居音詩序車服不繫其夫註音居王姬之車叶韻尺奢反又音差二韻似可通押然又看出處本)
(音如何)渠(求於切釋勤渠也又水所居溝渠亦州名又姓詩註未渠央音其據反史張儀傳蘓君任)
(儀寜渠能乎音詎此非去聲不收)蕖(芙蕖釋荷總名)&KR1445;(&KR1445;鳥名釋脊令飛則鳴行則摇)磲(硨磲)
(石次玉)籧(籧蒢竹席又篨字註蘧伯玉莊蘧蘧然周字並從草韻不收)鐻(戎夷貫耳一曰器名釋鐶)
(屬金銀器也又語御二韻莊削木為鐻在御韻)醵(合錢飲酒又御藥二韻記周禮其猶醵在去入聲)璩
(環屬釋戎夷貫耳)腒(鳥腊釋北方謂鳥腊曰腒禮腒䐹記腒乾雉)胥(新於切相也釋説文蟹醢)
(亦姓又八語記小樂正學於大胥賛之七余息吕二音禮胥徒讀曰諝又思叙反)諝(智也釋有才智穪又)
(八語)蝑(蚣蝑釋一名斯螽揚雄許氏皆云舂黍草木疏云幽州謂之舂箕蝗類也色青長股股鳴璞云江東)
(呼曰蚱蜢)糈(糧也又八語)疽(千余切釋癰疽瘡也又八語)狙(猿屬釋説文狙犬暫齧人者又)
(九御莊狙公賦芧註猴也七徐反揚狙詐咸作楊子光註七余千預二音公試御天下正六官賦魁許應羆六)
(押下字云舉亡作敵之狙自蔑駭輿之馬南省聖人以仁守位賦魁陳垓押居字云力窮詐狙並押在此史畱)
(侯世家良與客狙擊秦皇帝狙伺候也七預反漢書顔千預反字本作覻此非)沮(水名釋在房陵東至郢入)
(江又語御二韻詩遄沮上聲沮洳去聲此非)砠(石戴土詩陟彼砠矣)趄(趑趄釋不進也易又此次且字)
苴(麻有子者釋禮為父苴杖竹也又斬衰服苴薫色又本韻麻語馬三韻詩九月叔苴註七余反麻子此是)
雎(王雎鳥名釋詩註雎鳩其為鳥鷙而有別字從且)苴(子余切包也釋裏魚肉亦姓又本韻麻語)
(馬三韻記凡苞苴問人者賈䇿苴履並子余反詩棲苴士加反韓補苴罅漏子加子余二音)且(語辭又語)
(馬二韻陳平傳項王臣龍且顔子閭反莊魚者余且註余音預且七余反此是)蛆(蝍蛆釋蜈蚣璞云似蝗大)
(腹食蛇者)徐(祥余切釋安行也緩也亦州海岱及淮為徐州又姓)邪(黄補威儀虚徐也詩其虚其邪)
(義與徐同又九麻)蔬(山於切釋凡草菜可食者通名曰蔬)梳(釋梳櫛説文理髪也)疎(亦作疏釋)
(稀也通也逺也漢劉章云立苗欲疏亦姓疏廣疏受疏又九御)綀(綌屬釋織紵為之後漢書襧衡著綀巾)
書(商居切釋著也著之簡紙世本倉頡作書)舒(伸也釋展也緩也方言東齊間凡展物曰舒左八愷)
(一名蒼舒漢董仲舒又見瑹下註)&KR3507;(似鳬釋爾雅舒鴈鵞舒鳬鶩)紓(緩也又八語詩彼交匪紓在此)
(左鬬穀於菟毁家以紓楚國之難又遲速唯命不然紓我並平上二音紓禍也音舒)瑹(亦作荼美玉一曰笏)
(也釋天子珽諸侯瑹荼又模韻記諸侯荼前詘後直註荼讀曰舒言所執笏漢臧荼在模韻内)初(楚居)
(切釋始也字從衣)菹(臻魚切禮五齊七菹釋酢菜一曰麋鹿為菹齏菹之稱菜肉通漢刑法志梟其)
(首菹其骨肉於市菹謂醢也即菹醢彭越此是)諸(専於切釋之也非一也禮青州澤藪曰望諸又註鑒)
(取水者曰方諸)䃴(礛䃴礪也釋可以攻玉)蠩(蜛蠩蟲名釋一頭數尾狀如蠶可食)鉏(亦作鋤牀)
(魚切釋誅也亦耕器立薅所用者賈䇿借父耰鉏兒寛帶經而鉏此是亦姓鉏麑)耡(民相助也又九御韻)
(遂人興耡又于耡並去聲)蜍(常如切釋蟾蜍身大背黑無㸃多痱磊)如(人余切釋而也若也)
(説文從隨也徐鍇曰女子從父之教從夫之命故字從口)茹(草根相牽引貌又語御二韻詩茹藘在阪音如)
(漢王莽傳不茹園葵註食菜曰茹人諸反然董䇿茹葵音汝易連茹汝據反王音如詩玁狁匪茹平去二音又)
(語韻註同)鴽(釋鳥名牟母也蔡邕云鶉䳺之屬)豬(張如切釋豕三毛叢居者作豬非)瀦(停水)
(釋水所停止深者)櫫(釋有所表識謂之楬櫫杙也)攄(抽居切釋舒也)樗(惡木釋樹形似椿樗)
(木疎椿木實為别又樗里子)㻬(玉也釋山海經小革山其陽多㻬琈)除(陳如切釋擢也去也亦殿)
(陛也庭除也又九御)滁(水名釋出簸箕山入海)篨(籧蒢竹席釋亦口柔詩籧篨註口柔常觀人顔色而)
(為之辭)筡(簢筡草似竹釋中空)儲(待也釋一曰副君太子也)(躊猶豫也)屠(休屠匈奴王號)
(釋祭天以金人者又模韻)臚(陵如切皮也一曰傳也釋漢叔孫通傳臚句傳蘓林曰上傳語告下曰臚)
(下告上曰句又大鴻臚官名並音廬)驢(釋畜名似馬長耳)廬(寄也釋田中屋秋冬去春夏居禮十里為)
(廬)藘(茹藘蒨草)閭(里門釋周禮五比為閭亦閭閻莊水莫大於海尾閭泄之註百川之下而閭族故曰)
(尾閭馬云泄海水處崔云海東川名史天官書穹閭註正義曰以氈為閭穹崇然也漢書作廬如引此閭廬字)
(不可兩押)櫚(栟櫚木名釋有葉無枝)袽(女居切絮緼也釋易繻有衣袽)帤(巾也釋嵩岳南陳潁)
(間謂大巾曰帤巾)挐(牽也釋牽引又九麻從奴)余(亦作予羊諸切釋語之舒亦我也四月為余予)
(又八語)餘(釋饒也殘也賸也漢陳餘)畬(三歲治田又九麻詩如何新畬註一歲曰菑二歲曰新三歲曰)
(畬易不菑畬音余)雓(大雞之子釋爾雅雞大者蜀蜀子雓)歟(亦作與辭也又八語漢禮樂志朱明盛長)
(旉與萬物註開舒也詩我黍與與並音余)譽(稱美也又九御語毁譽平聲易无咎无譽余預二音)輿(車也)
(衆也又九御萬乘稱乘輿爾雅權輿)璵(璠璵寳玉釋魯玉孔子不云乎美哉璠璵)旟(鳥隼為旟釋州里所)
(建剥鳥皮毛置之竿頭爾雅錯革鳥曰旟)妤(婦官釋漢有班婕妤妤美貌)
黄補邪
十虞
虞(元俱切釋度也安也騶虞仁獸一曰掌山澤之官又䘮祭名又本韻)鸆(鸅鸆鳥名釋一名婟澤)澞
(陵夾水釋爾雅山夾水澗陵夾水澞)麌(牡麕又九麌)娛(釋娛樂張補亦作虞孟驩虞如也又詩蟋蟀註)
(以禮自虞樂王褒頌虞説耳目又本韻)禺(猴屬一曰番禺地名釋母猴屬也番禺今廣州又鍾遇韻)愚
(釋戅也)嵎(山名釋說文封嵎山在吳楚之間汪芒之國書嵎夷)隅(陬也亷也釋角也)髃(膊前骨釋)
(肩前兩間骨也按何休註公羊自左膘射之達于右髃又厚韻)于(雲俱切釋曰也於也亦姓又本韻乃)
(于嗟字)迂(逺也僻也釋曲也孟迂濶音于又音紆紆内不收)盂(飯器釋方言宋楚或曰盌左左盂右)
(孟田獵陣名)竽(釋笙竽樂器管三十六簧)&KR2004;(祈雨祭釋羽舞夏祭樂于赤帝以祈甘雨語舞&KR2004;左龍見)
(而雩字並従亐非押時當依韻寫)釪(錞釪以和鼓釋形似鐘)玗(玉名釋石似玉)杅(浴器禮記出杅)
(釋又飲水器)邘(國名釋周武王子所封在河内野王縣西)訏(匈于切大也又詭譌也又九麌)吁
(嘆也張補亦作于詩于嗟用此字賈誼傳于嗟墨墨讀曰吁在此又本韻)盱(張目)旴(日始出)(憂也)
&KR1168;(商冠名又九麌註同按記殷人&KR1168;而祭又况羽反)紆(邕俱切釋縈也詘也又姓)盓(盤盓旋流)
陓(揚陓秦藪名釋在扶風汧縣西按周禮冀州澤藪曰揚紆)區(虧于切釋具區吳藪名即書震澤亦)
(處也屈也區別也又玉十曰區又侯韻地理志得百里之國萬區此是左豆區釡鍾之數音謳)嶇(﨑嶇釋㩻)
(也)軀(釋體也小大有別)驅(亦作敺馳也又十遇孟敺魚敺爵敺民王吉傳敺一世之民于仁夀之域)
(並此是)鮬(鱊鮬魚名釋似鮒子而黒俗呼為婢江東呼為妾魚)拘(㳟于切釋執也止也)跔跔
(躍也釋跳躍也史虎賁之士跔科頭)駒(釋馬二歲曰駒三歲曰騑揚玄駒之步蚍蜉也)痀(曲脊又九)
(麌)俱(偕也釋又具也)捄(盛土梩中詩捄之陾陾又尤幽宥三韻)㪺(挹也釋水斗按隱義容四升詩)
(大東註挹㪺也)劬(權俱切釋勞也勤也)句(地名釋冤句曹州縣須句國名在邾人滅須句又侯遇二)
(韻又候韻廟諱不收)朐(脯屈中曰朐釋記左朐右末)絇(屨頭繩又十遇)軥(車軛邊叉馬頸者釋左射)
(兩軥而還是也又侯韻)鼩(鼱鼩鼠名釋小鼠東方朔言譬猶鼱鼩之襲狗)&KR2574;(羽曲)瞿(姓也釋百家譜)
(有瞿寶女西域有瞿曇氏書一人冕執瞿音劬徐音懼義與戵字同不可兩押又十遇)衢(釋四達曰衢)
癯(或作臞爾雅脙癯瘠也少肉揚臞如之何在此)躣(行貌釋楚詞右蒼龍之躣躣)鸜(釋鸜鵒鳥)
(名)戵(㦸屬又瞿字註)敷(芳無切釋散也施也陳也黄補爾雅作旉易震為旉又漢郊祀志旉與萬)
(物此是字從甫從放)孚(釋信也易中孚卦名)俘(取也一曰軍所獲釋左以為俘馘)桴(屋檼又尤韻註)
(乘桴浮于海註編竹木大者曰栰小者曰桴此是義與泭同記禮運及明堂位土鼓簣桴並音浮此非)稃
(穀皮釋也一曰秠一稃二米)郛(郭也釋揚五經為衆説郛)罦(捕鳥網又尤韻内註)莩(草也一曰葭中)
(皮釋漢中山靖王傳羣臣非有葭莩之親顔曰葭蘆莩其筩中白皮至薄又小韻)荂(華榮)泭(編木渡釋)
(爾雅方木置水為泭)怤(思也又悦也)膚(風巫切釋皮也美也)枹(擊鼓杖又五爻漢叔孫通賛舍)
(枹鼓立一王之儀張敞傳枹鼓稀鳴顔並音稃云字從木左右援枹而鼓註鼓槌音浮本作桴浮内不收合依)
(漢書音押)柎(華下萼又十遇)跗(亦作趺足也又十遇)夫(釋士夫丈夫又妻之夫又本韻)䄮(稻再生釋)
(黒稻)鈇(莝斫刀又鈇鉞)玞(珷玞石次玉釋出長沙山海經㑹稽山下多玞石史司馬相如傳礝石武夫無)
(音漢書武夫讀作碔砆)扶(側手曰扶投壺矢堂上七扶又公羊傳曰扶寸而合註仄手曰扶案指曰寸又)
(本韻)符(馮無切釋信也漢制以竹六寸分而相合又姓)苻(釋鬼目草又姓晉載記符㓋家池蒲生長)
(丈五節如竹形時咸謂蒲家因以為氏後以䜟文有草付應王其孫堅背有艸付字遂改姓苻音扶至其子健)
(僣號於長安國號秦今人言苻秦字當從草)夫(語辭釋凡發語之端皆然又本韻)扶(釋持也佐也又)
(本韻漢髙紀扶義而西按註扶助也以義自助扶或作杖亦倚任意)蚨(青蚨水蟲釋子母不相離用其血塗)
(錢以易貨晝用夜歸生南海)颫(大風)鳧(釋説文舒鳧鶩也字有四㸃)瓿(小罌又厚韻乃醬瓿字)
無(亦作无微夫切釋亡也有无王育云天屈西北曰无易中多用此无字)蕪(釋薉也)䍢(罟也)
(釋雉網)巫(釋祝也女能事无形以舞降神也失在於詭當遵規矩故字與工同古者巫咸初作巫又陶字)
(下註)誣(釋誣枉也加也)毋(止之也釋古人言毋猶今言莫字從女内有一畫象有姦之形禁止之勿令姦)
(亦姓胡毋輔之父母字從女内兩㸃象兩乳今人讀以朱㸃父母字平聲作無音非也學者宜知此後模韻内)
(有母字却與父母字同)須(詢趨切釋意所欲又姓字從彡或作湏音誨)鬚(釋鬚髯也在頤曰鬚)
(在頰曰髯面毛也)需(須也釋易需卦與須皆訓待之義不可兩押)繻(亦作緰繒采色一曰帛邊釋傳)
(符帛漢制以為闗門符信)&KR2281;(&KR2281;鹿子)趨(逡須切釋走也鄭康成行而張足曰趨又十遇左序使自)
(趨之平去二音記趨趨以數漢髙紀令趨銷印並音促促内不收此非俗作趍音馳)諏(遵須切左諮事)
(為諏釋聚謀也又侯韻註咨事也詩周爰咨諏子須反此是)娵(星名釋娵觜營室星)輸(舂朱切釋)
(送也又十遇韻漢鮑宣傳三輔委輔官式喻反)隃(陵名釋爾雅北陵西踰鴈門是也然音戍又十遇趙充國)
(傳兵難隃度音遥韻不收)毹(奴雛切釋氍毹毛席風俗通織毛褥謂之氍毹)樞(春朱切釋門户)
(扉樞亦本也荎也又侯韻)姝(釋美色亦順貌又好也)芻(窓俞切釋芻豢牛羊曰芻犬豕曰豢亦刈)
(草故象包束草之形字加草非)朱(鍾輸切釋赤心木亦丹也又姓)珠(釋圓澤為珠説文蚌隂精也)
殊(庸朱切釋異也死也絶也漢令蠻夷長有罪當殊之在此亦萬殊)洙(水名釋出泰山經魯城北)
(下合泗)銖(十絫為銖釋錙銖八銖為錙二十四銖為兩)㼡(罃也釋小罌方言陳魏宋楚間謂罌曰㼡)
殳(擊也亦姓書殳斨又見下註)杸(通作殳兵器釋長丈二尺而無刃撞挃於車上軍士所執詩伯也執)
(殳經史多用此殳字)雛(崇芻切釋凡鳥子能哺食曰鷇自食曰雛字從鳥非)䅳(稷穰)媰(嫠婦釋清)
(河王誄惠於孀媰説文婦人懐姙)儒(汝朱切釋柔也術士之稱)濡(釋沾濕亦濡水出涿郡)襦
(釋短衣又六豪)懦(駑弱又過韻)嚅(囁嚅多言)醹(厚酒又九麌)株(追殊切釋木根)誅(釋討)
(也罪及餘曰誅)蛛(釋蜘蛛網蟲)邾(地名釋今魯國鄒縣)禂(為牲祭求肥充又皓韻内字同從示又本)
(韻豪尤二韻字從衣)貙(椿俱切釋貙劉也獸似貍能捕獸祭天)廚(重株切釋庖屋後漢黨錮)
(傳八及八廚音皮皮内不收字從广從壴寸)躕(踟躕行不進)裯(牀帳又豪尤二韻同從衣又本韻皓)
(韻從示)慺(龍株切悦也亦慺慺㳟也又侯韻)膢(祭名釋飲食祭也冀州祭八月楚俗祭二月皆)
(曰膢又侯韻)鏤(屬鏤劒名又侯韻史賜子胥屬鏤劒此是)漊(漊漊雨貌又麌厚二韻)蔞(草中翹翹)
(者)婁(曳也詩弗曳弗婁又侯麌厚遇四韻)俞(容朱切釋然也亦空中木為舟書都俞字下從舟)
逾(亦作踰越也釋孟穿踰之心此是)渝(變也)愉(薄也一曰樂也釋禮似俗教安則民不愉音偷侯韻)
(無)榆(白枌釋三月榆莢落亦桑榆)瑜(美玉)堬(塚也釋方言墳堬培塿註垠塋壟皆塚別名秦晉間)
(謂之堬)揄(引也又揚也又宵尤厚三韻詩或舂或揄音由又以朱反禮王后揄狄在宵韻)褕(襜褕一曰)
(翟羽飾衣又四宵韻)羭(牡羊又黒羝)蝓(虒蝓蝸牛)&KR3105;(䑳&KR3105;舟名)覦(欲也釋覬覦欲得)歈(歌也)
(釋吳歌曰歈史渝水之人善歌舞漢髙祖采其聲後人因加此字)㼶(罃也釋方言陳楚宋魏間謂罃曰㼶)
(與前㼡字義同)瘉(病也又九麌)窬(穿本戸釋門邊小竇又侯韻)𨵦(闚𨵦私視也釋窺也)臾(須臾)
(字從臼從人禮夾弓臾弓音庾漢衡山王賜傳日夜縦臾顔曰奬勸如曰作勇勇韻不收)萸(釋茱萸苿屬韻)
(略無茱)腴(肥也釋膏腴)諛(諂也)楰(鼠梓詩北山有楰又九麌按詩音庾)㥚(憂也)
黄補旉張補虞于
増修校正押韻釋疑卷一上
増修校正押韻釋疑卷一下
宋歐陽徳隆撰
郭正巳校正
上平聲
十一模十二齊十三佳十四皆
十五灰十六咍十七真十八諄
十九臻二十文二十一欣二十二元
二十三䰟二十四痕二十五寒二十六歡
二十七刪二十八山
十一模
模(亦作橅莫胡切釋規也法也形也黄補亦作摹漢髙紀規摹宏逺)謨(亦作謩釋謀議也)膜(胡人)
(膜拜釋胡人拜稱南膜穆天子傳膜拜而受)母(八珍有淳母釋熬餌也禮煎醢加于黍上沃以膏曰淳母)
(又厚韻)鋪(傍模切釋設也陳也布也)&KR1568;(馬蹀跡)痡(病也釋僕病曰痡詩我僕痡矣書毒痡四)
(海並音旉又普胡切)逋(奔謨切釋亡也)晡(日加申時)餔(歠也史屈原傳餔糟啜醨此是又暮韻)
誧(謀也大也又諫也)租(宗酥切田賦)蒩(藉也釋茅藉祭)徂(叢租切釋徃也)酺
(薄胡切聚飲又暮韻漢律禁羣飲賜餔然後㑹聚漢文紀賜酺五日註漢律三人已上無故羣飲罰金今詔得)
(㑹飲五日顔曰酺布也服音蒲周禮祭酺步蒲二音)蒲(釋草可為席亦蒲栁)蒱(摴蒱戲釋博物志老子入)
(胡作)䒀(艇也釋艇短而深者)都(東徒切釋美也天子所居曰都城郭之域曰都又十邑為都)闍
(城門臺釋孫炎云積土如堵所以望祥氣又九麻詩出其闉闍音都徐止奢反)徒(同都切釋黨也隷也)
(步行也)途(亦作涂路也禮經涂九軌孟出王之塗又此塗字涂又九麻)塗(泥也又九麻)峹(山名)
(釋㑹稽山禹所娶一曰九江當峹民以辛壬癸甲日嫁娶穆王㑹諸侯於此)駼(駨駼獸名釋字林北狄良)
(馬)鵌(釋鳥名與鼠同穴)捈(黄補引也揚捈中心之所欲)荼(苦荼又九魚郭璞云荼樹似小栀子)
(冬生葉可煑作羮今呼早采者為荼晚取者為茗詩荼苦荼蓼采荼捋荼漢臧荼並此是)䅷(禾穗)屠(釋刳)
(也亦姓又九魚)瘏(病也釋馬病詩我馬瘏矣)圖(釋畫計謀也亦圖書字從啚)菟(楚人謂虎曰於菟又)
(暮韻)盧(龍都切釋飯器亦姓詩盧令令註田犬韓盧犬名又本韻)罏(䍋也又酒盆)壚(黒土釋土)
(黒而疎)鑪(亦作爐火器作炉非)矑(目童子)櫨(柱上柎釋枅也)纑(布縷孟妻辟纑)艫(舳艫漢武)
(紀舳艫千里註舳船後持柂處艫船前刺櫂處漢律名船方長為舳艫)轤(&KR2688;轤汲水器釋轤木圓而轉水)
鱸(釋魚名出松江)瀘(水名釋在蜀一名若水出旄牛徼外入江今嶲州有盧津闗三四月經之必死諸葛)
(亮五月渡瀘言其艱也)蘆(葦未秀者又蘆服菜名)籚(矛㦸柄釋積竹矛㦸矜也國語侏儒扶籚禮秦)
(無盧註本或作籚謂矛㦸柄)顱(首骨釋頭顱)玈(黒弓釋左賜晉侯玈弓矢千張補亦作盧書盧弓矢)
(註黒也又本韻)瓐(碧玉也)奴(農都切釋人之下者按説文奴婢古之罪人周禮其奴男子入于罪)
(隷女子入于舂藁)孥(通作帑子也漢景紀詔罪人不帑武紀赦吳楚七國帑輸在官者並註帑與孥同)
帑(金幣所藏又蕩韻匈奴傳虚費帑藏在上聲又上註)駑(釋駝馬曰駑駘也)砮(石可為矢鏃又十姥)
笯(籠也又麻暮二韻屈懷沙賦鳳凰在笯註音奴又女加反)胡(洪孤切釋何也亦牛頷垂又姓)瑚
(釋珊瑚生水底石邊似玉而赤色大者髙三尺又六瑚商祭器)餬(釋寄食一曰麋也左餬其口於四方)醐
(醍醐釋酥之精液色黄白)湖(釋江廣曰湖説文大陂也揚州浸五湖浸川澤仰以灌溉)箶(箶簏箭室)鶘
(鵜鶘水鳥釋大如蒼鵞一名逃河昔為人竊肉入河化為此鳥)弧(釋木弓以木曰弧以角曰弓一曰徃體寡)
(來體多曰弧)狐(釋説文妖獸)瓠(瓢也又暮韻)壷(釋酒器受一石也又記投壺壺頸脩七寸腹脩)
(五寸口徑二寸半容斗五升)乎(亦作虖釋極也語之餘也亦疑辭舒辭漢武紀嗚虖何施臻此讀曰呼韻)
(不收此非)孤(攻乎切釋無父又侯王謙稱亦孤負也李陵書孤負陵心註國家孤負其心此類多葢孤)
(者不報之意義與辜同)箛(吹鞭竹名)觚(飲器受二升釋鄉飲酒之爵語觚哉)䉉(竹簡釋方也)軱
(釋軱戾大骨亦盤結骨貌)柧(棱也)呱(小兒啼詩后稷呱矣)苽(亦作菰雕苽米釋本草云菰又謂之茭白)
(歲久中心生白臺謂之菰米其臺中有黒者謂之茭鬱至後結實乃雕胡黒米也)罛(魚罟)姑(釋夫母亦)
(父娣妹又且也)酤(一宿酒又姥暮二韻詩無酒酤我户顧姑三音漢榷酒酤在去聲)沽(買也又暮韻)
蛄(蟪蛄蟬屬)鴣(鷓鴣釋出南越其名自呼常南飛不北)辜(罪也釋囚人之謂辜説文辜孤也罪有自)
(新之義故從辛按書殺不辜之類皆罪之異名而辜負者是何罪責)&KR2255;(鏷&KR2255;矢名釋魯矢左金僕姑又此姑)
(字)橭(山榆)枯(空胡切釋槁也)刳(釋剔也判也易刳木)恗(怯也又九麻)呼(亦作嘑荒)
(胡切釋唤也外息也哮嘑也又暮韻唐元結中興頌獨立一呼協韻平聲記瞿然而呼音虚周禮雞人夜呼旦)
(以嘂百官此是餘音去聲者詳暮韻)膴(無骨脂又九麌)幠(覆也一曰大也釋詩亂如此幠註大也)
吾(訛胡切釋我也自稱也漢志金城郡有允吾縣音鉛衙左使西鉏吾庀府守音魚)梧(釋爾雅櫬一名)
(梧璞云梧桐又暮韻陳平傳魁梧項羽傳枝梧並音五詳暮韻註)鼯(飛生鼠釋狀如小狐似蝙蝠肉翅荀)
(梧鼠五技而窮註梧當作鼯傳寫之誤耳五技詳昔韻鼫字註)郚(地名釋東海縣故紀侯邑也今卞縣南有)
(郚城)吳(釋説文大言也又姓亦國名吳越字從夨又詳禡韻)鋘(錕鋘山名出金可作刀切玉)㻍(琨㻍)
(石次玉)麤(亦作觕倉胡切釋行超逺也亦物不精也字統警防也鹿性相背而食慮人獸之害故字)
(從三鹿黄補亦作粗記其器髙以粗)烏(汪胡切釋説文孝烏純黒而反哺者曰烏小而不反哺者曰鵶)
(亦語辭)洿(亦作汚濁水不流一曰窊下汚作汙非又暮韻此汚字凡三見九麻汚從于音蛙註鑿地為尊)
(暮韻汙從于註穢也亦作洿經史中多用汙字少用汚字音亦不一左潢汙行潦川澤納汙並音烏孟合乎汙)
(世汙吏音烏又烏故反書舊染汙俗烏故反惡去聲又烏華反禮汙樽杯飲烏華反又音蛙孟汙不至阿其所)
(好音蛙以上經子諸音皆此汙字左盡而不汙音紆韻不收孟不入洿池記道汚則從而汚薛廣徳傳汚輪並)
(音烏孟栁下惠不羞汚君烏路反太學劉允成儒有澡身而浴徳賦一押儒字云能澡身而浴徳不同流而合)
(汙孟註音烏固當在此又烏故反然韻内即無此汙字此三字攷之玉篇從亐者古文從于者今文只是一字)
(但經子從今文監韻乃從古字所以不同若欲穏當遇押汙字只當依韻寫縦所引用出處不是此汚字韻却)
(有之卷子上不過一㸃係筆誤也)杇(塗墁也釋以泥飾牆秦曰杇闗東曰墁)於(亦作嗚呼也釋嘆辭)
(古作於戲今嗚呼又九魚書僉曰於鯀哉詩於昭于天於論於樂於緝熈並音烏孟於答是也書於于擊石拊)
(石此句凡二見註如字或音烏而絶句者非在九魚)蘓(亦作穌孫租切釋桂荏又姓亦州名穌息也死)
(而更生史樂書蟄蟲昭鮓)㢝(廜㢝庵也釋草庵又廜㢝酒元日飲可除疫)酥(或作&KR3849;酪屬釋牛羊乳為)
(之牛酥差勝若犛牛復優於家牛)
黄補摹捈粗張補盧
十二齊
齊(前西切釋整也等也亦吕望所封國後因氏又本韻脂皆霽三韻)臍(釋腹臍悔無及曰噬臍按左後)
(君噬齊單齊字)蠐(釋蠐螬蟲在糞土中)西(先齊切釋秋方説文鳥在巢上也日在西方而鳥西故以)
(為東西之西作覀非乃音亞)栖(亦作棲釋息也鳥曰栖)嘶(馬鳴)撕(提撕)犀(釋南徼外牛也似牛)
(而猪頭黒色三角一在頂上一在額上一在鼻上)妻(千西切釋齊也婦與夫齊者又霽韻)萋(草盛)
(貌釋按班婕妤賦中庭萋兮緑草生又緀韻)霋(霽貌)淒(雲雨起也)悽(痛也釋悲也)緀(文貌説文)
(引詩緀兮斐兮釋緀斐文章相錯貌按今詩此萋字)齎(戕西切持遺也玉篇註行道所用也持也備也)
(給也付也廣韻註持也付遺也裝也送也又六脂監註持也禮小宗伯將幣之齎註謂所齎來貢獻之物子兮)
(反此是史平凖書行者齎居者送前地理志曰齎黄金而徃趙充國傳齎三十日糧唐書行旅不齎糧並無音)
(若引此出處當押在齊韻乃是持送之義與脂韻義不同俗作賫非)齏(也釋擣薑蒜為之鄭康成云)
(凡醢醬所和細切為齏俗加草非)懠(疑也又霽韻)擠(排也又霽韻)躋(亦作隮登也黄補亦作齊)
(升也禮樂記地氣上齊天氣下降又木韻脂皆霽三韻)氐(都黎切戎種亦星名釋西方氐羌也東方)
(氐宿也又薺霽二韻記旦氐中丁兮丁計二音詩維周之氐丁禮反漢食貨志封君皆氐首仰給讀作低)低
(釋低昂又俛也垂也下也)詆(訶也又薺韻)羝(釋牡羊易羝羊蘇武傳羝乳此是)隄(釋防也説文塘)
(也從土非)磾(黒石又人名漢金日磾釋磾石出琅琊可染繒)梯(天黎切釋木階也)鷈(鷈似鳧)
題(田黎切釋額也記雕題交趾又霽韻孟題辭)睼(迎視釋坐見)提(釋提擕提挈字亦提封又)
(五支詩好人提提徒兮反此是楊槌提仁義漢書以博局提吳太子並註擲也徒計反然計内不收太學袁行)
(之仁之為器重賦云韻云若謂槌提堪笑老聃之陋又經藉仁義之陶鈞賦黄恭六韻云因杜搥提之害蔡挺)
(秀七韻云入佛入老而搥提之患形皆作平使但决不可作平聲押餘詳見支韻註)媞(媞媞安也一曰美好)
(貌)禔(福也又五支揚禔身是支是兮二音餘見支韻内註字從示)褆(衣厚禔禔字從衣)緹(赤色)
(又薺韻漢緹縈梯體兩音)鞮(革履釋揚東鞮北女註東夷國名音低記西方曰狄鞮)瑅(玉名釋瑅瑭也)
騠(駃騠駿馬釋生七日而超其母)綈(厚繒釋漢文身衣綈弋范雎綈袍)䬾(餹䬾餌也)稊(似稗布地)
(生莊稊米之在太倉註小米稊草也)&KR2171;(螗&KR2171;蟬屬)銻(鎕銻火齊)鵜(釋鵜鶘洿澤鳥)罤(兔網)䨑(霽雲)
荑(草也一曰卉木初生貌按左思蜀都賦或豐緑荑註柔荑)桋(女桑釋樹小而條長又六脂韻)鮧(魚名)
(釋大鮎一名鮧一名鮎味美而暖)鴺(鳥名左思賦鷩鴺山棲釋山鷄也)嗁(亦作啼釋號也)蹏(亦作)
(蹄釋四足曰蹄)㡗(&KR2676;㡗赤紙一曰帷也)締(釋結也又霽韻)折(黄補安舒貌禮吉事欲其折折爾又薛韻)
泥(年題切釋水和土亦泥中衛之小邑又薺霽二韻)臡(有骨醢禮鹿臡麋臡)黎(憐題切衆)
(也)藜(草也釋似蓬)瓈(玻瓈寳也)棃(果名釋大如拳甘如蜜又六脂棃果字在此押)蔾(蒺蔾又六)
(脂杜清風獨杖蔾)犂(耕也釋耕田器山海經后稷之孫叔均所作魏略皇甫隆守燉煌教民作樓棃又六)
(脂語犂牛之子力之力兮二音)黧(黒黄色又六脂)&KR2544;(國名釋商諸侯國在上黨壷關縣)驪(馬純黑色)
(又五支詩有驪有黄力知郎西二音餘見支韻註)鸝(鸝黄楚雀又五支)蠡(瓠瓢也又支戈薺果四韻)
(漢東方朔傳以蠡測海註蠡瓠瓢顔來兮反或曰文選音螺檢對即無匈奴傳谷蠡王史音鹿離顔廬兮反詳)
(支韻註)雞(堅奚切釋知時畜俗從鳥非)稽(留止也考也又薺韻)乩(卜問也釋卜以問疑)枅
(屋櫨也釋承衡木又一先)笄(簪也釋女十五而笄)谿(亦作溪牽奚切爾雅水注川曰谿説文山瀆無)
(所通者杜預曰澗也)醯(馨奚切釋酢味)橀(榽橀木名釋大木小葉似檀今江東多有之齊人諺云山)
(上伐檀榽橀先磾)兮(弦雞切釋語所稽也字從八)奚(釋何也亦姓)㜎(女隷)傒(人名齊卿)
(髙傒)蹊(徑路)騱(驒騱野馬)鼷(䑕類春秋鼷䑕食郊牛角釋有螫毒一名甘口鼠食人物盡不痛)豀
(張補空也莊室無空虚則婦姑勃磎註不虚空以容其私心則反戾鬭爭)貕(張補周禮其澤藪曰貕養釋職)
(方氏屬幽州)嵇(小名釋在今毫州嵇康居山側因而氏之)鷖(煙奚切鳧屬釋水鳥也倉頡解詁鷗)
(也一名水鴞)㙠(塵埃也又霽韻)繄(釋是也語辭又霽韻)瑿(美石黒色)黳(黒也釋小黒子)倪
(研奚切釋端倪莊不知端倪又和以天倪註自然之分孟反其旄倪註老也義似與齯字同)齯(老人齒又)
(齒落更生而細張補亦作兒詩黄髪兒齒按註齒落更生曰兒字或作齯又五支漢兒寛五兮切)䘽(衣裗)
(又屑韻)蜺(寒蟬釋寒蜩似蟬而小又屑韻乃&KR1734;蜺字)輗(大車轅端持衡者語大車無輗)鯢(魚也釋雌)
(鯨又刺魚)霓(屈虹釋屈青或白色隂氣也又屑錫二韻孟望雲霓唐霓裳舞此是其餘霓字出處宜昔范)
(蜀公鎮召試學士院詩用彩霓字押在此學士以沈約郊居賦雌霓連蜷讀霓為五的反誤以公落韻餘見錫)
(韻註)麑(亦作猊鹿子一曰狻麑釋狻麑即獅子似虎色黄有&KR0971;耏尾端茸毛大如斗)圭(或作珪涓)
(畦切釋圭璧瑞玉也上圜下方以封諸侯故字從重土公侯伯所執又六十四黍為圭十圭為一合)閨(釋特)
(立之戸上圜下方似圭)窐(甑空釋甑下孔也楚詞圭璋雜於甑窐)袿(婦人上服按廣雅長襦也)邽
(地名釋下邽在馮翊上邽在隴西秦武公伐邽戎置之趙充國上邽人此是)睽(傾畦切釋異也乖也)
(亦卦名)奎(釋奎星)刲(釋割剥易士刲羊)攜(奚圭切釋提也離也又姓俗作携非)鑴(日旁)
(氣又詳五支註)觿(可以解結又五支註)蠵(大龜又五支註)酅(邑名釋紀邑在齊國東安平縣左紀季以)
(酅入齊今酅亭是)巂(子巂鳥名釋出蜀即杜鵑記立視五巂車輪轉一周曰巂)畦(釋菜畦漢食貨志菜)
(茹有畦畦區也説文田五十畝曰畦)烓(淵畦切行竈又五置)&KR1290;(亦作批篇迷切手擊史記荆軻)
(云奈何以見陵之怨欲批其逆鱗哉索隱曰觸擊也孫吳傳批亢檮虚漢王莽傳批難並白結反唐魏徵傳批)
(逆鱗無音人多讀作入聲正本史記然結字内無)&KR2528;(削也)錍(亦作鈚箭鏃廣長者又五支)鼙
(亦作鞞駢迷切釋騎上鼓吕氏春秋帝嚳今人作鼙鼓之樂)椑(圓榼一曰斧柯又五支)㼰(罃也釋瓦器)
膍(膍胲釋牛百葉)迷(緜披切釋惑也)麛(鹿子)篦(邊迷切竹器)&KR2666;(亦作狴牢獄釋所)
(以拘罪人狴又薺韻揚子狴犴使人多禮邊奚匹迷二音狴或作此是)
黄補齊折張補豀貕兒
十三佳(與皆通)
佳(居鞋切釋美好亦善也字從圭)街(釋四通道)膎(户佳切脯也釋肉食肴)鞵(亦作鞋釋屩也)
鮭(魚名釋吳人謂魚為鮭菜杜自愧無鮭菜)厓(亦作崖宜佳切山邊也賈損之傳弃朱崖此是崖又)
(五支)涯(水際又支麻二韻莊吾生有涯在此餘見五支韻)姓(於佳切釋美女貌又吳有館娃宫或)
(曰吳楚間謂好曰娃)哇(淫樂釋諂聲又九麻孟出而哇之在此楊多哇則鄭烏瓜反在九麻)媧(公蛙)
(切古聖人釋女媧伏羲之妹又九麻註同明堂位女媧之笙簧註古蛙古華二反按列子音義註音瓜古天子)
(風妷)緺(綬紫青也又戈麻二韻)騧(黄馬釋馬淺黄色又九麻語季騧在九麻)蝸(釋蝸牛小螺也形似)
(蛞蝓但背負殻爾又九麻)&KR0992;(空媧切不正也)䦱(門不正釋斜開門魯語䦱門與之言在四紙)
蛙(亦作鼃烏媧切釋黽也如蝦蟆長脚喜鳴聲作鼃者是又並九麻)洼(深也又九麻註渥洼按漢書馬)
(生渥洼水中註云於佳反在此又一音作窐曲之窐在九麻史樂書索隠音烏花反)&KR1097;(蒲皆反大桴也)
(牌字韻不收)蠯(蚌狹長者釋江東呼曰蠯又耿韻)釵(初佳切釋婦人歧笄)靫(鞴靫箭室)
柴(鉏佳切釋柴薪又五寘詩助我舉柴去聲)祡(燔祡祭釋祭天神)
十四皆
皆(居諧切俱詞字從白)偕(彊也俱也林子燕三易經卦皆八賦既押所出之皆又押行與時偕皆義異可)
(兩押如字義同則不可)階(亦作堦釋陛也階級)湝(湝湝水流一曰寒也)喈(鳥聲和也)楷(木名釋廣)
(志孔子冢上特多楷又駭怪二韻)&KR3167;(疾風)痎(瘧疾釋二日一發)荄(草根又咍韻註同)䕸(亦作)
(稭禾藁)&KR3437;(丘皆切大絲)(猅行惡)諧(雄皆切釋和也偶也)骸(釋説文脛骨)
乖(公懐切釋睽也離也戾也)懷(乎乖切釋抱也和也來也念思也亦州又姓字從衣中眔)櫰(木名)
(釋櫰大葉而色黑)淮(釋淮水出桐柏大復山東南入海)(初皆切擇也又支麻卦三韻夫字)
(依穀梁檀弓音在此漢書音在五支記其禄以是為在此詩既我馬註擇也無音餘見支韻註)(却車)
(抵堂也張衡賦於東階)齋(亦作齊莊皆切釋戒潔也莊也又脂齊霽三韻監本無亦作齊字但省埸)
(俵與士人小本監韻有之如詩有齊季女思齊此齊字壬辰公試帝謂文王懐明徳賦林經徳押母儀首正於)
(思齊次名皆然可見通押)豺(牀皆切釋狼屬狗聲能捕獸祭天字從犭非)儕(等也釋等軰左吾儕)
(小人)排(蒲皆切釋擠也亦推也)俳(戲也釋俳優戲)埋(亦作薶謨皆切瘞也)霾(風雨土也)
(又怪韻)
十五灰(與咍通)
灰(呼囘切釋死火餘燼字從又火)豗(相擊也李蜀道難飛湍瀑流争喧豗)虺(黄補病也詩我馬虺尵又)
(七尾)恢(枯囘切釋大也謂志大)詼(譏戲釋訯諧)悝(病也亦人名衛孔悝史魏文侯使李悝平)
(糴法此是又六止)魁(釋魁師亦北斗一至四曰魁星漢鮑宣傳魁壘之士上口賄反下音磊東方朔傳魁)
(然無徒音塊然二韻不收)隈(烏囘切釋説文水曲隩也一曰厓内為隩外為隈)椳(門樞又賄韻)
煨(釋煻煨火)䋿(絲五色)傀(姑囘切偉也又四紙註怪異周禮大傀異烖在紙韻)瑰(亦作瓌釋)
(瓊瑰石次玊説文火齊玫瑰一云瓊玉瑰珠)回(胡瑰切釋邪也轉也字從二口或作囬音面線韻不)
(收)徊(徘徊不進又漢書或作裵回裴回字)洄(㴑洄釋逆流而上)槐(木名釋春秋説題辭槐木者虚)
(星之精五經通義士之家植槐又三公面槐)(蘓囘切毰鳳舞)(草木華垂)䪎(釋鞍邊帶)
嵬(五回切崔嵬釋髙不平爾雅石帶土謂之崔嵬又賄韻)桅(舟檣釋小船檣竿)鎚(亦作)
(追都回切治玉釋彫也鍛也又並六脂孟追蠡詩追琢記牟追周禮追師並此是揚子老子搥提仁義韻不收)
頧(母頧夏冠)堆(釋聚土)敦(黄補詩敦彼獨宿敦琢其旅又歡蕭混隊慁五韻又魂韻廟諱不收)
焞(通回切焞焞盛貌又魂韻詩嘽嘽焞焞註音推)推(進也又六脂書推亡固存此是)蓷(萑也詩中)
(谷有蓷又六脂)隤(亦作頽徒回切釋下墜也詩我馬虺隤又玊山頽)尵(虺尵馬病詩此隤字)僓
(張補莊僓然而道盡順也)魋(張補語宋桓魋釋獸似熊而小漢尉佗魋結音推)靁(亦作雷盧回切)
(釋説文隂陽薄動雷雨生物者也)罍(酒尊釋刻木作雲雷之象其形似壺龜目)崔(倉回切邑名釋)
(齊邑濟南東朝陽縣西北有崔氏城昔齊丁公之子食采於崔因以為氏又本韻)催(釋迫也)縗(亦作)
(衰釋䘮服也衣長六寸博四寸此齊衰字衰又五支)摧(徂回切釋析也沮也又過韻)漼(雪霜貌又)
(賄韻)崔(山髙也詩崔嵬字又本韻)杯(亦作盃脯枚切釋今之飲器漢髙紀分我一桮羹此桮字)桮
(黄補素也孟義猶桮棬又姓又上註)肧(鋪枚切釋懐胎一月)衃(血凝)坏(釋土器未燒者揚柔則坏)
(按註古本作坯在六脂楊子光定作坏土疎慢不粘在此)醅(釋酒未漉)裴(蒲枚切釋衣長貌又姓唐)
(裴度)培(釋益也又厚韻)陪(重也釋説文重土一云諸侯稱陪臣葢重臣也)阫(牆也釋莊庚桑楚日中穴)
(阫)枚(謨杯切釋幹也可為杖一曰枚箇亦姓)煤(釋炱煤灰集屋)媒(釋媒妁也説文謀也謀合)
(二姓一曰媒孽)禖(天子求子之祀禮仲春祠于髙禖)梅(釋柟也似杏而酸孫炎云荆州曰柟揚州曰梅)
鋂(大鎖也詩盧重鋂按註一鐶貫二也)脢(亦作脄背肉一曰心上口下易咸其晦)酶(酒本釋酒母)
莓(草名釋爾推葥山莓)(草盛也黄補亦作每左原田每每又賄韻按左註草每每然盛平上二音)䍙
(網也釋雉網)塺(塵也)
黄補虺敦桮每張補僓魋
十六咍
咍(呼來切釋説文蚩笑一曰楚人謂相啁笑曰咍)開(亦作闓丘哀切釋張也闓又海代二韻)
該(柯開切釋備也兼也亦軍中約)晐(兼晐也)侅(竒侅非常又海韻)垓(九垓釋重也天有九重相)
(如書上暢九垓亦垓下項羽敗處黄補亦作畡國語王者舉九畡之田)峐(山無草木)絯(束也又駭韻莊)
(方且為物絯音荄又隂陽錯行則天地太絯該駭二音)陔(階次一曰隴也釋殿陛次序詩南陔)荄(草根)
(又皆韻註同)祴(通作陔祴夏樂章名周禮笙師教祴樂釋奏之宗廟者)孩(何開切釋始生小兒)
哀(於開切釋閔也)埃(塵也)㶼(爇也釋熱甚)皚(魚開切釋雪霜之白杜雪詩崖沉谷没白)
(皚皚)敳(隤敳髙陽氏子釋八元名説文有所治也)胎(湯來切釋始也婦孕三月)台(三台星又天台)
(山名又七之餘見鮐能字註)邰(國名釋后稷上公之封國在京兆武功縣前地理志作斄與邰同)
臺(堂來切釋土髙四方曰臺孟臺無餽作䑓非)儓(通作臺陪儓臣也見左傳)薹(夫須草釋莎草可以)
(為笠詩臺笠)駘(駑馬又海韻左臺駘他才反此是)鮐(魚名釋海魚選有萊黄之鮐詩黄耇台背又黄)
(髮台背註湯來反徐音臺台之言鮐也老則背有鮐文)苔(釋水衣亦蘚也)炱(煤也)能(囊來切鼈)
(三足釋鯀入羽淵化為黄能人獸名熊屬足似鹿又登韻左堯殛鯀於羽山其神化為黄能國語作黄熊東海)
(人祭禹廟不用熊白及鱉為膳韓憶昨行羽窟無底幽黄能此是漢志兩兩而比者曰三能音台選揚雄甘泉)
(賦冠倫魁能乃來反漢書無音此非晁錯傳能寒充國傳漢馬不能冬顔讀曰耐此非台耐二韻並不收)
來(即才切釋至也及也還也作来非又代韻左棄甲復來音犂犂内不收又如字在此)徠(釋還也徂徠山)
(名又代韻紹興新制添入按前禮樂志天馬來從西極按註古文來字即徠字義同不可兩押如徂徠山名義)
(異者非董䇿聞盛徳而偕徠臣此是)䅘(麥也釋䅘麰瑞麥一麥二稃周受此瑞詩又此來牟字)崍(山名)
(釋邛崍山江水所出)騋(馬七尺詩騋牝三千周禮庾人馬八尺以上為龍七尺以上為騋六尺以上為馬)
萊(草萊釋田廢生草曰萊)䰄(亦作思桑才切䯱䰄多須左于思于思如字又四才反多須貌思又)
(七之)毸(毰毸張羽)䚡(角中骨)顋(釋頷也俗腮字韻不收若押須依韻字寫)猜(倉才切釋疑也)
(恨也)偲(强力也釋多才也又七之詩其人美且偲此是)哉(將來切釋語助也言之間也亦始也書哉)
(生明徐音載又如字)栽(釋種也亦小樹字下從木俗從土者韻無又代韻註引左傳水昏正而栽)災(亦作)
(灾烖釋天火曰災黄補亦作菑記能御大菑又孟安其危而利其菑又之志二韻)裁(牆來切無註又)
(代韻註制也唐杜如晦傳憲物容典率二人討裁嘉祐中將仕郎前權書學博士臣董衡上進漢書註釋音文)
(於烖下註昨再切製裁也又王珪傳有鑒裁音同上並去聲穀梁傳序凖裁靡定又公羊辨而裁其失也俗若)
(裁而不俗並在代反然太學明王廣開忠直之路賦王度七押開字云公是公非係吾剸裁聖人接三才之奥)
(賦毛諤七押才字云祧廟祔廟是非孰裁張槃云四圭兩圭玉殊所裁舍試雲臺詔講書傳賦楊夢髙七押臺)
(字云詔太常而討裁髙士龍云相為封裁並在此平聲然則引公穀本文合押去聲若泛押詩裁剸裁裁度之)
(類自無妨或曰討裁字泛押於此亦不可上請也張補亦作財易財成天地之道又本韻漢書軍吏過輒令財)
(取又云陛下幸財太史公傳不能引决自財並與裁同)才(釋用也質也力也文才也作才非)材(釋説)
(文木梃也與上才字文字間多通用音義同不可兩押如押人才又押材木乃可)財(釋人所寶也又本韻)
(孟有達財者古註無解別本集註云達財陸曰謂周恤之一本作才以有善才能開其性理若引此則不可又)
(押才字晁錯䇿資才不下五帝註資質也才質也則與才材同)
黄補畡菑張補財
十七眞
眞(之人切釋説文仙人變形而登天亦實也字從匕)甄(釋姓也字從西舜陶甄河濵因以為氏漢有甄)
(邯甄豐又僊震二韻漢光武賛光武誕命靈貺自甄沈幾先物深略緯文故別院省魁周申明君膺五福慶賦)
(三押人字云靈貺斯甄在此葢以協韻知之甄陶字在二僊)籈(爾雅所以鼓敔曰籈)桭(兩楹間釋屋梠)
侲(童子釋侲子童男女稱又震韻)振(振振信厚又震韻詩振振公子左袀服振振盛貌張衡賦馮怒雷振)
(此是)帪(方言飲馬橐釋馬篼囊)䟴(動也)(升人切釋重也辰名太歲在申曰涒灘亦州名又姓)
(字從&KR0875;)伸(釋舒也直也理也黄補亦作信左勿使能殖則善者信矣又震韻賈䇿不可屈信宣帝紀信威)
(北夷易尺蠖求信並音伸禮侯執信圭註信當為身葢象人形瑑飾欲其謹行保身引此身信不可兩押)呻
(釋吟也學紀教者呻其佔畢註佔視畢簡呻音申言今之師但誦其所視簡文)柛(木自斃釋謂自斃踣)紳
(大帶史縉紳語書紳此是)身(釋躬也總括百骸)娠(釋孕也女妊身動也左后緍方娠亦官婢女隷謂之)
(娠又震韻)瞋(稱人切張目)嗔(恚也)辰(承真切時也釋太歲在辰曰執徐説文房星也為民)
(田時也左日月之㑹謂辰字内從工)宸(帝居)晨(亦作晨旦也)麎(牝麋)臣(釋伏也男子賤稱春秋説)
(曰正氣為帝間氣為臣)神(乘人切釋靈也説文天神引出萬物者)人(而鄰切釋天地人為)
(三才又人有十等自王公至皂隷)仁(釋親也仁者兼愛故從二)辛(斯人切釋薑味又太歲在辛曰)
(重光又姓)新(釋新故)薪(釋蕘也一曰大木可析者詩析薪)親(雌人切釋近也愛也至也)
津(資卒切釋水渡處)璡(石似玉又震韻)秦(慈鄰切釋西戎地在汧隴西伯益後所封國按秦地)
(謂之陸海地宜禾故字從禾)螓(蟲似蟬釋蜻蜓似蟬而小)繽(紕民切釋繽紛)(鬬也釋爭)
賔(卑民切釋所敬者亦迎也列也服也作賓非)濵(釋水際)儐(恭也釋接賔以禮曰儐又震韻)
頻(毗賔切釋數也急也)瀕(水厓)顰(釋眉蹙)嬪(釋婦也亦妻死曰嬪)蠙(亦作玭珠也釋珠母)
(宋弘云淮水出玭珠玭珠之有聲者又一先書蠙珠暨魚註蒲邊反)薲(亦作蘋大萍釋韓詩沈曰蘋浮曰藻)
民(彌鄰切釋衆萌也)泯(㓕也又軫韻)彬(亦作份悲巾切文質備也此斌字韻不收)邠
(亦作豳國名釋周太王國在右扶風説文民俗以夜市有豳山)貧(皮巾切釋財分少亦乏也)珉
(眉巾切釋石之美者黄補亦作䃉禮君子貴玉而賤瑉)緡(釋釣魚綸也亦錢貫)岷(釋岷山在蜀郡湔氐)
(江水所出亦州名秦隴西郡後魏置岷州)罠(兔罟亦釣也)旻(釋秋天也仁閔覆下)忞(彊也釋揚傳千)
(里之忞忞註自勉强也)旼(旼旼和也)閩(東南越又閩越蛇種)珍(知鄰切釋珍怪也金玉為珍詭)
(異為怪一曰寳也貴也重也字從尔非又震韻)㺦(癡鄰切犬走草也)陳(池鄰切釋陳列也布)
(也亦宛丘舜後媯滿之所封徐鉉曰陳者太昊之墟畫八卦之所木徳之始也又震韻書陳于商郊直刃反徐)
(音塵)塵(釋塵埃説文鹿行揚土)塡(黄補久也詩倉兄填兮又孔填不寜又先銑震霰四韻如詩填寡徒)
(典反蕭何傳填撫竹刃反)鄰(離珍切釋近也親也五家為鄰作粦非)粼(亦作磷水生石間粼粼清)
(澈也又震韻)麟(亦作麐釋仁獸麒麟也雌曰麟說文麕身牛尾黄色圓蹄一角音中鐘吕行中規矩王)
(者至仁則至)鱗(釋魚甲)驎(馬青驪色釋今之連錢驄)燐(野火釋兵死及牛馬之血為燐又軫震二)
(韻)轔(轔轔衆車聲又軫震二韻)璘(玉文釋璘㻞文貌)
黄補信䃉塡
十八諄
諄(或作訰朱倫切告曉也一曰懇誠貌又稕韵詩誨爾諄諄字又作訰之純之閏二音孟天與之諄諄然之)
(純反左趙孟年未盈五十而諄諄焉如八九十者註重頓貌之閏之純二音黄補亦作肫懇誠貌中庸肫肫其)
(仁)春(樞倫切釋四時之首歲之始也)純(殊倫切粹也又凖稕混三韻仲舒純儒頴考叔純孝)
(此是周禮純帛五兩音緇緇内不收詩白茅純束讀如屯徒本反鄭徒尊反書畫純粉純黼純詩註父母在衣)
(純以青記不純素純采並章允反在凖韻)蒓(通作篿水葵釋生水中葉似鳬葵浮水上莖可噉張翰思蓴羮)
(此是)蓴(蒲叢見上註)醇(醉酒釋不澆酒賈山傳不能為醇儒此是又下註)淳(質也釋凊也醇淳二)
(字本不同然孟氏醇乎醇文景賛黎民醇厚註不澆雜賈山傳醇儒註不雜石慶傳醇謹註専厚恐與此淳字)
(義相類押者宜審如押真淳還淳又押曹參飲醇酒之醇似此意義分曉者方可兩押無妨)錞(周禮以金)
(錞和鼓又賄隊二韻)鶉(釋䳺屬莊田鼠化淮南子蝦䗫化又歡韻詩匪鶉匪鳶在歡韻錞鶉二字作都昆切)
(者係諱)脣(船倫切釋口端賈䇿婦姑反脣此是字從口者音真)漘(水厓釋上平坦而下水深為漘)
(不發聲也)犉(儒純切黄牛黒脣詩九十其犉又二僊韻)荀(須倫切釋説文草也一曰人姓郇侯)
(之後)恂(信也樂也)峋(嶙峋山貌)洵(水名釋在晉陽又霰韻)珣(玉名釋醫無閭珣玗琪書所謂夷玉)
郇(國名釋周武王子所封國在晉陽一云今河中猗氏即古郇國)詢(釋咨也謀也)逡(七倫切復)
(也退也)踆(亦作竣止也伏也)悛(改也又二僊)㕙(狡兔又稕韻毛頴傳東郭㕙且倫切)蹲(或作)
(墫舞貌釋詩蹲蹲舞我又䰟韻墫又混韻)遵(蹤倫切釋循也率也行也)鷷(西方雉名又魂韻)僎
(鄉飲酒輔主人者又獮韻乃語大夫僎字)旬(松倫切釋十日又旬徧也)循(釋行順也)巡(釋視行貌)
(亦逡巡又二僊寳慶新制看詳松倫切者不與御名同音不當迴避作俞倫切訓行也引尚書巡守徐邈作養)
(純切與御名同音合避諸言巡守者雖無明音亦因徐音而避)馴(釋擾也從也善也集韻有三音船倫切訓)
(順也松倫切訓馬順也俞倫切道也寳慶新制看詳俞倫切者合避餘船倫松倫切及易馴致以遵切訓從也)
(之類並不避)紃(組紃釋絛也)屯(株倫切釋難也易卦名又魂韻乃兵屯字)窀(厚也左窀穸之)
(事釋厚夜猶長夜謂埋葬也)迍(迍邅)椿(敕倫切木槿釋橓乜莊大椿)鶞(春鳸鳻鶞)櫄(亦作)
(杶樗也)倫(龍春切釋等也比也理也説文輩也亦人倫伶倫)綸(青絲綬又山韻揚五兩之綸註)
(古頑切又音倫漢律厯志泠淪又作伶倫)掄(擇也又魂韻)淪(釋没也亦小波為淪詩清且淪漪)輪
(釋輪輇也説文有輻曰輪無輻曰輇杜詩小睡凭藤輪註蒲團以藤為之)蜦(蛇類潜於神泉能興雲雨者)
因(伊真切釋仍也縁也就也)駰(馬名釋白馬黒隂)姻(亦作婣釋婿家也女之所因故曰姻傳曰)
(妻父曰婚婿父曰姻)氤(亦作絪釋氤氲天地合氣)茵(亦作鞇車席釋車重席司馬相如謂茵從革)禋
(釋㓗祀也一曰精意以享)諲(恭也敬也)堙(亦作陻釋塞也説文引書鯀堙洪水)湮(没也落也)闉(城内)
(重門)歅(左九方歅善相馬釋一名皋)寅(夷真切釋敬也此非寅夘字又六脂註詳及下夤註)夤
(恭也又六脂監韻六脂寅字註東方辰此寅字無註夤字註恭也此夤字亦註恭也書夙夜惟寅寅賔出日註)
(如字又音夷亦恭敬也兩寅皆無夕字若用只當依書正經字但從來無有押寅恭之寅在六脂者若寅夘之)
(寅依監註則决在六脂若疑此韻寅卯字難用只當上請如書寅字註兩音或可脂韻押)&KR1569;(夾脊肉釋易列)
(其夤註夾脊肉又此夤字)礥(下珍切難也太玄經有礥首)鈞(規倫切三十斤也釋造瓦之法)
(其中旋轉者亦曰鈞又見下註)均(釋平也又學冖成均孟井地不均左善鈞從衆年鈞擇賢義與均同)袀
(戎衣左袀服振振註戎事上下同服)㽦(亦作畇墾田)巾(居銀切釋佩巾也二十成人士冠庶人巾)
墐(渠巾切黏土又震韻)&KR1689;(矛柄又欣韻)銀(魚巾切釋白金)垠(岸也又欣韻註同紹興新)
(制許與欣韻内垠字通押)珢(石似玉)&KR2284;(大箎又欣韻)釿(器之釿鍔又欣韻)誾(和悦而諍又欣)
(韻註同紹興新制許與欣韻誾字通押然語誾誾如也只魚巾反在此若泛押不拘張補亦作言記二爵而言)
(言斯註和敬貌言又元韻)狺(亦作㹞犬聲釋楚詞猛犬狺狺又欣韻揚何後世之訔訔註爭辨貌或曰訔當)
(作狺犬聲也)嚚(左口不道忠信之言為嚚)鄞(地名釋今㑹稽鄞故城在鄮縣東南又欣韻註同)
筠(于倫切釋竹之青皮此字係御嫌名雖不曽申明然筠州改為瑞州近年時文無人用此字則宜避之)
荺(茭也釋藕小根)縜(持網紐也又文軫二韻)困(區輪切圓廩又軫韻詩三百囷兮此是)蜠
(貝名釋大貝大而斂曰蜠又軫韻)麇(亦作麏俱倫切釋麞也又文吻二韻黄補亦作麕詩野有死麕)
奫(紆綸切水深廣韓文序奫沄澄深此是)紉(尼鄰切釋單繩離騷紉秋蘭以為佩)橁
(張補左斬橁為琴字禮韻不收)
黄補肫麕張補言橁
十九臻
臻(亦作轃側詵切釋至也及也説文轃車蔶也)榛(釋榛似梓實如小栗又本韻)溱(水名釋出桂陽)
(臨武入淮詩室家溱溱註子孫盛多王褒頌萬祥畢溱與臻同)蓁(盛也釋草盛貌韓文序郡國蓁塞此是)
莘(疏臻切地名釋濟隂莘仲城西有莘地郡國志郃陽南有古莘國散宜生為文王求有莘氏女以獻)
(紂即此地孟伊尹耕于有莘之野)甡(衆生並立貌詩甡甡其鹿註衆多貌)姺(國名釋左商有姺邳説文)
(商諸侯為亂疑是姓又如字)侁(行貌文選徃來侁侁)駪(馬衆貌)詵(致言也亦衆也)榛(鉏榛)
(切木叢生廣韻上加草釋記郊特牲有榛杖以榛為杖又本韻)
二十文
文(無分切釋説六錯畫也)紋(釋織文)雯(雲成章)蟁(亦作蚊釋齧人飛蟲秦謂之蚋楚謂之蚊)
聞(釋知聲也又問韻書迪見冒聞于上帝音問或如字又西土惟時怙冒聞于上帝如字或音問南省聖人)
(冠羣倫賦孫夢觀四韻云廣而區夏盡入冒聞之域又文王之典靖四方賦魁四起云彞教迪而徳乃冒聞人)
(倫正而化斯純被以此見押者平仄不拘書腥聞敷聞詩聲聞令聞記謏聞漢律厯志聞學褊陋並音問)
芬(敷文切釋芬芳也又姓)雰(雰雰雪貌)氛(祥氣釋氛氲祥氣氛祲妖氣)帉(巾也釋楚謂大巾曰)
(帉)紛(亂也)&KR2487;(毛落)&KR2119;(&KR2119;&KR2119;飛貌釋莊其為鳥也翂翂翐翐)分(方文切釋別也又問韻註)饙
(滫飯釋蒸之曰饙張補亦作餴詩可以餴饎)汾(符分切釋水名出太原經絳北西南入河一曰出汾)
(陽冀州浸也)枌(榆也釋白榆木一曰榆之先生葉後生莢者)朌(亦作頒大首貌又刪韻詩有頒其首)
棼(屋棟釋左治絲而棼之註亂也)焚(釋火灼物)賁(大也又魂吻寘問四韻書用宏兹賁又敷賁此是賁)
(若草木被義反徐扶云反史傅靳傳趙將賁郝漢季布傳賁赫地理志襄賁東海郡並音肥肥内不收)墳
(釋墳籍亦積土為墓方言秦晉間冢謂之墳又吻韻)濆(水涯又吻韻詩鋪敦淮濆註大防符云反)幩(馬扇)
(汗詩朱幩鑣鑣)獖(羠豕也)羵(土羊釋土中怪羊又吻韻)蕡(草木多實又唐劉蕡)黂(通作蕡枲實)
鼖(大鼓周禮鼖鼓鼓軍事詩賁鼓維鏞賁符云反字亦作鼖)雲(于分切釋説文山川氣)芸(釋香)
(草説文似苜蓿淮南子芸草可以死復生)耘(釋除田間草)沄(水轉流又魂韻)紜(釋紛紜史紀漢書或)
(作紛云紛員紛沄並同)妘(姓也釋祝融後)云(釋言也語詞也字上從二如云字音突)員(物數又二)
(僊詩聊樂我員員子爾幅左行人子員楚伍員漢郊祀歌赤鴈集六紛員多貌並音云詩景員維何二音唐員)
(半千音五問反去聲無)縜(侍網組又諄軫二韻)鄖(釋楚鄖公邑也在江夏雲杜縣説文漢南之國今漢)
(中有鄖闗)煴(於云切釋蘇武傳謂聚火無燄者説文鬱烟又問韻)氲(亦作緼氤氲氣也緼又魂吻問)
(三韻)熏(許云切烟上出)薰(香草釋山海經薰草麻葉而方莖赤花而黒實氣如䕷蕪可以已厲一云)
(狀如茅而香者為薰左一薰一蕕杜牧詩濃薰班馬香)曛(日入釋黄昏時)醺(醉釋著酒)獯(匈奴號釋)
(夏曰獯鬻史記漢書或作煇粥軍鬻)臐(羊臛也禮有膷臐膮)纁(淺絳色)勲(亦作勛釋功也能成王功)
(書放勳左䇿勲註書勲勞於䇿)葷(辛臭菜禮記膳葷)焄(香氣禮焄蒿悽愴)君(拘云切釋君者)
(羣也説文尊也從尹發號故從口)(釋軍旅也萬二千五百人為軍字從勹)皸(皵也釋拆裂也漢書)
(軍士手足皸裂)麇(鹿屬釋麞也又諄吻二韻)羣(渠云切輩也釋又獸三曰羣作群非)裙(亦作帬釋)
(下裳)宭(羣居也)弅(張補方文切莊知北遊隱弅之丘又吻韻按註隱出弅起之貌文粉二音禮韻)
(不收)
張補餴弅
二十一欣
欣(亦作忻訢許斤切釋笑喜也又州名賈山至言天下訢訢曰將興堯舜之道此是)昕(旦明也禮大昕)
(之朝釋日將出也厯家有欣天音軒言軒然而髙此非軒内無)炘(熱也釋甘泉賦垂景炎之炘炘)殷
(於斤切釋正也大也衆也盛也亦姓亦殷湯慶元元年國子監申請殷字係宣祖祧廟諱於平聲欣韻收押故)
(太學命題有殷尚質賦宵中星虚殷仲秋賦又建府解試曽上請考官云弘殷字既收今只不欲出為題士子)
(用之不妨左左輪朱殷於閑切徐於辰切詩殷其雷音隱然閑隱内不收)慇(釋慇懃憐貌又痛也)溵(釋水)
(名見㶏註)磤(釋雷聲又隠韻)㥯(釋憂也謹也)濦(釋水名見㶏註)㶏(釋水名在潁川出少室山與溵)
(濦同)斤(舉欣切釋十六兩亦斧斤又焮韻張補亦作釿莊釿鋸制焉釋劑㫁也又諄韻)筋(釋肉之力)
(也)勤(渠斤切釋勞也)&KR1689;(矛柄又諄韻)慬(憂也釋亦哀也)芹(楚葵釋今水中芹菜詩有采芹)
齦(魚斤切釋齒根肉又狠韻)垠(亦作圻岸也又諄韻註同紹興新制許與諄韻垠字通押圻又入微)
(臨安解試王日中照天下賦魁洪造七押君字云抑使光帝畿之極燿彼朱垠用班東都賦北動幽崖南燿朱)
(垠註朱垠南方)&KR2284;(大箎又諄韻)誾(和悦而諍又諄韻註同紹興新制許與諄韻内誾字通押詳諄韻註)
狺(亦作㹞犬聲又諄韻詳註)鄞(地名釋在㑹稽又諄韻註)蒑(於斤切釋草色青字禮韻不收)
張補釿
二十二元(與魂痕通)
元(愚袁切釋始也首也氣也善之長也又姓字從二)沅(水名釋出牂牁東北至長沙入洞庭湖)蚖
(榮蚖蟲名釋醫蛇以注鳴者似龍而無角如蛇而有足又二十六歡韻揚蚖其肆矣註蜥蜴音元)黿(釋似)
(鼈而大)原(釋髙平曰原亦州名又姓字中從白)源(釋水泉本也與原字本不同然大學解試人主積美)
(之源賦考官云源流之源不過有所本原二義同不許重押此賦既出皆無押原字者吾鄉在學者能言之記)
(或源或委註本又作原是二字義同)嫄(姜嫄釋有邰氏女帝嚳元妃后稷母)騵(駵馬白腹)[蠢-春+原](重蠶釋晚)
(蠶)邍(釋周禮有邍師註地廣平)(于元切釋姓也出胡公後又衣長貌字中從厶)轅(釋輈也又)
(軒轅黄帝名紹興令二字不許連用合避如車轅轘轅單用不避)榬(籰也釋絡絲籰)猿(亦作猨釋似猴)
(而大臂長便捷色黒爾雅猱猿善援)園(釋所以種果又姓四皓東園公加艹非)爰(釋於也行也引也漢)
(爰盎詩爰居爰處又爰始爰謀之類並訓於字左作爰田註分公田之税應入公者爰之於所賞之衆音於元)
(反漢地理志商君作轅田又此轅字同詩有兔爰爰註緩意言為政有緩急不均李廣傳為人長爰臂此爰字)
(如曰臂如猿臂通肩或曰似當為緩臂也)援(引也又線韻中庸不援上記上弗援舉賢援能孟援之以手翟)
(方進傳欲用攀援註引也並音爰)媛(蟬媛釋枝相連引又線韻)湲(潺湲釋水聲又山僊二韻)垣(釋垣)
(墉也卑曰垣髙曰墉又歡韻諱不收人多疑此字旁諱不可用然太學星重暉賦魁四韻云天疊帝垣之北孝)
(文刑措之風賦林億八韻云族垣平地或過威嚴趙統東壁圖書府賦七韻云微垣之象符皆用此字)洹
(水名釋在齊魯間左註水出汲郡林慮縣東北至魏郡長樂縣入清水音桓今土俗音袁又歡韻)暄
(許元切釋温也)諠(或作喧釋諠譁亦大語)狟(貉類)萱(釋忘憂草張補亦作諼詩焉得諼草又本韻阮)
(韻)諼(詐也釋忘也又本韻阮韻詩永矢弗諼註忘也此是)塤(亦作壎釋樂器燒土為之鋭上六孔其聲)
(喧然)鴛(於袁切釋鴛鴦匹鳥)㠾(幡也)眢(井無水左目於眢井一曰目無明又歡韻按左註烏丸反)
宛(地名釋宛縣在南陽又大宛國又阮韻漢髙紀守宛註南陽縣於元反張衡賦大宛之馬於袁反)䡝
(兵車又吻韻)蜿(蜿蜿龍貌又阮韻)鵷(鵷雛釋似鳳莊南方有鳥名曰鵷雛)冤(釋屈也曲也字上無)
(㸃從勹)言(魚軒切釋直言曰言又諄韻)䇾(大簫)甗(甑也釋無底甑又阮獮線三韻)攑
(丘言切舉也)䞿(走貌)軒(虚言切釋曲輈藩車亦檐宇之末曰軒紹興令軒轅帝軒軒后係黄帝名)
(二字不可連用合用迴避如軒冕軒輊之類則不避)掀(釋以手髙舉左掀公出於淖)鶱(飛貌杜風雅藹)
(孤鶱飛舉貌此是)(居言切摴蒱采名)鞬(戢弓矢器左右屬櫜鞬)犍(犗牛又二僊乃犍為)
(郡名)䭈(亦作飦粥也飦又一先)翻(孚袁切釋覆也飛也字從飛非)番(數也字上從采又八戈前)
(溝洫志番禺今廣州步安反安韻不收)璠(璠璵玊名釋魯寳玊)繙(繽繙旗貌一曰亂絲釋風吹旗動)
轓(車箱釋大箱)潘(米瀾又歡韻乃潘姓)幡(拭觚巾釋又書帛為幡詩捷捷幡幡猶翩翩言䜛徃來貌)
旛(釋旌旐總名一曰旗下垂者曰旛)反(平反釋覆也斷獄平反舉活罪人又阮潜二韻雋不疑傳平反)
(多杜周傳治獄少反者顔曰反謂從輕而出張歐傳註更平轓之又此轓字漢書自起反巵並在此)藩
(經典亦作蕃方煩切屏也釋藩籬也如陳蕃何蕃無音若押此不可又押蕃殖之蕃可疑)煩(符袁切勞)
(也釋熱頭痛)薠(草似莎)繁(多也又歡韻煩繁二字本不同然漢景賛掃除煩苛晉刑法志繁於秋荼)
(煩繁字義相近如押不憚煩又押繁蕪則可記繁纓音盤左商人七族有繁氏漢御史大夫繁延夀皆音婆娑)
(内不收)蘩(釋皤蒿詩采蘩)蕃(草茂又本韻番字下詳註)墦(冢也孟墦間之祭)蹯(獸足釋左熊蹯)
(不熟註熊掌也)膰(祭肉釋祭祀餘肉)燔(爇也釋漢藝文志秦燔文章)樊(釋説文縶不行亦山邊又)
(樊籠亦姓禮錫樊纓十有再就註馬大帶音盤盤内不收)蠜(阜蠜蟲名釋阜螽)礬(釋藥石有白青黄黒)
(絳五種)袢(袢延熱氣詩是紲袢也)笲(竹器釋記婦執笲又阮線二韻)
張補諼
二十三魂
魂(胡昆切釋陽氣也亦身之精隨神出入左既生魄陽曰魂用物精多則魂魄强)渾(流聲一曰洿下廣韻)
(註渾濁也又姓又混韻楊子合則渾此是又或問渾天胡本切揚雄傳顔註胡昆反賦經葉重開天行健賦五)
(押之字故令平子妙制作於渾儀如此則為平聲又書渾渾爾漢書覃思渾天韓渾渾無涯並胡本反又見上)
(聲註郭璞江賦胚渾亦㸃水旁監元陳傅良漢斵琱為璞賦見涵養胚渾之至上舍魁徐浩元氣轉三統賦三)
(押元字云氤氲之表莫究於胚渾是也近年彭爚五行五常形氣賦胚腪脈絡之相因又王九萬夏弦賦胚腪)
(長育之事葉明形色天性賦胚腪未鑿之前乃皆此腪字從月今此韻即無只玊篇有此于運反係去聲用者)
(取者皆誤故己卯浙漕存心養性以事天賦破士人押胚腪自天考官以失律不取)緷(十羽又混韻及爾雅)
(並註百羽)沄(轉流又文韻韓文序奫沄澄深者沄一作泫)昆(公渾切同也漢公孫昆邪音魂)晜
(通作昆兄也釋周人謂兄曰晜)崐(釋崐崘山名)琨(瑶琨美玉釋書揚州貢)蜫(通作昆蟲之總名)
鯤(魚名釋北溟之大魚又鯤魚子)鵾(雞三尺)温(烏昆切釋和也柔也暖也又水名出犍為又姓)
緼(赤黄間色記士緼韍又文吻問三韻)昏(亦作昬呼昆切釋日冥)婚(釋婦家也禮凡娶以昏時)
(婦人隂也)惛(怓乜又慁韻)棔(合棔木名釋朝開夕斂)㖧(黄補喋喋之言也掦子著古昔之㖧㖧)
閽(釋守門人也常以昏時閉門隷也)坤(枯昆切釋地也卦名)髡(釋&KR1678;髪也禮髡者使守積字從)
(兀)奔(逋昆切釋走也一曰堂上謂之步門外謂之趨中庭謂之走大路謂之奔)賁(虎賁勇士釋勇)
(而疾走又文寘吻三韻揚育賁夏育孟賁衛人古之勇士)犇(釋牛驚走秦紀夷吾出犇漢武紀犇命古)
(奔字)歕(鋪魂切釋吹氣也)噴(吒也釋潠水又慁韻)盆(蒲奔切釋盆謂之缶説文盎也又姓)
湓(水名釋在潯陽今江州又慁韻)門(謨奔切釋字從兩户間也聞也)捫(撫持也詩捫舌漢髙紀傷)
(胷捫足王猛捫蝨)璊(赤玊釋玊赬色禾之赤苗謂之璊玊色如之)樠(木名釋松心木又歡韻左樠木)
(之下註音郎蕩莫昆武元三音今蕩元韻不收)虋(赤苗粟黄補亦作穈詩惟穈惟芑)亹(山絶水也詩鳧)
(鷖在亹又七尾趙充國傳浩亹音誥門註邑門此是)孫(蘇昆切釋爾雅子之子曰孫詩公孫碩膚貽厥)
(孫謀毛如字鄭音遜)蓀(香草)(蚟蜻蛚也)飱(釋熟食曰飱説文餔也字林水澆飯也詩不素飱兮)
(左饋盤飱寘璧焉並此是)薞(草名釋烏薞草爾雅須薞蕪璞云似羊蹄細葉)村(倉尊切釋墅也)
尊(租昆切釋尊卑也貴也又本韻)樽(亦作罇釋酒器張補亦作尊周禮六尊以待賔客説文從木從缶後)
(人所加)鷷(西方雉名又諄韻)存(徂尊切釋在也察也恤問也字從才子)蹲(踞也又十八諄)
暾(他昆切日始出貌)啍(口氣)焞(明也説文引春秋傳焞燿天地又灰韻左天䇿焞焞)屯
(徒渾切聚也此兵屯字又諄韻乃易屯卦)芚(黄補盛也芚然而盛揚寡見春木之芚兮)庉(居也)軘(兵車)
豚(小豕又混韻)燉(火盛貌)臀(底也周禮㮚氏為量其臀一寸)論(盧昆切釋説也辨也又慁)
(韻書序討論墳典考論文義此是記大司成論説在東序平去二音又凡制五刑必即天論音倫倫内不收)
崘(崐崘釋張揖云崐崘去中國五萬里天帝下都也山廣袤百里髙八萬仞増城九重面有九井以玊為欄)
(旁有五門明獸守之今肅州酒泉縣西南山有崐崘之體亦曰崐崘張騫賛河出昆侖又此昆侖字)掄(釋擇)
(也又諄韻)䑳(舟也)侖(昆侖天形)
黄補㖧糜芚張補尊
二十四痕
痕(胡恩切釋胝瘢字從艮卦之艮)鞎(車革前曰鞎釋車革前飾)吞(他根切釋咽也字從天)
根(古痕切釋根柢説文木株也又根株相連)跟(足踵)恩(烏痕切釋澤也惠愛也)
二十五寒(與歡通)
寒(何干切釋凍也)翰(羽也又翰韻揚鳳鳴而鷙翰此是張翰人多呼作去聲不知張字季鷹則翰為羽大)
(明矣此周益公説餘詳去聲註詩翰飛戾天髙也無音記雞曰翰音胡旦反)韓(國名亦姓釋姫姓國也故)
(大夫韓氏以為邑名)䮧(䮂䮧馬名釋蕃巾大馬白色)汗(可汗唐戎酋之稱又翰韻)豻(胡地野犬又翰)
(韻周禮射人豻侯註五旦反)邯(釋邯鄲地名趙所都又談韻乃章邯字莊學歩邯鄲音寒丹)看
(丘寒切釋睎也字從手見物不審以手遮目曰看又翰韻)刊(剟也削也定也字從干)栞(槎木)干
(居寒切犯也扞也澗也又姓)玕(琅玕釋似珠者山海經崐崘山有琅玕樹一曰美石次玉)肝(釋木藏)
奸(犯非禮也以淫犯也)忓(極也)竿(釋挺竹)乾(釋燥也又二僊按說文乾本音䖍今借為乾濕字左)
(外疆中乾此是)安(於寒切釋寧也止也靜也)鞍(釋馬鞍具皮為之)珊(相干切釋珊瑚也生)
(海中色赤)跚(蹣跚行貌釋跛行)䈀(竹器)餐(干安切釋熟食曰餐説文吞也詩不素餐兮字從)
(又)戔(才干切委積貌一曰顯見貌易束帛戔戔又一先韻註同按易註在干反又音牋)殘(釋餘)
(也賊也)(安盞也)丹(多寒切釋赤色)單(釋獨也盡也又僊旱獮三韻字從吅)襌(釋衣不重)
(也字從衣又線韻字從示不同今詩押衣單袖單只此單字)殫(極盡也)簞(食笥也釋以竹為之圓曰)
(簞)匰(宗廟盛主器周禮司巫祭祀供匰主)鄲(邯鄲釋趙所都)灘(他干切釋水灘也又翰韻)嘆
(亦作歎太息也又翰韻)嘽(衆也詩嘽嘽駱馬又獮韻内乃嘽緩字)幝(敝貌詩檀車幝幝又獮韻按詩)
(註二音)㨏(搫㨏釋婉轉也)壇(唐干切釋壇埸封土祭處築土為壇除地為埸作亶非)檀(釋香)
(木)驙(白馬黒脊又二僊)彈(射也又翰韻)鷤(雉子)聅(軍法以矢貫耳又薛韻)闌(郎干)
(切釋牢也遮也又翰韻酒半罷杜詩相視涕闌干註文選闌干多貌)躝(踰也)讕(詆讕也又翰韻)瀾(大波)
(也又翰韻潘瀾也)(衣裳連釋衫廣韻無草)蘭(釋蘭蕙香草春曰蘭秋曰蕙又州名古西羌地)灡
(潘也又旱翰二韻)欗(木欗桂欗也廣韻無革)(妄入宫掖)難(那干切釋艱也又歌翰二韻)
(兄弟急難如字又乃旦反書而難任人孟於禽獸又何難焉左宋衛實難並去聲)邗(張補音寒地名)
(左吳城邗釋廣陵江也字禮韻不收)
張補邗
二十六歡
歡(亦作懽呼官切釋喜樂張補亦作驩孟霸者之民驩虞如也又本韻史舜得萬國驩心孟是簡驩也並此)
(是)讙(譁也釋衆聲史陳平世家諸將盡讙喧懽二音叔孫通傳無敢讙譁無音)貛(野豕釋牡狼)驩
(馬名又本韻)寬(枮官切釋裕也緩也字中從草下有一㸃)髖(髀上釋兩股間)官(枯丸切釋)
(吏事君)倌(主駕者詩命彼倌人)涫(&KR1594;也又換韻)觀(釋視也又換韻莊達觀之士古亂反賈誼賦達)
(人大觀無音太學陳煥賢主觀萬化之原賦七押觀字云符達人之大觀在此書予欲觀古人之象舊音官陸)
(咅官喚反餘見換韻)冠(釋弁冕總名亦首飾又換韻)莞(東莞地名又潸韻禮莞席音丸)剜(烏丸)
(切釋刻削)眢(目無明一曰廢井又元韻内詳註)岏(吾官切釋㠝岏山鋭貌)忨(貪也釋左忨歲)
(愒日又換韻)抏(訛盡)蚖(榮蚖一曰毒虺又元韻註)刓(剸也釋圓削也漢項羽傳有功當封爵刻印刓)
(忍不能予註與摶同手弄角訛不忍授顔五丸反)羱(野羊釋角大者)潘(鋪官切釋淅来汁亦水名)
(出河南亦姓又元韻)(逋潘切輩也部也)般(旋也又本韻刪韻)䈲(笱也釋捕魚笱入而不可)
(出)槃(蒲官切或從皿此盤字釋承槃荀人心譬如槃水與盤同商盤)磐(大石)搫(除也釋搫㨏婉)
(轉也)媻(媻媻往來貌又八戈)幋(覆衣大巾)鞶(大帶釋男子帶鞶婦人帶絲易或錫之鞶帶)縏(小囊)
瘢(釋痕也説文痍也)般(樂也又本韻剛韻孟般樂註大也書多盤盤于遊田亦註曰樂引此盤般難兩)
(押)磻(溪名一曰以石箸隿釋磻溪太公釣處)蟠(曲也釋方言未升天龍謂之蟠木屈曲亦謂之蟠)
繁(馬飾左繁纓以朝又元韻)胖(大也記心廣體胖又換韻)弁(黄補樂也詩小弁又線韻)瞞(謨官)
(切釋平目也又目不明魏曹操名瞞)蹣(踰也)樠(木名釋松心木又魂韻註)鬗(髪長貌)曼(曼曼長貌)
(又願韻又按古詩云長夜曼曼何時旦音莫幹反揚子聶政曼面與慢同)漫(大水貌又換韻)槾(亦作鏝杇)
(也鏝又換韻黄補亦作墁孟毁瓦畫墁又換韻莊郢人堊漫其鼻端本作墁音瞞徐音慢)謾(欺也又換韻漢)
(宣紀欺謾註謾誑言也音慢又莫連反二韻無季布傳面謾註欺誑亦音嫚又莫連反只換韻有之此非若引)
(此不可兩押泛押則可)&KR1998;(雨露濃貌)酸(蘓官切釋酢也闗東謂酢曰酸)(小雨)鑽(祖官)
(切穿也又換韻語鑽堅鑽鐩並註穿也子官切字上從兟韓石劒攢空青此攢韻不收音贊漫録于此)
欑(狙九切積竹杖一曰叢也)穳(禾聚釋刈禾積也)酇(百家為酇釋聚居又歌緩翰三韻然周禮酇長)
(遂人四里為酇並作管反在上聲太學師氏以媺詔王賦魁謝履謙七押官字云司救而下掌鄰掌酇次名亦)
(押曰鄰曰酇與周禮音相反者正以監韻於平聲註百家為酇故得押在此以此見依監註亦可押者)菆
(菆塗又尤韻)耑(多官切物初生)端(釋正也始也説文直也一曰布帛六丈曰端記元端朝日諸侯)
(元端並音冕冕内不收)湍(他官切釋急灘)煓(赫也釋火熾盛貌)貒(獸似豕釋顔註相如賦云)
(角貒獸也角在鼻上堪作弓李陵以貒弓十張遺蘇武)團(徒官切釋圓山作圑非乃音附)慱(憂也)
搏(釋説文圓也又獮韻記毋摶飯莊摶扶搖而上此是)漙(漙漙露多貌)鷒(鸛鷒鳥名釋鸛鷒鶝鶔如)
(鵲短尾射之衘矢射人)敦(聚貌詩敦彼行葦又灰蕭混隊慁五韻又魂韻諱不收)(鵰也釋鳶別名)
(張補亦作鶉詩匪鶉匪鳶又十八諄)鸞(盧丸切釋赤神之精鳳皇之佐赤色五采雞形見則天下太平)
鑾(釋鈴也廣韻註云鑾鈴崔豹古今註曰五輅衡上金雀者朱烏也口銜鈴鈴謂之鑾或謂朱鳥鸞也鸞口)
(銜鈴故謂之鑾又郭璞註在軌曰鑾在軾曰和故太學樓鑛金鑾論當世事賦七押官韻云步迎遽息於和鑾)
(是也詩鸞聲噦噦左鍚鸞和鈴禮以鸞和為節註鸞在衡和在軾皆以金為鈴乃此鸞字不可兩押押金鑾又)
(押指鳥為鑾乃可)巒(釋山小而鋭亦山脊曰巒)欒(木名釋木似欄周禮天子樹松諸侯柏大夫欒士楊)
羉(彘罟)
黄補弁墁張補驩鶉
二十七刪(與山通)
刪(師姦切釋刋也定也削除也)訕(謗也又諫韻)潸(涕流貌又潸諫二韻)闗(姑還切釋通也)
(閉也説文以木横持門户下從俗作関非又本韻)癏(病也本韻無此瘝字)彎(烏還切釋牽也説文)
(待弓關矢黄補亦作越人關弓而射又本韻)灣(釋水曲)還(胡闗切釋復也又二僊)環
(釋璧也爾雅肉好若一謂之環漢髙紀章邯守濮陽環水音官史記無音陳湯傳四面環城音患去聲不收)
鐶(釋金鐶)澴(漩澴波貌)寰(天子畿内又霰韻)鬟(釋屈髪為髻)闤(市垣釋闤關崔豹古今註)
(闤市垣關市門)鍰(鋝也釋書其罰百鍰註六兩曰鍰鍰黄鐵也)跧(阻頑切釋跧伏也又二僊)
姦(居顔切釋私也詐也俗作姧非又作奸咅干)菅(茅也釋茅已漚為菅賈䇿若刈草菅)顔(牛姦)
(切釋眉目之間又顔回)頑(五還切釋愚也左心不則徳義之經為頑)班(逋還切釋分瑞玊)
斑(駁文)頒(賜也一曰大首又文韻禮匪頒之式鄭咅班徐音墳又以待國之匪頒音班)朌(賦也記名)
(山大澤不以朌又文韻)般(還也又歡韻二音周禮般臂螻揚般投其斧又揚雄賦般倕棄其剞劂此是)
扳(引也又諫韻公羊扳隱而立之)攀(披班切釋引也)昄(大也又潸韻)蠻(謨還切釋南夷)
(名按説文蛇種故字從虫)(比翼鳥釋似鳧一目一足一翼相得乃飛)(畫車輪)鵳(張補苦顔)
(切記月令註曰題鵳廣韻咅慳禮韻不收)
黄補闗張補鵳
二十八山
山(師間切釋産也能産萬物説文宣也宣氣散生萬物)孱(鉏山切弱也釋冀州人謂懦弱為孱又二)
(僊)潺(釋潺湲水聲又二僊詳註)虦(虦猫如虎淺毛又潸諫二韻)斒(逋閑切色不純)虨(虎文)
斕(離閑切斒斕色不純)閑(何閒切閑也又習也防也)鷴(白鷴鳥也釋白鷴似雉長尾)閒
(暇也又本韻襇韻孟國家閒暇孔子閒居揚雄賦珍臺閒館並此是字中從月今人多循習以上閑字為閒暇)
(之閒不知土閑字乃防閑字與此間字義不同)憪(愉也靜也)嫺(雅也)瞯(眄也釋戴目也江淮之間謂眄)
(曰瞯又襇韻)慳(丘閑切釋恡也)鬜(鬢秃)閒(居閑切釋近也中閒也説文隙也又本韻襇韻)
(字從月俗從日者韻無孟山徑之蹊閒為聞不用莊大知閑閑小知閒閒註有所閒別並此是孟一閒耳去聲)
(又平聲又其間不能以寸平聲揚子未達一閒無音註閒隙也言去聖人不逺惟一際之地爾引孟子其閒不)
(能以寸謂其際相去不能及寸合在此平聲今人循習作去聲讀者非又黄閒弩石)蕑(蘭也詩方秉蕑兮)
艱(釋難也張補亦作囏周禮睭萬民之囏阨)黫(於閑切黒也)鰥(姑頑切釋大魚也康成云)
(六十無妻曰鰥愁悒不能寐目常鰥鰥然字從魚目魚目常不閉故今鑰匙佩魚謂之魚鑰取此義也黄補亦)
(作矜詩至于矜寡又蒸韻)綸(青絲綬又諄韻註)湲(侯頑切潺湲又元僊二韻)殷(音黫赤黒)
(色左左輪朱殷韻不收)
黄補矜張補囏
増修校正押韻釋疑卷一下
