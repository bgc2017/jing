増修校正押韻釋疑卷五
宋歐陽德隆撰
郭正巳校正
入聲
一屋二沃三燭四覺
五質六術七櫛八勿
九迄十月十一没十二曷
十三末十四黠十五轄十六屑
十七薛十八藥十九鐸二十陌
二十一麥二十二昔二十三錫二十四職
二十五德二十六緝二十七合二十八盍
二十九葉三十帖三十一業三十二洽
三十三狎三十四乏
一屋
屋(烏谷切釋舍也居也)剭(誅也釋剭誅殺不於市按周制誅大臣適甸師謂之剭周禮邦若屋誅)熇
(呼木切熱也又宵沃鐸韻)豰(犬屬又似豹而小腰以上黄腰以下黒説文食母猴)哭(空谷切釋哀聲)
穀(古祿切釋百穀摠名一曰祿也善也詩俾爾戩穀註福祿又候韻論語三年學不至於穀註公豆切)
(朱讀如字不可用昔浙漕出天地和應五穀登賦太學私試出嘉穀畢金頴詩並一屋内左晉師三日館穀註)
(館舍也食楚軍食三日此是又左鬬穀於莬註楚人謂乳曰穀奴口切此非字从&KR2020;禾)榖(楮木名釋皮可)
(為紙其子類穀又候韻書桑榖共生於朝詩其下維榖並註楮也此是字从&KR2020;木)轂(釋車轂輻所湊又推)
(轂)谷(無註釋泉出通川為谷一曰窮也亦姓又燭韻註谿谷音欲書暘谷易井谷射鮒並古木反又音欲)
(詩谷風易入于幽谷並音榖詩出自幽谷進退維谷註窮也漢谷永並無音匈奴谷蠡王音鹿若押山谷川谷)
(溪谷三燭内為當)縠(胡谷切釋縐曰縠紡絲而織之揚霧縠之組麗左晉謀元帥曰郤縠可莊駢拇)
(臧與縠亡羊並此是)觳(盛觵巵一曰射具)螜(螻蛄别名)斛(釋十斗)槲(木名釋槲樕)卜
(博木切釋卜筮龜曰卜又姓)濮(水名釋水出陳留郡濮陽南入鉅野又州名記桑間濮上此是)轐(車伏)
(免釋禮加於軫與轐)樸(木叢生貌釋詩棫樸又覺韻)纀(裳削幅釋削殺其幅深衣之制)扑(亦作)
(撲普卜切擊也釋扑作教刑在此)墣(由也説文塊也)僕(步木切無註廣韻註侍從人又沃韻亦無)
(註廣韻註僮僕引説文給事者又云漢太僕秦官名孟使已僕僕註煩猥貌詩景命有僕註附也並無音)暴
(日乾又號韻無註孟暴之於民一日暴之秋陽以暴之記嵗旱暴巫尩並步卜反左使二國暴骨暴骨以逞並)
(蒲卜反史蕭相國世家暴衣露盖淮隂侯傳廣武君曰暴其所長於燕並音僕左暴露步木反項羽傳暴露於)
(野蒲北反漢蕭何傳上暴露於外)瀑(飛泉釋瀑布又號韻字從水暴)木(莫卜切釋説文冐也冐地)
(而生東方之行又姓木華作海賦星名析木又段干木端木賜木訥徙木緣木刻木揉木抜木攻堅木)沐
(釋濯髪字無㸃或作沭乃述字)霂(釋霡霂小雨也)蚞(蜒蚞蟪蛄)楘(車歴錄也詩五楘良輈釋馬曲轅上)
(束也)鶩(舒鳬又遇韻)毣(思貌釋亦毛濕漢鮑宣傳極竭毣毣之思註謹愿貌音木)速(蘇谷切釋)
(疾也召也)餗(鼎實釋易覆公餗)觫(牛懼貌孟吾不忍其觳觫)䔩(菜也釋郭璞菜茹總名又厚韻詩其)
(䔩維何又山肴野䔩此是)樕(樸樕小木釋息夫躬曰諸曹以下樸遬不足數註古速字韻無)蔟(千木)
(切釋蠶蔟又候韻此乃木蔟律名)瘯(瘰病釋皮膚病左為其不疾瘯蠡也此是)鏃(作木切釋箭鏃)
(又利也賈誼論秦無亡矢遺鏃之費此是)族(昨木切釋宗族亦聚也又候韻堯親九族赤族並在此)
秃(它谷切釋無髪説文蒼頡出見秃人伏於禾中因以制字下從几榖梁使禿者御秃者又姓祝融後)
(八姓禿居一)䛢(詆䛢狡也)牘(徒谷切釋書板莊筮牘註竹簡)讀(釋誦書揚聖讀而庸行此是公)
(羊援引它經失其句讀音豆此非豆内無)黷(垢也䝉也黒也黷武黷於祭祀)犢(釋牛子龔遂賣刀買犢楊)
(修老牛䑛犢光武平青犢)殰(胎敗也釋樂記胎生者不殰註敗也)瀆(釋溝也又江河淮濟為四瀆)瓄
(玉器釋圭名)讟(痛怨釋謗也左民無謗讟)匵(亦作犢匱也釋語韞匵註又作櫝)韣(弓衣又燭)
(韻)獨(釋單獨按説文犬相得而鬭也羊為羣犬為獨孟老而無子曰獨又獨夫)祿(盧谷切釋奉也)
(福也一曰居官所給廪劉向校讎天祿閣左回祿註火神)琭(玉貌釋老子琭琭如玉註少也)碌(多石貌)
簶(箭室釋弧簶)鹿(釋山獸夏至得隂氣而角解亦姓易即鹿无虞王肅作麓云山足與麓同如别押指)
(鹿則又可押林麓)漉(亦作禄釋滲漉亦浚也)摝(黄補鄭康成曰掩上振之為摝禮三鼓摝鐸)䍡
(釋䍡小罟)麓(釋山足榖梁曰林屬於山曰麓釋守山林吏詩旱麓旱山名麓山足)福(方六切釋祐也)
(德也)輻(釋輪轑)幅(釋絹幅布帛廣也又職韻乃帶裳幅舄字)葍(釋䔰也詩言采其葍)楅(黄補束牛)
(角也詩夏而楅衡又職韻註)腹(釋身中腹肚)複(重也釋重衣又複道)復(復除又本韻宥韻漢高紀)
(復勿租税住復者除其賦役又復其身註不輸户稅復除也並此是詳宥韻註)覆(芳六切反也釋審也)
(又宥韻中庸傾者覆之註芳六反敗也若押復古復禮反復之類與覆字義同不可兩押)蝮(虫名又爾雅謂)
(之蝝一曰虺螫人)伏(房六切釋伺也匿也隠也亦姓又宥韻釋名云伏者何金氣伏藏之日金畏火)
(故三伏皆庚日書序伏羲註古作虙此虙韻無漢伏生光武赤伏符)服(釋事也用也衣服又姓字从月卩又)
(周禮司服張説曰閻朝隐文如麗服靚粧檀弓詩云扶服救之註並如字又作匍匐史范雎傳膝行蒲服漢霍)
(光傳中儒扶服扣頭揚雄傳扶服蛾伏服並蒲北反北内無此非)箙(弩矢器釋以皮為之所以盛矢禮仲)
(秋獻矢箙)鵩(鴞屬釋不祥鳥體有文色楚俗因形名曰鵩賈誼有賦又此服字)復(釋往來也又本韻宥)
(韻詩復古竟土易復卦註還也並音服乾卦反復道也芳服反亦作覆語言可復也註猶覆也克已復禮註反)
(也雖無音皆反復之義又覆字註)輹(車下縳釋車輹兎)馥(香也釋香氣芬馥)澓(亦作洑伏流釋)
(亦姓漢有東海澓中翁)&KR1352;(車笭間篋古者使奉玉以盛之)目(莫六切釋人眼)睦(釋親也敬也和)
(也順也)牧(釋養也司也説文養牛人牧守十三牧力牧頗牧)坶(通作牧地名周武王與紂戰于坶野)
(釋商近郊地在朝歌南七十里今書作牧)穆(釋和也美也敬也清也昭穆記大傳序以昭繆註繆與穆同)
繆(黄補孟子魯繆公又尤韻㓜韻詳註)肅(息六切釋持事振敬爾雅進也速也肅雍聲也又姓)夙
(早也)宿(釋夜止曰宿國名亦姓又宥韻註)蓿(苜蓿草名釋大宛國馬嗜苜蓿草張騫得其種歸種)
蹙(子六切迫也釋近也孟蹙頞此是)顣(黄𥙷不悦之貌孟有饋其兄生鵝者己頻顣曰)蹴(蹋也釋皮)
(日休請韓文公配享蹴楊墨於不毛之地賈誼蹴其芻)踧(行平易也釋踧踖行謹貌又錫韻詩踧踧周道)
(音狄)叔(式竹切釋季父唐叔康叔方叔虢叔管叔漢田叔)菽(釋豆也物理論菽衆豆總名也)鮛
(魚名釋爾雅鮛鮪璞曰鮪鱣屬大者名王鮪小者名鮛鮪)倏(走也釋倏忽犬走貌字下从犬)儵(黒也)
(釋青黒繪)俶(昌六切始也釋又甚)琡(大璋釋大八寸)柷(所以作樂釋柷形象桶有椎柄連底摇之)
(以作樂)祝(之六切釋巫祝主贊詞者又宥韻乃禮六祝字)粥(釋糜也又本韻)孰(神六切釋誰也)
塾(門側堂記家有塾)熟(釋成也說文食飪也)淑(善也釋清湛)璹(玉器釋唐有鄭元璹)肉
(而六切胾肉象形中从二人作非又宥韻乃禮肉好)縮(所六切釋歛也退也)蹜(足迫)莤(茅莤)
(酒釋按禮祭束茅加于祼圭而灌鬯酒是為莤象神歆之左縮酒又此縮字)謖(起也釋諸葛斬馬謖此是)
䎘(飛也釋鳥飛)矗(初六切直也釋草木盛貌)竹(張六切釋冬生草也象形下垂者笠箬也)
(亦姓孤竹君後)竺(天竺國名釋西域國名字从二)筑(樂器釋似筝以竹曲五絃之樂不知誰所造惟史記)
(高漸離擊筑)茿(萹茿草名釋似藜赤莖生道旁)築(釋擣也孟傅說起於版築此是)蓄(亦作畜敕)
(六切積也廣韻註蓄冬菜詩我有旨蓄註亦作畜此是畜又宥韻紹興新制按易大畜小畜及師卦畜衆釋文)
(並敕六反又許六反惟近條有兩音者从一音畜字許隨所出處釋音敕六反者用然易小畜卦註本又作蓄)
(故作賦者類用此蓄字庶可避嫌故别院省魁鄒應博養民之本先六府四押六字云材焉並蓄太學解試人)
(主積美之源賦儲國秀四云深有停蓄浩無涯涘補試聰明聖知逹天德賦次名王飛卿云允極輝光之蓄是)
(時用蓄者八九此類可憑)蓫(黄補菜也詩言采其蓫按我行野註羊蹄菜)逐(仲六切釋迫也駈也)
(追也)柚(杼柚釋織具又宥韻)軸(釋持輪)舳(艫也詳虞韻艫字註)六(力竹切釋說文易之類隂)
(變於六止於八故字从八从入非)陸(釋高平地又陸離參差也又二陸兄弟雙陸)(海蛤釋魁圓)
(厚而有文)稑(後種先熟黄補亦作穋詩黍稷重穋釋說文稑或从翏)蓼(草長大貌又篠韻詩蓼蕭蓼莪)
(在此)戮(釋殺也刑戮)勠(并力)朒(女六切朔而月見東方)衄(敗衄釋挫也鼻出血字从刃非)
恧(亦作忸慙也釋書忸怩)育(亦作毓余六切釋長養)昱(明日也釋日光)煜(燿也)粥(亦作)
(鬻薫粥又本韻亦姓鬻熊為文王師詩鬻子註稚也孟太王事薰鬻史五帝紀北逐輝粥漢禮樂志揚雄傳作)
(熏鬻史傳亦有作葷者曰薫獯輝熏葷曰粥鬻字異而音與義同)儥(通作粥賣買也周禮掌賣瀆釋記不)
(鬻於市)麴(丘六切釋酒母作麯非)匊(亦作掬居六切在手曰匊)菊(亦作鞠秋華記鞠有黄華)
(註本又作菊字上不从草周禮焚壯鞠註鞠不華者此是)鞠(蹋鞠釋以革為之蹵蹋為戲崔豹古今注起黄)
(帝習兵之勢霍去病傳作穿域蹋鞠服䖍曰穿地作鞠室顔曰以皮為之實以毛藝文志作蹵鞠上千六下巨)
(六反曰蹵曰蹋其戯一也)鞫(窮理罪人)(饘也)鵴(秸鵴尸鳩釋令布榖)&KR2101;(水厓釋曲岸又水外曰&KR2101;)
彧(通作郁乙六切有文章漢荀彧)稶(黍稷盛貌)郁(地名釋在右扶風郁夷也亦文也韓沈浸醲郁)
(語郁郁乎文與彧不可兩押)澳(隈厓又號韻黄補亦作奥隈也詩有淇奥章釋水内曰奥又號韻)墺
(亦作隩四方土可居又號韻)燠(釋熱氣又遇號韻書哲時燠若註煖也無音内則問衣燠寒註本又作奥)
(暖也王襄頌不苦盛暑之鬱燠温也並於六反在此)薁(蘡薁草名詩食鬱及薁)畜(許六切畜訓養)
(也孟俯足以畜妻子畜君何尤)慉(驕也詩不我能慉)
黄補樚繆顣蓫福穋奥
二沃(與燭通)
沃(烏酷切釋灌溉又姓)鋈(白金釋詩隂靷鋈續)鵠(胡沃切釋鴻鵠也周禮設其鵠註云以皮方制)
(之以為的謂之鵠著之侯中中庸失諸正鵠皆鳥名並古毒反據此音則音梏韻不収然射義鵠字註古毒反)
(徐如字既兩音此或可押莊越雞不能伏鵠卵註本亦作鶴此非)䚛(治象齒)翯(鳥羽白澤又覺韻註)
熇(呼酷切火熱又宵屋鐸韻按詩多將熇熇徐許酷反沈許谷反)酷(枯沃切釋虐也又酒味厚)
(韓文序酷排釋氏此是)嚳(帝嚳釋高辛氏號)告(姑沃切告也易初筮告又號韻詳註)牿(牛馬)
(牢也書牿牛馬)梏(手械釋紂所作今之杻兩手合一木周禮大司寇注木在手曰梏又覺韻)襮(逋沃)
(切黼領又鐸韻詩繡衣朱襮二音)僕(蒲沃切無註廣韻云僮僕說文曰給事者漢書大僕秦官名又)
(屋韻詳註)篤(都毒切釋厚也又馬行遲仁孝論延篤文苑傳任篤)督(察也釋正也勸也)裻(衣聲)
(又背縫)毒(徒沃切釋痛也害也又厚也害人之草往往而生又代韻史西南夷傳及漢張騫傳身毒)
(國索隠曰身音乾毒音篤即天竺所謂浮圖胡)纛(羽保幢又豪皓號韻漢左纛音毒又徒到反)
三燭
燭(朱欲切釋燈燭亦姓鄭大夫燭之武)屬(連也又本韻遇韻禮州長各屬其民讀法又黨正屬民讀法並)
(音燭合聚也此是又下註)矚(視也釋視之甚)蜀(殊玉切釋蜀郡秦置即益州地)屬(附也此族屬字)
(又本韻遇韻考工記不横属無以為完久註附著堅固貌此是省文寫此属字如押韻則不可蓋属字不収入)
(屬韻)蝎(釋說文葵中蠶蜎蜎者莊奔蜂不能化藿蝎才有巨小註青蟲音蜀樂毅圖畫邑使人請王蝎蠋遂)
(反)韣(弓衣又屋韻註同)鐲(温器又覺韻)束(輸玉切釋縛也又姓束晳)觸(樞玉切釋)
(抵也突也)臅(狼臅膏)歜(盛意怒又感韻)贖(神蜀切釋貿也此字紹興文書式經傳子史有兩音)
(者許通用如金作贖刑係兩音詩如可贖兮亦兩音)辱(儒欲切釋恥也)蓐(草也釋陳草復生一曰蔟)
(也)褥(釋藉也氊褥)縟(繁采)溽(溼暑)鄏(郟鄏河南地釋河南縣直城門宫陌地成王定鼎所宣二)
(年註)粟(湏玉切釋嘉榖實)促(趨玉切釋迫也漢書趣銷印文急趣丞相定功行封並音促韻)
(無)足(縱玉切釋趾也滿也止也人之足又遇韻乃足恭字)俗(祥玉切釋風俗亦習)續(釋連)
(也繼也漢羊續)藚(水草詩言采其藚註水舄)幞(防玉切釋帕也一曰幞頭周武帝所制裁幅巾出四)
(脚名幞頭)瘃(株玉切寒瘍釋中寒瘇覈趙充國傳手足皸瘃)斸(斫也釋杜詩藥許鄰人斸)欘(斤柄)
(又長一尺禮車人註)躅(厨玉切蹢躅釋又迹易羸豕孚蹢躅註不静)錄(龍玉切釋金色也采也記)
(也漢蕭何贊錄錄未有竒節顔註言在凡庶中無音史記音祿毛遂曰公等錄錄音祿索隠音六王劭云錄借)
(字尒然祿六二字皆在一屋此非蕭望之傳不肯錄錄註謂循常也無音)籙(釋籍也又圖籙)綠(釋帛青黄)
(色一曰東方之間色詩采綠)淥(釋水清又水名在湘東又屋韻)醁(美酒釋醽醁酒名)欲(俞玉切貪)
(也下慾字註情也二字本不同但詩匪棘其欲註音慾本亦作慾恐古本字从心故陸音如此如可欲之謂善)
(我欲仁欲仁而得仁之類是貪之義如懲忿窒欲喜怒惡欲欲敗度滅天理而窮人欲之類是情之義今所刊)
(經字或从心與否反自無分别韻雖分為二恐不可兩押)慾(情也釋嗜慾情所好又見上註)鵒(鴝鵒釋鳥)
(似鵙)浴(釋洗身)谷(谿谷釋水注谿曰谷又屋韻詳註貨殖傳用谷量牛馬)曲(區玉切釋不直)
(又委曲周勃織薄曲為生顔註葦薄為曲)䒼(蠶薄又上註)拲(拘玉切兩手同械又腫韻)輂(大車)
(駕馬)挶(㦸持)局(渠六切釋曹局又促又博所以行棋字从尸口)跼(踡跼不伸)玉(虞欲切釋玉之)
(美有五德潤澤以温仁之方也鰓理自外可以知中義之方也其聲舒揚專以逺聞智之方也不撓而折勇之)
(方也銳廉而不忮絜之方也楚子玉宋玉漢公玉帶顔曰公玉姓也説者讀玉為夙非也廣韻别有一玉字㸃)
(畫少異音夙乃姓後漢司徒玉况此是)獄(釋刑獄臯陶所造說文确也)旭(吁玉切明也)勗
(勉也)頊(顓頊)
四覺(獨用)
覺(訖岳切釋曉也大也明也寤也知也直也又效韻)角(釋觸也競也角觝戯說文獸角文星名又飲器)
(四升曰角東都事略崔偓佺傳云人下用音榷兩㸃下用音鹿用上一撇一㸃不成字四皓甪里先生音鹿)
捔(掎也釋左晉人捔之)桷(釋榱也椽方曰桷左刻桓公桷)搉(揚搉釋莊有大揚搉乎註說文楊搉粗略)
(法度王云搉略而揚顯之揚弘羊搉利而國用足此是)榷(横木度水釋漢武天漢三年初榷酒酤如淳曰)
(榷音較應劭曰縣官自酤榷賣酒小民不復得酤也韋昭曰以木渡水曰榷謂禁民酤釀獨官開置如道路設)
(為榷獨取利也師古曰如音韋說俱是榷者步渡橋爾雅謂之石杠今之略彴是也禁閉其事榷利入官而下)
(無由以得有若渡水之榷因立名焉酤工䕶反如較字去入皆有可疑然韋說與監註同合在此)龣(通作)
(角乃東方之音釋樂器)梏(直也又沃韻乃桎梏字)較(車上曲鉤釋車兩旁上出較者直也略也又效)
(韻楊較且易孟獵較詩猗重較兮前貨殖傳此其大較猶大略孔光傳較然明甚並音角)瑴(亦作與二玉相)
(合)嗀(黒角切嘔貌釋左褚師聲子襪而登席公怒辭曰臣有足疾君將嗀之嘔吐也)謞(謞謞崇讒慝也)
(又鐸韻)嗃(悦樂也易家人嗃嗃又鐸韻註同按易註二音)&KR2020;(克角切釋皮角說文從上擊下或作)
(殼非)愨(謹也釋善也誠也)確(堅也釋蔪固)埆(地不平也釋墝埆)硞(石聲釋固也)學
(轄覺切釋覺也悟也又效韻註)鷽(山鵲釋赤喙長尾知來不知往)澩(山夏有水冬無水釋涸泉)翯(鳥白)
(澤貌又沃韻註同詩白鳥翯翯二音)渥(乙角切釋霑也一曰厚漬貌)喔(雞聲釋喔咿强顔貌)握
(釋操持也掌握把握周公握髪握乾符)幄(釋大幃三禮圖在上曰帟四旁及上曰幃上下四旁悉周曰幄)
(漢運籌帷幄)箹(小籟又藥韻)葯(白芷釋其葉謂之葯又藥韻)嶽(亦作岳逆角切釋東泰西)
(華南衡北恒中嵩室謂之五岳王者巡狩所至白虎通嶽者何埆功德也又潘岳)樂(釋五聲八音總名象)
(鼓鞞木虡又笑效鐸韻管樂漢徐樂史音岳)剝(北角切釋裂也刻剝也詩八月剝棗普卜反蓋棗木)
(枝柔必剝擊而後墜與屋韻朴字註擊也音與義同而字異屋韻不収此非)駮(釋雜文又六駮獸如馬鋸)
(牙食虎豹黄補亦作駮詩皇駮其馬易乾為駮馬註馬色不純)爆(爇也釋大烈又效韻)璞(匹角切釋)
(玉未成器)樸(釋木素又屋韻)朴(釋木皮紹興新制漢文帝敦朴為天下先令附入然樸義同不許雙押)
雹(弼角切釋雨冰)彴(奔星釋爾雅奔星謂彴約又藥韻)瓝(小瓜)犦(牛名釋犎牛又效韻)
邈(亦作藐墨角切逺也藐又小韻)朔(色角切釋月一日始蘇也一曰北方也東方朔)矟(亦作槊釋)
(長矛長丈八者曹操横槊賦詩)箾(以竿擊人釋又舞者所執又蕭韻詳註)數(疾也釋頻數又麌遇韻)
(數罟七欲反丁張音朔)娖(側角切謹也)齪(齷齪釋跼促貌酈食其傳聞其將皆握齱好荷禮又)
(如此寫韻無)擉(刺取鼈蜃釋莊冬則擉龞於江)捉(側角切釋搤也)斮(斬也又藥韻書斮朝涉之)
(脛反略反此非)穛(生穫曰穛釋早取穀)浞(食角切濡也釋寒浞讒人后羿相)灂(水小聲釋瀺灂)
(見相如賦)鷟(鸑鷟釋鳥名唐張鷟)簎(黄補取魚箔禮以時簎魚龞龜蜃註謂以叉刺泥中搏取之)篧
(取魚器釋罩也)斵(竹角切釋斫也削也)琢(治玉釋記大玉不琢註作瑑此非)椓(刑也釋去)
(隂刑詩昏椓靡共註奄人也)啄(釋鳥食東方朔傳尻益高者鶴俛啄俛音俯啄竹救反此非)涿(流下)
(滴也亦地名釋今上谷涿郡漢高置屬幽州)卓(高也釋語卓爾又姓卓茂卓王孫)倬(著大也釋詩倬)
(彼甫田大也倬彼雲漢明也)逴(敕角切逺也又藥韻)踔(&KR1974;踔不常又效韻韓序汗瀾卓踔此是)
濁(直角切釋不清亦水名出齊郡厲媯山)鐲(鉦也釋似鈴軍法司馬執鐲又燭韻)濯(澣也釋詩)
(濯濯濯纓及子濯孺子)擢(釋引也抜也)犖(力角切卓犖超絶左犖有力焉釋韓文卓犖為傑)
黄補駁簎
五質(與術櫛通)
質(職日切釋形也物相贄又詳見至韻左䇿名委質註委身也漢貨殖傳質氏以洒削而鼎食揚羊質虎皮)
(荀質的張而弓矢至禮射則充椹質註充居也椹質所射者習射處並此是)鑕(釋斧也左鈇鑕)櫍(柎也)
(釋碪也刑用斧櫍)礩(柱下石)桎(足械禮大司㓂注木在足曰桎)蛭(水蟲釋博物志三斷而成三物)
郅(地名釋北都郁郅縣又姓極乞切此音質後漢郅惲)隲(升也定也釋書隂隲下民)失(式質切釋)
(錯也說文縱也)室(釋房也宫室實也以人物實滿其中又星名危室營室)&KR2992;(刀削)叱(尺栗切釋)
(訶也)實(食質切釋誠也滿也富也唐段秀實)日(入質切釋實也太陽精不虧从口一象形孟放)
(勲日勞之來之註音馹又云或作曰字誤朱文公作曰者不可用於時文)馹(釋馹傳左楚子乗馹)帥
(朔律切佩巾釋至韻註)率(通作帥領也釋説文捕鳥畢也此表率坦率字又至韻將率字術韻太率字詳)
(至術註語子帥以正所類所律反二音)蟀(蟋蟀)悉(息七反釋詳盡)膝(釋脛頭節)七(戚悉)
(切又數也陽之正也从一微隂从中衺出)㯃(木名釋木汁可以髹物象形如水滴而下經史作漆)漆(釋水)
(名出古扶風杜陵岐山東入渭又屑韻乃記濟濟漆漆字)堲(子悉切疾也書朕堲讒説又職韻註同引)
(書按書只在力切今監註於此引書似可通押)唧(啾唧衆聲)疾(昨悉切釋病也急也唐書李林甫妬)
(賢嫉能與疾同不可兩押)嫉(釋妎也亦毒也楚詞註云害賢曰嫉害色曰妬)必(壁吉切釋審也然也)
(冬官天子圭中必註讀如鹿車縪之縪謂以組約其中必府結反戚如字縪劉府結反沈音畢云劉音非也按)
(北俗今猶有此語音劉蓋古語乎劉音亦未為失然結韻無合在此)珌(佩刀下飾)鉍(矛&KR1689;)畢(終也一曰)
(綱也釋田網小而柄長者又星名箕畢亦姓晉畢卓)罼(鳥網釋亦兎罟)篳(藩落釋織荆為門篳門)㓖
(風寒)滭(泉沸)彃(射也)韠(也釋所以蔽膝)蹕(止行也釋天子出稱警入稱蹕警者戒肅蹕止行人)
觱(羌人所吹釋吹角以驚馬詩一之日觱發註風寒)匹(僻吉切偶也釋布帛四丈曰匹曲禮庶人)
(之摯匹註音鶩此非)比(簿必切次也又脂旨至韻楊終傳堯舜比屋可封無音)邲(地名釋鄭地)
苾(香也又屑韻詩苾芬孝祀又苾苾芬芬蒲蔑蒲必二音)佖(威儀)泌(泉水貌又至韻唐李泌傳薄必)
(反在此)飶(食之香者又屑韻詩載芟有飶其香蒲節蒲必二音)駜(馬飽也詩有駜)怭(黄𥙷媟嫚也詩)
(威儀怭怭)蜜(覔畢切釋甘飴蜂所作字从必)謐(静語釋安也)筆(逼密切釋所以書也秦將)
(蒙恬所造)弼(薄密切釋輔也字中从百唐李光弼)佛(張𥙷詩佛時仔肩又勿韻按詩註符勿切鄭音)
(弼輔也語佛肸召)密(莫筆切釋静也近也祕也又州名鄧禹封高密侯李密字从必)窒(陟栗)
(切釋塞也揚窒斯通此是)庢(礙止釋盩厔縣名在京兆)挃(釋撞挃也)秷(穫禾聲釋詩良耜穫之挃挃註)
(穫聲又此挃字)銍(穫禾鎌釋亦刈也詩臣工奄觀銍艾註穫也書禹貢納銍註禾穗也並珍栗反在此)
抶(敕栗切擊也釋揚雄賦捎䕫魖而抶獝狂此是)咥(笑也又屑韻易不咥人亨在屑内)秩(直質)
(切釋次也常也序也)紩(縫也)帙(書衣)柣(閾也釋門限)翐(翐翐飛也釋莊山木翂翂翐翐註飛不高)
(貌)姪(釋兄弟之子又屑韻)栗(力質切釋果名亦戰栗記牲繭栗也張補亦作㮚右栗字記禮多用)
慄(懼也釋悚縮也語使民戰栗與此慄意同如别押繭栗乃可押戰慄)凓(寒也釋凓洌寒風)(風雨)
(暴疾)鷅(鶹鷅釋鳥少美長醜)暱(亦作昵尼質切近也釋左不義不暱)䵒(黏也釋膠䵒)逸
(弋質切釋過也縱也失也奔也語逸民)佾(舞行列釋八佾之舞)佚(釋佚民一曰佚忽也樂也孟四肢之)
(於安佚以佚道使民遺佚而不怨音逸荀心佚形愉無音董䇿後世淫佚史記主勞臣佚註與逸同不可兩押)
軼(侵軼釋莊超軼絶塵音逸又徒列反過也左懼其侵軼我直結反又音逸並二音列結内無揚雄賦軼五)
(帝之遐迹過也王襄有軼材並在此)泆(水蕩泆釋又淫泆)溢(器滿釋儀禮朝一溢米註二十兩也漢禮)
(樂志千童羅舞成八溢溢與佾同漢書多借用引此不可兩押)鎰(二十四兩)詰(契吉切釋問也治也)
吉(激質切釋善也又吉利主吉李長吉逢吉字从士或从土乃佶字)一(益悉切釋數之始也)
(造分天地化成萬物又見下註)壹(專也釋合也誠也醇也詩壹發五豝註一發而翼五犯又民德歸壹壹者)
(之來大學壹是皆以修身為本漢曹參傳民以寜壹武帝紀統壹聖真皆此壹字似與一字意義同經史中多)
(以壹為一字押者宜審之)肸(黒乙切響布文肸蠁解在養韻又迄韻註同語佛肸召許密切子虛賦肸)
(蠁許乙反)乙(億姞切釋干辰名太嵗在乙曰旃䝉書帝乙)鳦(燕也又黠韻齊魯謂之鳦取其鳴自)
(呼)䫻(越筆切釋大風)汨(水流字从曰又十一没字从日古詩汨汨幾時休在此書汨作音骨汨羅)
(註莫歴反汨羅縣音博此非歴博内無)茁(厥筆切又草初生貌又黠薛韻詳黠韻注)獝(休必)
(切驚遽貌釋記鳥不獝註飛貌)尼(黄補女乙切止也孟止或尼之又脂韻)
黄補怭尼張補佛㮚
六術
術(食律切釋技也又至韻史樂書識禮樂之文能術又術者之謂明術作之謂也禮記作述字賈山傳術追)
(厥功讀作述引此術述不可兩押餘音遂者見至韻)述(釋循也著述漢書公孫述又術註)沭(水名釋禮)
(青州其浸沂沭字有㸃)秫(釋稷之黏)潏(水中人之所為洲釋爾雅水中可居曰洲人所為曰潏又本韻)
(屑韻)出(尺律切釋進也見也逺也又至韻詳註)恤(亦作䘏雪律切釋憂也䘏又櫛韻)訹
(釋謏訹誘也)戍(釋支辰名亦滅也太嵗在戌曰閹茂字从戊中一或从人乃屯戍字)珬(珂名釋通典老)
(鵰入海化為珬)焌(促律切燒也又溷韻)卒(節律切終也此是有始有卒字又没韻二音)
崒(昨律切釋山高貌爾雅崒者厜㕒又没韻)踤(蹋也釋足蹵之又至韻)㤕(竹律切憂貌)窋
(不窋后稷子名釋又物在穴貌)黜(敕律切釋貶下也又下絀字註)絀(縫也釋王制不孝者君絀以爵)
(註退也簡不肖以絀惡荀大道遂絀揚東國絀臣並與黜意義同)怵(恐也釋孟怵惕之心)术(直律)
(切釋藥名說文术山薊)律(劣戌切釋均布亦法也又陽管謂之六律)嵂(崒嵂山高貌)率(約數)
(也此即大率字又至質韻左藻率鞞鞛註以韋為之以藉玉玉藻率下辟孟變其彀率註率之正體史孝武紀)
(後率二十嵗得朔旦冬至又平凖書率十餘鍾致一石莊大抵率寓言已上並音律在此)繂(索也釋船上所)
(用繩)膟(血祭肉一曰腸間脂)聿(以律切釋述也遂也所以書也楚謂之聿吳謂之不律燕謂之弗秦)
(謂之筆)矞(穿也釋以錐有所穿也一曰滿也)遹(回也述也釋遵也自也)潏(水流貌又本韻屑韻)
(司馬相如封禪書漢德沕潏曼羡註此四字盛大也音勿聿在此)繘(綆也釋易繘井)驈(驪馬白跨)鷸
(鳥名左鄭子臧好聚鷸冠釋爾雅註似燕紺色一名翠羽可以為飾史蘇秦傳曰鷸與蚌相持註知天將雨記)
(知天文者冠鷸冠)霱(卿雲釋瑞雲)鴪(飛貌釋飛快)橘(訣律切釋果名出江南樹碧而冬生)
(實丹而味酸踰淮北為枳)
七櫛
櫛(側瑟切釋梳篦總名)(䄶禾重生貌)瑟(色櫛切釋弦樂庖犧氏所作曽點舍瑟)璱(亦作)
(䘏玉英華䘏又術韻)飋(釋飋䫻風貌)蝨(釋齧人虫列子紀昌善射貫蝨王猛捫蝨揚雄賦高祖鞮鍪生)
(蟣蝨介胄被霑汗淮南子湯沐具而蟣蝨相弔並此俗作虱字非)
八勿(與迄通)
勿(文拂切釋無也莫也說文州里所建旗)物(釋萬物同常雜帛為物九旗之一也義與勿同史張蒼傳)
(冀幸丞相物故漢士馬物故並音没此非)岉(崛岉高貌)芴(菲也釋土瓜莊芒乎芴乎無有象乎註造化生)
(物恍惚芒昧芒音荒芴音忽忽韻無此非莆陽解試道者心之工宰賦士人多以芒芴押在勿韻考官以失韻)
(不取莆人為之詩可憐芒芴三千士一夜沈埋古戰場當以為戒又上庠林式之春者天之所為賦四押物字)
(運至精於芒芴若不明引莊子出處當不妨二說並述於此)拂(敷勿切釋過拭也莊子有披拂此是)
(詩四方以無拂註猶佹也言無復有佹戾者王註違也孟行拂亂其所為註拂戾而亂之此兩註釋疑與咈字)
(意義同押者宜審又法家拂士方朔云拂王之邪並音弼弼内無此非)刜(斷也)髴(釋若似髣髴又未韻)
祓(除惡祭釋除災求福亦累也又廢韻唐書循吏傳戔祓荒茶夫勿反除也在此)弗(分勿切釋不也)
(說文矯也)茀(道多草釋詩茀祿爾康矣毛註康安此無)沸(詩滭沸檻泉釋泉出貌又未韻)紼(黄補繂也)
(詩紼纚維之)綍(索也釋引葬者車索記王言如綸其出如綍)黻(黼黻釋青與黑兩己相背曰黻)
紱(綬也)韍(蔽膝釋韠也上古衣蔽前而已韍以象之天子朱諸侯赤大夫葱衡黄補亦作芾詩三百赤芾)
(按詩註二音又未韻)冹(滭沷寒也釋寒水貌)翇(亦作帗舞羽釋說文執全羽以祀社稷)佛(符勿)
(切大也釋亦戾也又質韻詩佛時仔肩註大也大是肩任符弗反在此鄭音弼在質韻學記其求之也佛天竺)
(有佛此是揚雄賦仿佛其若夢註即髣髴也)咈(違也釋戾也書㣲子咈其耉長註違戾耉長又罔咈百姓)
(此是)怫(鬱也釋怫鬱藴積)岪(亦作&KR1293;山貌釋山曲脅道也)䬑(王勿切大風也)䬍(許勿切疾)
(風釋亦省作)欻(有所吹起釋暴起)屈(曲勿切屈伸也又本韻詳註)詘(喜失節貌禮不充詘)
(於富貴釋蕭何曰詘于一人之下信于萬乗之上湯武是也註信讀曰伸揚雄曰詘身將以信道光註詘與屈)
(同如引此則詘屈不可兩押)屈(九勿切地名釋今河東縣晉公子夷吾所居地多良馬孟屈産之乗)
(九勿反又本韻亦姓楚屈原左楚屈瑕居勿反漢楚屈氏九勿反並在此)&KR1403;(剞&KR1403;釋曲刀)倔(渠物)
(切倔强梗戾)䘿(裗䘿襤縷釋衣短漢光武紀更始諸將服婦人衣綉註續漢書作䘿字俱其勿反如今)
(之半臂註下䘿字在此)崛(山高釋説文山短而高)掘(黄補孟子有為者辟若掘井按註又其月切二)
(音見月韻註)鬱(紆物切釋氣息也幽也長也説文木叢生亦草名)蔚(草名亦茂也釋荒蔚韓序)
(蔚然而虎鳳躍音鬱又見未韻註)罻(網也釋捕鳥小網又未韻)貍(黄補臭也禮鳥&KR4003;色而沙鳴貍又之)
(韻)菀(黄補茂也詩菀彼柳斯又有菀其特)
黄補紼芾掘貍菀
九迄
迄(許迄切至也釋詩迄用康年迄用有成並註至也揚仲尼之後迄于漢道註至也光曰宋本作訖生民以)
(迄于今此迄字書序斷自唐虞以下訖于周孟序訖今諸經通義又此訖字押者宜審不可兩押)釳(乗輿)
(馬首飾釋鐵也廣三寸是也)汔(水涸釋涸盡詩民勞汔可小康汔可小休許一反一内無説文巨乞反在)
(此易小狐迄濟汔至亦未潏井並許訖反詩毛註危鄭註幾易註亦幾)肸(響布也又質韻詳註)乞
(欺訖切釋取也求也左疏匈乞也取則入聲與則去聲匈字亦然漢朱買臣乞其夫錢令葬杜乞為寒水玉並)
(音氣即廣韻未韻氣字)訖(居乞切止也釋書吕刑典獄非訖于威惟訖于富註訖絶也又民訖自若)
(是多盤註民之行已盡用順道以上迄訖聲音相近意義易差當各照出處押)吃(言蹇釋司馬相如言吃而)
(善著書又周昌為人吃顔並音訖)疙(魚乞切癡貌)仡(勇壯釋書仡仡勇夫)屹(山峻釋屹㟮)
(虎貌)
十月(與没通)
月(魚厥切釋闕也太隂之精象形左閏月不告月猶朝於廟註告月或作告朔非也)刖(絶也釋斷足刑)
(又没韻註同又轄韻註斷足書吕刑註刖足曰剕絶也音月在此餘見轄韻)軏(車轅端持衡者釋轅端曲)
(木語小車無軏五忽反又音月)越(玉伐切釋度也於也逾也揚也亦國名史越王勾踐漢書作粤字又)
(末韻乃越席字記朱絃疏越註瑟底孔又其聲清越以長並在此對越字經書越訓於字然賦者多用作兩字)
(對今錄一二以示不拘臨安解試郎偉成王能祈天永命賦凡隨地施敬對越無愧况在天有命去留難恃上)
(舍魁王戴冕士一旒賦錢昌言謂首容之莊與上帝以對越必物采之備始聳民之瞻視此作兩字對上舍郊)
(雍出寳璧玉器賦魁郭瑾二云精意對越休祥萃止又日月為常賦俞汝諧八云禮不徒行君宜對越此作一)
(字對依經註訓於也)鉞(斧也釋司馬法夏執玄鉞商執白鉞周左杖黄鉞)䋐(采章亦布釋紵布)樾
(樹隂釋䕃之以樾)&KR1209;(蟛&KR1209;似蟹而小)曰(詞也釋於也之也孟放勲日音馹此非)粤(于也釋審謹之)
(詞字下从丂)䬂(許月切風也)狘(走貌禮記獸不狘)闕(丘月切釋門觀也闕在門旁中央闕)
(然為道也一曰失也乏也不供也亦姓又本韻補門闕鳳闕魏闕㳺車補闕闕疑禮文多闕並此是故太學秋)
(夕月葉興宗押月字云文猶有闕在此如缺字在薛韻)厥(居月切其也釋説文發石也人名韓厥唐)
(書突厥董衝註九勿反勿内無此非)劂(剞劂釋刻刀又祭韻)蹶(僵也又祭韻註漢申屠嘉傳以林官蹶張)
(從高祖註林官之多力能踏强努張之故曰蹶張音厥)蕨(菜名釋虌也草木疏周秦曰蕨齊魯曰虌味甘)
(而冷)橜(其月切代也釋司馬相如賦銜橜馬勒巨月切在此)蹷(黄補拔也左是謂蹷其本必不有其)
(宗又賈䇿蹷六國音厥)掘(釋穿也又勿韻易掘地為臼孟掘井並其月衢勿二音義與下闕同)闕(黄補)
(左若闕地及泉義與掘同)钀(語訐切鏕也釋馬勒旁鐵又薛韻)歇(許竭切釋氣泄又休歇)
訐(居謁切釋面相斥罪相告訐亦攻發人私)羯(釋羊羖犗也)揭(黄補長也詩葭菼揭揭又本韻)
(祭薛韻按詩註其謁居謁二音)竭(其謁切盡也又薛韻註同語竭其力竭吾才孟竭目力耳力心思莊)
(脣竭則齒寒又川竭而谷虛並無明音上庠私試黄登官師相規二押闕字云樂於與人忠必竭公試春為青)
(陽六押月字云見造物生生而不竭並押在此可見通押)碣(碣石山名釋東海中山亦碑碣又薛韻同)楬
(揃志也周禮物楬而書之釋泉府註謂著其物也即今時之書有所表識謂之楬橜又轄韻乃控楬字)揭
(擔也又薛韻二音一訓舉也一訓負也又祭韻及本韻補莊昭昭然若揭日月而行註疏云昭昭明白如擔揭)
(日月而行於世其列其謁二反公試魁典謨深潤揚鴻烈賦陳高于二押烈字云書冠百篇昭昭若揭押在薛)
(内次名皆然南省天子與日月並明賦魁衮文焴二押月字云昭然若揭押在月内蓋是年廉前上請許押在)
(此)謁(於歇切白也釋見也請也告也)暍(傷暑也史記禹扇暍)髪(力伐切釋頭毛)發(釋起)
(也舒也舉也揚也周王發詩長發又本韻)伐(房越切釋征也擊也斬木一曰自矜曰伐)垡(亦作撥耕)
(起土也又未韻)閥(釋閥閱也功狀名其等曰閥積功曰閱)筏(海中舟釋大曰筏小曰桴)罰(釋罪之小)
(者力詈為罰)瞂(盾也選賦植鎩垂瞂)韈(勿發切釋足衣或作襪非)
黄補蹷闕揭
十一没
没(莫勃切沈也字从殳)殁(終也死也)孛(蒲没切色惡也一曰彗星又隊韻詳註)悖(亂也又隊)
(韻詳註左其興也悖焉註盛貌蒲忽反一作勃引此悖孛不可兩押黄補亦作誖揚子㣲而見之明其誖乎按)
(孔註布内反詳隊韻註)浡(興也釋孟浡然興矣此是)㶿(煙起貌)馞(香也)勃(排也釋周勃王勃)
渤(渤澥海名釋東海唐李渤)艴(張補孟曽西艴然不悦愠怒色)窣(蘇骨切釋勃窣从穴中卒出)
猝(蒼没切犬從草暴出逐人)卒(忽也釋忽遽貌倉卒也又本韻術韻)卒(臧没切兵卒又本韻)
(術韻)捽(昨没切釋手捽持頭髪也漢貢禹捽山把土揚蕈瓢捽如註以手捽菹茹)崒(山峻貌又術韻)
咄(當没切呵也)突(陁没切釋犬从穴中出滑也觸也欺也仲突徙薪曲突墨突不暇黔)揬
(搪揬釋觸也)腯(肥也釋牛羊曰肥豕曰腯)訥(奴骨切言難也)麧(下没切堅麥釋麥糠中不)
(破者漢書食糠麧今京師人謂粗屑為麧又覈字註)齕(齧也釋曲禮庶人齕之孟胡齕)紇(釋絲也亦孔子)
(父名唐書回紇)鶻(胡骨切鳥名釋鷹屬唐回紇德宗朝請改為回鶻言其便捷如鶻之飛)淈(濁也)
(楚辭淈泥揚波釋揚子書惡淫辭之淈法度註亂也光古忽反)忽(呼骨切釋忘也輕也又倏怱一蠶為)
(一忽十忽為一絲周八士仲忽召忽)惚(恍惚釋茫昧揚神心惚怳此是)笏(釋手板公及士所搢也笏怱也)
(有事記其上以備忽忘)窟(苦骨切釋穴也兎堀)矻(矻矻勞極釋王褎頌終日矻矻韓文矻矻窮年)
(註勞也在此)搰(張𥙷莊天地搰人用力已多而見功少)骨(古忽切又肉之覈孟勞其筋骨韓佛)
(骨表張説文豐肌膩體而乏風骨)(心亂)汨(治也書有汨作篇字从日又質韻字从曰書汩陳其五行)
兀(五忽切釋高而上平)卼(卼臲危也釋不安易臲卼此是又書邦之杌隉註不安又此杌陧字)矹
(硉矹山厓釋不穩貌)屼(山名釋五屼山在犍為又崛屼秃山貌)杌(樹無枝釋左四凶檮杌註即鯀也)
刖(絶也又月韻註同又轄韻註斷足詳月註)
黄補誖張補艴搰
十二曷(與末通)
曷(何葛切釋何也黄𥙷亦作害何也詩害澣害否又泰韻)褐(釋以毛為布一曰粗衣一曰短衣)鞨
(靺鞨狄種)毼(毼罽也釋毛布)鶡(似雉釋出上黨青色魏武帝賦鶡雞猛衆其鬭終無負期於必死今)
(人以冠象此後輿服志武冠虎賁羽林皆鶡冠註鶡似黒雉在此前黄霸傳鶡雀註蘇林曰今虎賁所著鶡冠)
(顔曰鶡音分本作鳻鳻雀大而色青非武賁所著者然分内無)喝(許葛切釋訶也)猲(犬也釋短喙犬)
渴(丘葛切無註釋盡也此飢渴字又薛韻註水涸)葛(居曷切釋絺綌草也詩葛藟謂葛之能藟)
(蔓繁滋者以本枝廕庥之多夏葛諸葛亮)㵧(膠㵧水廣釋波勢)轕(雜亂貌揚雄賦相膠轕兮註驅馳貌)
割(釋剝也害也斷也裂也)遏(阿葛切釋止也遮也絶也)餲(食敗也釋臭味變又夬祭韻)閼
(亦作堨遮擁也釋莊背負青天而莫之夭閼疏夭折也閼塞也一凌霄漢罔羅不及折塞於何而至於葛反春)
(秋高卒氏子閼伯此是漢匈奴閼氏音煙支此非)頞(鼻莖釋孟蹙頞)嶭(牙葛切嶻嶭山貌又屑韻)
䡾(載高貌又薛韻)枿(亦作蘖伐木餘釋謂木斫髠而復枿生孟非無萌蘖之生焉書有由蘖本亦作枿並)
(在此蘖又薛韻)躠(桑葛切行不正)摋(側擊釋公羊側手曰摋)&KR1281;(放也釋廣韻註若&KR1281;蔡叔是也)
(張𥙷亦作蔡放也左周公殺管叔而蔡蔡叔註上蔡素葛反說文作&KR1281;䊝&KR1281;之也又泰韻)巀(才逹切山)
(也釋巀嶭山在右扶風池陽)囋(嘈囋釋聲)怛(當葛切釋憯怛)狚(獦狚獸名釋出北號山如狼赤)
(眉鼠目)笪(答也釋竹䉬)闥(它逹切釋博雅闥謂之門韓詩門屛間曰闥漢樊噲排闥)撻(釋打)
(撻又疾走)達(行不相遇詩挑兮逹兮釋註往來貌非通達字又本韻)羍(通作達小羊)獺(釋獸如小)
(狗水居食魚又轄韻亦無註孟敺魚者獺也無音漢郊祀志豺獺有祭吐曷反記獺祭魚他達反在此又他)
(反在轄内)達(陁葛切釋通也此通達字周八士伯達孔頴達又本韻)剌(郎葛切戾也文从束)
(與寘昔韻刺字不同劉向封事臣膠戻乖剌來曷反韓剌手拔鯨牙亦在此)辢(釋辛味作辣非)糲(脱粟)
(釋張晏曰一斛粟舂七斗米為糲又祭泰韻註同馬遷傳堯舜糲粱之食音辢在此)捺(乃曷切釋以手)
(按物)
黄補害張補蔡
十三末
末(莫葛切又木上曰末弱也無也逺也)沫(水名釋水出蜀西徼外東南入江又水沫漢溝洫志蜀李冰鑿)
(離確避沫水之患今頼其利字从本末之末)抹(釋字林抹摋滅也)秣(食馬榖釋又金陵曰秣陵)
活(户括切釋生也又本韻孟不可活書不可逭不同用者宜審)佸(黄補㑹也詩曷其有佸)越(草也)
(左大路越席釋結草又曰翦蒲席又月韻詳註)豁(呼括切釋豁達漢書意豁如也此是字从害傍谷與)
(省場小本同大監本谷傍害廣韻有之係第二字今只依省場本)濊(礙流也詩施罛濊濊又泰廢韻)闊
(苦活切釋疏也亦逺也孟迂闊漢高豁達光武闊達豁逹二字不同)筈(箭末釋受弦處)括(古活切釋)
(絜也撿也易括囊賈誼論囊括四海書南宫括註括名也佐文王為奔走臣又趙括讀父書並此是)聒(讙語)
(釋聲擾也)活(水流聲又本韻詩北流活活註流貌在此)栝(櫽也釋荀子有櫽栝)适(疾也釋語周八士伯)
(适又南宮适本又作括魯大夫南宮敬叔並此是)葀(菝葀瑞草)鴰(麋鴰鳥鳴釋鶬鴰)檜(木名釋松)
(葉柏身又泰韻)斡(烏活切釋蠡柄廣韻轉也揚雄杜林説皆以軺車輪斡也又緩韻詳註)捾(援也)
(釋取也)撥(北末切釋理也治也絶也除也詩本實先撥蒲末反)墢(發土也國語王耕一墢又月韻)
鱍(魚貌釋魚掉尾)發(張補詩鱣鮪發發義與上字同又月韻)鉢(釋顔師古云食器)跋(黄補)
(躐也詩狼跋其胡又本韻)鏺(普活切刈草器釋兩刃木柄)潑(釋棄水)跋(蒲撥切釋跋躠)
(行貌一曰草行曰跋亦跋履跋涉又本韻)拔(迴也釋迴拔虜複姓賀抜勝此是又泰黠韻詳註左晉大夫反)
(首拔舎註草舎)胈(膚毳皮釋股上小毛禹治水股無胈脛無毛此是)妭(美婦釋鬼婦)軷(道祭釋將)
(行祭名出必告道神為壇而祭曰軷詩取羝以軷禮大馭犯軷是也)魃(神也詩旱魃為虐釋旱鬼禮有赤魃)
(氏除墻屋之物)茇(草舎一曰草木根釋詩召伯所茇草舎也在此)撮(粗括切四圭釋六十四黍為圭)
(四圭為撮二手取又本韻書撮其樞要中庸一撮土此是)襊(緇布冠釋詩臺笠緇撮字从手)繓(宗括)
(切結也)撮(挽也又本韻)掇(都活切釋拾取)剟(削也釋賈䇿剟寢户之廉註音輟輟内無只此)
(有)侻(他括切狡也輕也)脱(釋骨去肉又泰韻黄補亦作説易用説桎梏又祭薛韻張補亦作稅)
(孟不税冕而行又祭韻)奪(徒活切釋予奪也)捋(盧括切釋易取)
黄補佸跋説張補發税
十四黠(與轄通)
黠(下八切釋慧也桀黠又堅黒)劼(丘八切用力釋固也勤也書劼毖註固謹也)戛(訖黠)
(切轢之也字从直戈作戞非書戛擊所以止樂張補亦作揩記揩擊大琴)秸(禾藳釋書納秸服黄補亦作鞂)
(禮藳鞂之安釋去其皮以為席以祭天)頡(羮頡釋漢高封兄仲子為羮頡侯又屑韻)恝(黄補無憂貌孟)
(子公明高以孝子之心為不若是恝)軋(乙黠切釋車輾唐文藝序唐文上軋漢周此是)鳦(燕也又質)
(韻)圠(山曲釋賈誼賦坱圠無垠此是然史本傳作坱軋揚雄賦鞅軋又此軋字義似通)揠(拔也釋拔)
(草心孟揠苗)滑(户八切釋利也亦州名春秋時屬衛國史記滑稽音骨骨内無)猾(亂也釋狡猾書)
(猾夏)八(布拔切釋别也象分别相背形亦數也)拔(蒲八切釋擢也又末韻易確乎不可拔蒲)
(八反在此)殺(山戛切釋戮也又怪韻詳註)鎩(長矛又本韻賈誼論鉤㦸長鎩顔山列反列内無非)
(史記所拜反)察(初戛切釋審也諦也監也明也知也覆也徐鍇曰祭祀必知明而祭作詧非)
札(側八切釋櫛也編之如櫛齒相比又牒也木簡之薄小者一曰大死曰札禮瘥民無夭札左射穿七札吳)
(季札)蚻(似蟬而小)茁(則滑切草出地貌詩彼茁者葭又質屑韻按詩註側劣反在薛韻仄刷反在此)
(孟牛羊茁壯阻刮反亦在此)豽(女滑切豺屬釋似狸蒼黒無前足善捕鼠漢律能捕豺豽購百錢)
黄補鞂恝張補揩
十五轄
轄(亦作鎋下瞎切鍵也釋車軸頭鐵左巾車脂轄陳遵投轄孟序五經之錧鎋並此是黄補亦作舝詩載脂)
(載舝)楬(丘瞎切樂器釋木虎敔也所以止樂又月韻樂記聖人作為鞉鼓椌楬此德音也係苦瞎反)
齾(牛轄切缺齒)刮(古刹切釋掊把一曰摩切刮削)刖(五刮切斷足又月没韻詳月内註清江解)
(試天子明哲且仁賦取中一本六押察字云卞和之刖此事出韓非子考官以其下無音又韻無通押遂降魁)
(次榜宜知)刹(初轄切柱也)刷(數滑切釋刷試也刮也三蒼掃也又薛韻禮秋刷在薛内)哳
(陟轄切啁哳鳥聲)獺(逖轄切釋捕魚獸又曷韻詳註)
黄補舝張補瞎(許鎋切一目盲韻雖不収然用之為音切故附於此)
十六屑(與薛通)
屑(先結切釋動作切切亦勞也不獲已也孟予不屑之教誨也者在此)僁(聲也釋僁僁呻吟聲)&KR0887;(蹩&KR0887;)
(旋行貌釋行不正莊蹩躠為仁踶跋為義疏蹩躠用力貌踶跋矜持貌蹩步結反躠本亦作薛悉結反今韻只)
(此&KR0887;字若用依註薛字)楔(㰇也一曰含桃釋韓文椳闑店楔先結反門兩旁木在此)切(千結切釋)
(迫也要也割也博雅治骨曰切字从匕又霽韻詳註漢書一切在此)竊(釋盗自穴中出淺也私也)漆(黄𥙷)
(記子之言祭濟濟漆漆又質韻)節(子結切釋竹約也制也燥也信也易節卦禮掌節又本韻)楶(欂)
(釋屋梁上枅)截(昨結切釋斷也本作&KR0914;)節(張𥙷詩節南山註音截又如字)鐵(他結切釋)
(黒金字从&KR2392;呈)驖(馬黒色)餮(貪也釋左三苗名饕餮註貪食曰餮)姪(徒結切釋兄弟之子又謂)
(吾姑者吾謂之姪又質韻)絰(釋縗絰喪首飾)垤(蟻封釋亦冡前闕詩鸛鳴于垤丘垤)咥(齧也又質韻易)
(不咥人亨直結反在此詩咥其笑矣許意反又希迭反)耋(年八十釋耋鐵也皮膚變黒色如鐵作耊非)
荎(刺榆)迭(更也釋遞也道也)昳(反景釋日昃)跌(踢也釋足失措)瓞(瓜瓞釋韓詩瓞小瓜)苵
(草名釋蕛苵似稗)涅(乃結切黒土在水中字从土又水名出東郡語涅而不緇在此)篞(管之中者)
(釋大管曰簥中曰篞小曰&KR2669;)苶(疲貌又帖韻莊苶然疲役韓序氣象萎苶並音涅又音捻)纈(奚結)
(切釋文繒)襭(衣祍扱物)擷(釋捋取)頡(頡頏又飛而上曰頡下曰頏又黠韻)挈(詰結切又縣持也提)
(挈)契(詩傳契闊勤苦也又霽韻)結(吉屑切釋締也莊車軌結乎千里之外又結轍此是漢陸賈傳)
(南越尉佗魋結顔讀曰髻張文之為王生結襪如字又音計又跪而結之音係然去聲無)袺(執衽也)拮
(張𥙷詩予手拮据按註音吉又音結)絜(麻一耑也釋詩註孝子之絜白好絜其衣服孟歸絜其身而已註歸)
(於身絜不汚而已義與潔字同大學絜矩註絜猶結挈也矩法也有挈法之道謂常執而行之音結義猶挈也)
(與絜白歸絜意不同賈誼論度長絜大註圍束之也絜下結反義各不同押者宜審)潔(通作絜清也詳上註)
噎(一結切食窒)咽(塞也又先霰韻)齧(倪結切釋噬也)䘽(衣裗又齊韻)蜺(亦作霓屈)
(虹又齊錫韻註雌霓五的反)隉(亦作臲危也書邦之杌隉此是)臬(亦作𣙗射的)嵲(嵽嵲山貎)嶭
(巀嶭山貌又曷韻)穴(胡决切釋土室字下从八)血(呼决切釋祭所薦牲血釋名濊也出於肉)
(流而濊濊)泬(水從穴出釋穴寥空也)闋(苦穴切止也釋一曰息也漢書歌數闋)玦(古穴)
(切釋玉佩)觖(怨望又寘韻)訣(絶也釋别也)決(行流也一曰斷也釋詩決拾註鉤弦字从三點)蚗
(蛥蚗蟬屬釋蟪蛄)鴂(鸋鴂釋鶗鴂關東曰鸋鴂關西曰巧婦春分鳴則衆芳生秋分鳴則衆芳歇孟南蠻)
(鴃舌註音決又古役反毛詩作鵙役内無又與此字異)譎(詭也釋權詐梁益謬欺天下曰譎)潏(水名)
(釋在京兆杜陵又泉出貌又術韻)觼(亦作鐍環有古者莊固扃鐍註環舌)抉(一决切排也釋縱弦)
(彄韓文爬羅剔抉於決反出也韓序諸子百史搜抉無隱並在此)撆(匹蔑切擊也釋略也引也)瞥
(過目釋暫貌)彆(必結切弓戾也)閉(闔也又霽韻)蹩(蒲結切踶也釋跛也蹩&KR0887;見上&KR0887;字註)
苾(菜名釋香菜又質韻詳註)馝(香也)飶(食之香又質韻詳註)㧙(擊仆也張衡賦徒摶之所撞㧙)
蔑(莫結切釋無也又勞目無精左盛德蔑以加於此揚視日月而知衆星之蔑註微也晉先蔑鄭騣蔑此是)
(下从兵戍字)篾(析竹釋竹皮)衊(汚血)(鬻也釋凉州人謂粥曰)蠛(細蟲釋蠛蠓)
黄補漆張補節拮
十七薛
薛(私列切釋國名黄帝任姓後奚仲居薛孟薛居州又河東三鳳薛氏)褻(私服釋衷衣)媟(嬻也狎也)
(釋媟近小人黄𥙷亦作暬詩曽我暬御國語居寢有暬御箴)紲(系也釋長繩係之賈誼係緤之先列反註)
(謂長繩係之韻不収黄𥙷亦作絏左臣負覊絏又語縲絏同)泄(亦作渫去也釋又漏泄又祭韻詳註黄𥙷)
(亦作洩左言語漏洩)齛(羊粻)偰(亦作契卨髙辛氏子釋湯十三世祖書稷契又霽屑韻)雪(蘇絶)
(切釋凝雨説文亦除也拭也字下从又)蕝(租侻切束茅表位釋朝㑹束茅表位曰蕝國語置茅蕝表)
(位叔孫通傳為綿蕞野外註立竹及茅素營之習禮儀其中顔曰蕞與蕝同皆子悦反然韻無此蕞字泰内有)
(之音最押者恐悞須作顔註寫)絶(徂雪切釋斷絲字从刀巴)設(式列切釋施也陳也置也)蔎
(香草)掣(尺列切挽也又祭韻掣肘此是)浙(之列切釋江水自東至㑹稽山隂為浙江又浙米張)
(𥙷亦作淛庄子自淛河以義又祭韻)晣(明也又祭韻)折(斷也又本韻齊韻)舌(食列切釋在口)
(所以言又别味也喉舌字上从干戈之干从口)折(斷而猶連也又本韻齊韻)揲(揲蓍釋數蓍曰揲)
熱(而列切釋熱也如火所燒熱字从幸非)説(輪爇切釋告也亦談說釋名述也宣述人意又本韻祭未)
(韻)歠(亦作啜姝悦切飲也釋大飲孟流歠)拙(朱劣切釋不巧)梲(梁上楹釋侏儒柱)
爇(如劣切釋燒也左爇僖負覊氏)呐(言緩釋記呐呐然如不出口註舒小貌如悅反)刷(所劣切釋)
(刮也又轄韻禮在刷又凌人夏頒冰秋刷清也刷除冰室當更納新所劣反並在此)茁(仄劣切草生貌)
(又質韻又黠韻詳註)哲(亦作喆陟列切釋知也漢書明悊通天地心此悊韻無押者宜依韻寫)蜇(螫也)
徹(敕列切釋通也音掣周人百畝而徹莊朝徹而後能見獨註不崇朝而見逺又本韻)撤(抽也)聅
(軍法以矢貫耳釋司馬法小罪聅中罪刖大罪剄又寒韻)䚢也硩(釋擿墮也上摘山岩空青珊瑚墮之)
(又周禮有硩蔟氏又見錫韻)轍(直列切釋車迹陳平門外多長者車轍漢文紀結轍於道)徹(去也)
(此徹去之徹記客徹重席孟有酒肉將徹語以雍徹並此是又本韻)澈(水澄)列(力蘖切釋行次也陳)
(也布也分解又姓列禦冦)烈(火猛一曰業也)裂(繒餘釋擘破也左裂地而封之此是)迾(遮也又祭韻)
洌(水清釋易井洌寒泉食註清也此是字从三點)冽(寒也釋列蜻蛚釋凛冽)虫蟋蟀栵(栭也釋屋)
(枅上標又祭韻註同詩其灌其栵兩音又細栗江東曰栭栗楚曰茅栗)茢(芳也釋桃茢掃除不祥)
綴(株劣切聯也又祭韻註書綴衣詩綴旒樂記綴兆舒疾並丁劣丁衛二音又禮者所以綴滛註止也知劣)
(切在此)輟(止也釋揚無人則輟)啜(泣貌釋言多不止又本韻)惙(憂也詩憂心惙惙)畷(田兩陌間)
(道又祭韻註)罬(網也釋捕鳥覆重網一名罦)劣(龍輟切釋弱也鄙也)鋝(二十兩為鋝釋十銖)
(二十五分之十三也引周禮重三鋝北方以二十兩為鋝東萊以環為權重百二十斤亦曰鋝)埒(卑垣釋又)
(食貨志富埒天子等)孑(吉列切詩孑孑干旄釋等也單也鍵也又孑遺)釨(㦸也釋楚謂之釨左楚授)
(師孑焉註㦸也用㦸為陳又此孑字)悦(欲雪切釋喜樂也服也又悅豫)說(釋喜說又祭未本韻紹興)
(新制據詩說以使民易民說无疆語不亦說乎書高宗夢傅說並音悅今添入悦說不許連押如押傅說張說)
(之類即許連押言說之說)閱(釋簡閱又閥閲亦更歴)烕(許劣切滅也釋詩襃姒烕之此是)
(盡也)(飛貌釋小飛貌)吷(小聲也一曰飲也釋莊譬猶一吷)缺(傾雪切釋器破也少也字从缶)
(書咸以正罔缺語四飯缺適秦文如瓊杯玉斚爛然可珍而多玷缺此是)朅(丘傑切去也犍也釋武壯)
(貌)揭(舉也又祭月本韻詳月韻註賈誼論揭竿為旗顔註音竭謂竪之也今讀為負揭非正在此)
傑(巨列切釋傲也亦俊傑也白虎通賢萬人曰傑唐狄仁傑)榤(雞棲杙也按詩又此桀字)桀(釋夏之末)
(主名癸)渴(水涸又曷韻乃飢渴字)竭(盡也又月韻詳註)揭(負也又本韻祭月韻詩維北有斗西)
(柄之揭註居竭反月内亦有此竭字餘詳月韻註)碣(碣石釋東海山名特立之石又月韻)偈(張補荘天)
(道偈偈乎揭仁義若擊鼔而求亡子焉註用切貌又祭韻)孽(魚列切釋庶子孟孤臣孽子此是記中庸)
(必有妖孽說文作&KR1416;云禽獸蟲蝗之怪謂之&KR1416;書天作孽並魚列反司馬遷書媒孽其短師古曰媒如媒娉之)
(媒孽如麴孽之孽其字下从子)&KR1416;(亦作㜸袄&KR1416;釋衣服歌謡草木之怪謂之袄禽獸蟲蝗之怪謂之&KR1416;又見)
(上註)糵(牙米釋書說命麴糵)蘖(木餘又曷韻註)讞(議罪又獮線韻註同紹興新制許與獮線韻讞字通)
(押經傳内有獨音者只从本音記獄成有司讞于公註言也漢景詔諸獄疑若文致于法而于人心不厭者輒)
(讞之厭服也讞平議于定國傳冬月治請讞並魚列反在此泛用則通)䡾(高貌揚雄賦飛檐䡾䡾又曷韻)
钀(鏕也釋馬勒旁鐵又月韻)闑(門梱釋門中礙)鼈(必列切釋圓魚介甲蟲也)鷩(赤雉釋似山雞)
(又祭韻禮鷩冕註必滅反在此)滅(忙列切釋絶也盡也)搣(批也釋手拔又摩也捽也)别(筆列切異)
(也釋亦姓又本韻)别(皮列切分解也釋離别又本韻)
黄補暬絏洩張補淛偈
十八藥(與鐸通)
藥(弋灼切釋治病草又姓左藥石詩救藥易勿藥莊發藥謝眺詩紅藥當堦翻並此是)躍(釋迅也跳躍又)
(錫韻)礿(亦作禴祭也釋夏祭)龠(量也釋容千二百黍起於黄鍾之龠)籥(樂管釋以竹為之三孔長三尺)
(以和衆聲)瀹(漬也)爚(爇也釋火飛)鑰(闗牡釋今鎻匙)鸙(天鸙如鷃釋鳥名色似鶉)縛(伏約)
(切束也釋左面縳註縳手于後唯見其面)削(息約切釋鞞也亦析也刻也又效韻乃家削字孟削何可)
(得又削其地孔子筆削董䇿朘削並在此)碏(七約切釋敬也左石碏純臣也此是)猎(亦作㹱宋猎犬)
(名釋宋國良犬)鵲(亦作䧿釋知太嵗所在鳥)皵(皴也釋皮皴爾雅云棤皵謂木皮甲錯)爵(即約)
(切釋封也位也禮器又飲器一升曰爵又雀註)爝(火炬又笑韻詳註)雀(釋依人小鳥前漢兒寛贊鴻漸)
(之翼困于燕爵此爵字註乃此雀字鄭當時傳門外可設爵羅宣紀神爵並此爵字張敞傳鶡雀書二人雀弁)
(禮記雀入大水為蛤此雀字二字通用押者宜審)皭(疾雀切白色釋亦疎静貌又笑韻)嚼(釋噬)
(也咀嚼又笑韻)鑠(式約切釋美也銷也銷金鑠石)爍(光也釋灼爍)灼(職略切釋炙也爇也)
妁(媒也釋酌也斟酌二姓)彴(横木度水釋略彴小橋又覺韻)酌(釋盛酒行觴亦挹也)勺(挹取也又)
(本韻詩酌言能酌祖道此酌字亦作仢逺酌同前漢禮樂志周公作勺言酌先祖之道董䇿樂莫盛於勺二字)
(通用不可兩押)焯(明也釋焯爍)炤(黄補炤炤易見詩潛雖伏矣亦孔之炤又笑韻中庸引此詩之召反)
(亦作繳生絲縷釋矰綴)禚(齊地名釋左公㑹齊侯于禚)斫(釋擊也廣韻註刀斫)斮(側略)
(切斬也又覺韻書斮脛註側略反)綽(尺約切釋寛也裕也書不寛綽厥心孟綽綽然有餘裕孟公綽)
(孫綽天台賦擲地有金聲)婥(綽約好也釋美貌)杓(實若切釋挹酌器又宵韻黄𥙷亦作勺周禮梓)
(人為飲器勺一升又本韻中庸一勺之多市若反亦音杓左敗齊侯于長勺註魯地上酌反又本韻)汋(激水)
(聲)弱(日灼切釋撓也劣也左周公相分封父之繁弱註分去聲父音甫繁弱大弓名)蒻(蒲也釋荷)
(莖入泥處)若(釋汝也如也順也亦語辭人名有若草名杜若莊河伯望洋向若而嘆註望洋不分明水日相)
(映故望洋若海神東海若此是)著(陟略切置也釋服衣於身作着非又御韻本韻)著(直略切附)
(也釋置定曰著又本韻御韻記樂著大始註處也又著殷尊也註著地無足賈誼傳如黒子之著面晁錯䇿根)
(著之徒食貨志地著為本並直略反字上从草今諸本此字並从竹獨石碑以从竹為非今以說文及廣韻攷)
(之箸字下無略音著字下有二略音則藥内二字並从草無疑石碑之説為是仍與禮記漢書著字㸃畫同今)
(定从草)逴(敕略切行貌釋略逴又覺韻)婼(不順也釋叔孫婼魯大夫)㚟(兎之小者釋似兎青)
(色唐有王君㚟)略(力灼切釋經略土地謀略亦智也行取也簡也作畧非)䂮(利也釋唐刀)掠
(亦作剠奪也釋抄掠刧人財物又漾韻詳註韓序剽掠潛竊為工耳力灼反强取也)&KR2577;(螶&KR2577;蟲名釋蜉蝣蟲)
(朝生暮死)謔(迄却切釋戱也)却(乞約切釋節也退也作郤非)脚(訖約切釋脛也)蹻
(舉足行髙又小韻詳註賈賦謂跖蹻廉跖秦大盗蹻楚大盗詩小子蹻蹻四馬蹻蹻並居略反在此又見下註)
屩(釋屐也草履南方謂之屩卜式而衣草屩王褒頌離疏釋蹻又此蹻字)噱(極虐切笑也釋大笑)
臄(口上也詩嘉肴脾臄按註口上曰臄口下曰函)醵(㑹飲釋㑹錢飲酒又魚御韻禮器周禮其猶醵與其)
(庶其約二音)約(乙却切釋約束又儉也又笑韻)葯(白芷又覺韻)虐(逆約切釋殘也酷也)
瘧(釋寒熱病迭作)籰(越縛切収絲者)矍(厥縛切遽貌)攫(持也)钁(大鉏)玃(猴屬釋貜)
(父善顧說文大母猴)彠(鬱縛切度也釋楚辭榘彠註法度也)嬳(態也釋姿態又惜也師古曰江南曰)
(山東曰嬳)
黄補炤勺
十九鐸
鐸(逹各切釋大鈴軍法五人為伍五伍為兩兩有司馬執譯一曰木鐸以振文教金口木舌趙尹鐸守晉陽)
(為保障)凙(&KR0982;凙冰也釋冰結楚詞冬冰以&KR0982;凙)度(謀也釋量也左心能制義曰度又暮韻)剫(判也)
(釋治木也爾雅木謂之剫)託(撻各切釋寄也作托非)橐(囊也釋無底曰橐有底曰囊又小曰橐大)
(曰囊左哀公㑹吳于橐臯章夜反又音託今謂囊槖有財物也)&KR1909;(夜行所擊着釋漢書衛士周盧擊&KR1909;易繫)
(重門擊柝孟抱關擊柝又此柝字)柝(判也又見上註)拓(推也釋手推物俗相承作此托字)袥(衣衸)
(釋開衣領)籜(竹皮)蘀(草木皮葉陊也釋落也又詩十月隕籜)魄(落魄不檢釋貧無家業又陌韻漢書)
(酈食其傳家貧落魄顔曰失業無次音薄史記音托莊天道輪扁斲輪曰君所讀古人糟魄註漬糟曰粕夫醇)
(酎比乎道德糟粕方之仁義魄音粕又作粕或如字魂魄也註是此粕字如引此合寫註下粕字相如封禪書)
(旁魄四塞註廣被步各反音薄韻無)洛(通作雒歴各切釋水出上雒冡領山至河南鞏縣入河成王卜)
(宅于洛邑通鑑光武立四親廟于雒陽註本作洛魚豢曰後漢都洛陽以火德王火行忌水故去水加佳自光)
(武改為雒字)酪(乳酪釋乳漿)絡(釋絮也又經絡籠絡亦麻未漚)珞(瓔珞)硌(磊硌石貌)烙(釋灼)
(也燒烙荀議兵紂為炮烙之刑)駱(白馬黒鬛釋又姓吳駱續唐王楊盧駱)落(釋草曰零木曰落又落㞐)
(也宫室始成祭之曰落又豭血釁鐘曰落詩訪落景弇曰落落難合莊北海若曰牛馬四足是謂天落馬首穿)
(牛鼻是謂人註疏馬首可絡正文落字註乃絡字)(雨零)雒(鳥名字林鵋䳢也又姓釋雒陽見落字註)
㓢(剔也釋去皮節)樂(娛也又效笑覺韻男繫所樂而玩者音岳適㑹也此非詩假樂此是)轢(輘轢車踐)
(也又錫韻詳註司馬相如賦車所閵轢註閵踐也轢輾也來各反在此)諾(匿各切釋應詞也語子路)
(無宿諾)博(迫各切釋廣也大也通也字从十)搏(釋手擊又暮韻)尃(田器釋鉏類又鍾磬上横)
(木詩錢鎛唐皇甫鎛)簙(局戱釋六箸十二棊古者烏胄作簿)鑮(大鍾)襮(黼領又沃韻註)粕(匹各)
(切釋酒滓&KR1847;糟曰粕又魄字註)濼(陂澤釋左公㑹齊侯于濼註水在濟南歴城縣西北入濟盧谷匹谷二音)
薄(黄補疾驅聲詩載驅薄薄又本韻)膊(黄補磔也春秋殺而膊諸城上)拍(黄補肩也禮饋食之豆豚)
(拍魚醢又陌韻)泊(白各切釋止也揚雄自守泊如也顔註安静也揚雄賦人君澹泊為德並步各反在)
(此)箔(簾也)怕(憺怕静也又禡韻)薄(林薄釋草木交錯曰薄廣韻註厚薄亦姓漢文母薄氏又本韻)
(易繫雷風相薄註相附薄鄭云入也旁各反書外薄四海迫也言至海也薄各反徐夫各反並當在此孟薄夫)
(敦周勃織薄曲葦薄為曲謝靈運詩英辭潤金石高義薄雲天已上並無音)礴(旁礴混同釋莊之德也將)
(旁礴萬物註猶混同蒲各反又畫史解衣般礴註神閒意定般音盤下旁各反並在此)亳(地名釋湯所都)
莫(末各切釋無也定也又暮陌韻詩求民之莫在此漢李廣傳莫府省文書註莫府者以軍幕為義古)
(字通單用耳軍旅無常居止故以帳幕言之廉頗李牧市租皆入幕府是也若引此則莫幕不可連押)幕
(釋帷在上曰幕覆食案亦曰幕漢武紀李將軍絶幕註沙幕匈奴之南界臣鑽曰沙土曰幕師古曰二説皆是)
(或云是塞外地名非幕外者即今突厥中磧耳李陵歌曰經千里兮渡沙幕此幕字又上註)漠(沙漠釋北)
(方流沙義恐與沙幕字同)膜(肉間膜)摸(釋摸&KR2021;也捫也蘇味道摸稜持兩端)瘼(病也釋以求民瘼)
寞(釋寂寞無聲)鄚(地名釋涿郡縣)索(昔各切釋草有莖葉可以作繩索又散也盡也又陌韻詳)
(註易震索索懼也桑洛反左周公相疆以周索疆以戎索索法也疆理土地以周法戎法素各反在此)錯
(七各切釋雜也乖也鑢也又暮韻易繫然後禮義有所錯七各七路二音揚不礱不錯此是)剒(治犀)
作(即各切釋為也起也詩天作此是又侯作侯祝側慮反韓愈詩方般如此作音佐東漢廉范傳不禁火)
(民安作則䕶反此非去聲不収)鑿(鮮明貌詩白石鑿鑿一曰精也左粢盛不鑿釋糲米一斛舂八斗曰鑿又)
(本韻號韻註字从丵臼殳金)昨(疾各切釋昨日隔一宵也)酢(客酌主人釋酬酢蒼頡篇主荅客曰)
(酬客報主人曰酢又暮韻)柞(木名釋柞棫櫟也柞實之皮今謂皁斗可染皁又陌韻漢長楊五筰音柞韻不)
(収詩載柞在陌韻)怍(釋慙也)筰(邛筰又筴也釋漢相如傳邛筰之君註今蜀邛都定筰二縣亦竹索)
(西南夷尋之以度水益州有筰橋)鑿(釋鏨也穿也又本韻又號韻俱詳註)鶴(曷各切釋似鵠長喙)
(朱頂)貉(釋似狐善睡獸周禮貉踰汶則死語狐貉者立並在此孟貉稽丁云人姓當音鶴又大貉小貉音陌)
(又周禮肆師大甸獵祭表貉則為位註莫駕反鄭音陌此非陌駕内無)&KR0982;(&KR0982;凙冰貌)涸(釋水竭又暮韻)
&KR0796;(黒各切肉羮釋無菜曰&KR0796;)壑(溝也釋大壑為物注焉不滿酌焉不竭)蠚(螫也釋刑法志孝惠)
(高后時百姓新免毒蠚呼各切)郝(地名在扶風又姓又商帝乙子期封大原郝郷後因氏焉)鄗(地名在常)
(山釋柏郷故城春秋時晉鄗地管仲對齊侯鄗邑之黍是也又皓韻光武紀有司設壇鄗南六月即位火各反)
嗃(嚴也易家人嗃嗃又覺韻註同)謞(謞謞崇讒慝又覺韻註同)熇(熾也又宵屋韻又沃韻註)恪
(克各切釋敬也左備陳三恪通典周武王克商封虞夏與商之後以備三恪註敬也)各(葛鶴切釋異詞)
(詩由庚萬物各得其宜易則各從其類語各言爾志)閣(釋所以止扉又觀閣亦庋藏之所)袼(張補袂也)
(記深衣袼之高下)惡(遏各切釋不善也過也又暮韻詳註)堊(白涂釋爾雅牆謂之堊)蝁(虺屬)
(釋大眼蛇最有毒淮南人呼為堊子)諤(逆各切直言)愕(驚也)堮(圻也)鰐(魚名釋似蜥蜴長一)
(丈水潛吞人即浮一生百卵也及成形則或為鼉為蛟者甚靈出日南韓愈有祭鰐魚文此鱷字)鍔(刃也)
(釋刀劒刃王褒頌越砥歛其咢五各反與鍔同)鄂(地名釋江夏郡又姓詩鄂不韡韡鄂鄂然言外發也箋云)
(承華者曰鄂又曰鄂足也引此恐與蕚字意同不可兩押)鶚(鵰屬釋杜詩鵰鶚在秋天)萼(華跗釋花萼樓)
(字从二口)咢(徒擊鼓釋詩或歌或咢)噩(太嵗在酉曰作噩釋揚周書噩噩爾註猶諤諤五各反)
穫(胡郭切釋草曰刈穀曰穫又暮韻記儒有不隕穫於貧賤註困迫失志貌户郭反在此)鑊(釋鼎大無)
(足説文鑴也)濩(雨流霤下貌釋亦蠖濩言室深逺貌又暮韻)霍(忽郭切山名釋爾雅霍山為南)
(岳又姓衞霍)藿(菽也釋亦藜藿)攉(手反覆釋摇手曰揮反手曰攉)彍(亦水彍張弩也釋說文弩滿此)
(字又音廓)郭(骨鑊切釋城郭世本鯀作郭亦姓虢叔後唐李郭)槨(釋葬有木槨)雘(屋郭切丹)
(也釋書塗丹雘)蠖(尺蠖釋屈伸蟲揚雄賦蟺蜎蠖濩史屈原傳安能以皓皓之白而䝉世之温蠖乎註猶惛)
(憒也烏郭反並此是)
黄補薄膊拍張補袼
二十陌(與陌昔通)
陌(莫白切釋阡陌田間道南北曰阡東西曰陌)貊(北方國釋北方豸種)&KR2466;(馲&KR2466;獸名釋似騾而小)
百(黄補勵也左距躍三百)貘(獸名釋似熊而黄黒色出蜀中食鐵)驀(上馬釋選三都賦驀六駁)莫
(黄補左德正應和曰莫又鐸韻按詩貊其德音下註莫然清静左引此詩貊作莫此是)拍(匹陌切拊)
(也又鐸韻)珀(琥珀)魄(左人生始化曰魄釋形也隂神又糟粕詳鐸韻註)百(博陌切釋十十也十)
(百為千又本韻)伯(長也釋又爵名又禡韻巷伯宗伯申伯此是)柏(釋木名松柏)迫(釋近也急也附)
(也)㼣(㼿㼣甃也釋井甃)白(薄陌切釋西方色又告也莊虛室生白揚草玄尚白丙吉赤白囊齊)
(小白唐元白)帛(釋繒也玉帛布帛鄧禹垂功名竹帛束帛加璧召申公)舶(大舟釋海中大船畨船)
磔(陟格切裂也釋祭風曰磔)坼(恥格切釋裂也詩不坼不副作折非)宅(直格切釋居也)
(人所託也釋名宅擇也擇吉處而營之)澤(釋水鍾曰澤陂澤也潤澤恩也又昔韻又史河渠書澤鹵之地音昔)
(此非)擇(釋揀選)鸅(鵜鶘釋鸅鸆即䕶田)翟(陽翟地名又錫韻)搦(昵格切釋按也捉搦)
赫(郝格切釋火赤貌亦明也)嚇(釋怒也又禡韻詳註)客(乞格切釋寄也賔客唐牛仙客)格
(各額切釋式也正也至也格言格君心又本韻孫子曰形格勢禁漢吾丘夀王善格五即今戱簺竇太后義格)
(淮南厲王傳格明詔並音各此非然在各内無)骼(禽獸之骨釋骨枯曰骼記月令掩骼)觡(骨角釋無䚡又)
(鹿角無枝曰角有枝曰觡)&KR1749;(至也)挌(擊也)茖(爾雅茖山葱)㦴(捕也鬭也)額(鄂格切釋顙也)
(鄂也有垠鄂霍光傳燋頭爛額為上客黄補亦作頟書罔晝夜頟頟漢韓說封龍頟侯)詻(訟也釋玉)
(藻言容詻詻註教令嚴)峉(山高大貌釋岝峉楚詞山阜峉峉)砉(霍虢切皮骨相離聲又錫韻註)
(同莊庖丁解牛砉然嚮然註音殈在錫内崔音畫在此)湱(波相激聲釋漰湱)虢(郭獲切地名釋周封)
(虢仲之地一曰北虢在太陽東虢在滎陽西虢在雍州文王咨于二虢)擭(屋虢切握也)索
(色窄切取也又鐸韻易探賾索隱漢與羽相距京索間顔曰京邑名有大索小索亭山客反景弇収富平獲索)
(富平齊地無音)迮(側格切迫也)窄(釋狹也)笮(矢服釋皮曰箙竹曰笮)柞(黄補除也禮柞)
(氏掌攻草木詩載芟載柞又鐸韻)唶(聲也左行扈唶唶)虩(迄逆切恐懼易震來虩虩)隙
(乞逆切釋壁孔亦怨也間也閒也莊忽然如騏驥之馳過隙此是字中从曰)郤(地名又姓釋晉大夫叔虎)
(邑也郤氏亦晉卿郤缺郤詵俗从吝非莊知北遊人生天地間若白駒過郤註本亦作隙韻本古註孟郤之不)
(恭郤正作却字下皆同或作郤誤此非)綌(葛屬釋粗葛)㦸(訖逆切釋說文有枝兵也引禮㦸長)
(丈六尺)劇(竭㦸切釋増也難也甚也剸煩治劇又姓劇孟)屐(屩也釋履屐謝靈運短屐)逆
(仡㦸切釋迎也關東曰逆關西曰迎又却也亂也逆旅漢陳平封曲逆侯本傳無音恐如字然文選髙祖功臣)
(頌註曲區句反逆音遇此非去聲亦無)縌(綬維釋漢書古佩襚)啞(烏格切易笑言啞啞釋笑聲又)
(麻馬韻)㗲(黄補呼陌切聲也揚通諸人之㗲㗲按註呌呼光曰今从李本作盡音晉)格(黄補)
(胡客切堅不可入也學記發然後禁則扞格而不勝又本韻)
黄補百莫頟柞㗲格
二十一麥
麥(莫獲切釋芒榖秋種白虎通麥金也金王而生火王而死)霢(霢霂小雨)脈(釋血理之分表行體者俗)
(作脉非)覛(相視)檗(博厄切黄木釋飲冰食檗俗作蘗非)擘(撝也一曰大指孟以仲子為巨擘焉)
愬(色責切驚懼也又暮韻易履虎尾愬愬山革反此是)(小雨)䇿(亦作筴側革切馬箠也釋)
(鞭䇿也謀也一曰䇿書教令於上以驅䇿於下字从束非筴龜筴也又葉洽韻記大史釁龜筴初格反在此左)
(序大事書之於䇿中庸文武之政布在方䇿唐儒學序四方挾䇿負素則與下冊曰簡冊者同不可連押如押)
(上䇿謀䇿方可别押方冊簡冊)冊(通作䇿符命亦簡冊又上註)柵(編木又村柵)責(側革切釋)
(求也罪責又卦韻註)簀(牀棧檀弓曽子易簀)嘖(嘖嘖鳴也左嘖有煩言註至也)幘(巾幘釋髪有巾曰幘)
(一説古賤服漢元帝頂有壯髪故服之王莽秃又加巾)債(負財也又卦韻)咋(大聲)賾(士革切深)
(也釋幽深難見易探賾)摘(陟革切釋手取也又錫韻)謫(罰也釋記昏義適見於天註適責也直革)
(反孟人不足與適也註過賈誼論適戍之衆音謫韻不収)覈(下革切實也釋史陳平傳亦食糠覈音核)
(漢書音紇班固典引聖上肴覈仁義之林藪註引詩肴核維旅覈亦核也謂果實之屬與核字不可兩押若用)
(典引肴覈又押綜核乃可)核(無註此果核字揚真偽為政核光曰下革反謂精確得其實是核即覈也如宣)
(帝綜核亦周若引此覈核不可兩押)翮(釋羽莖也)隔(各核切釋障也)膈(盲也釋胸膈)革(釋改)
(也獸皮亦兵革也易卦名又姓)厄(乙革切隘也釋亦災)阨(塞也釋礙也危也又卦韻孟柳下惠阨窮)
(音厄)軶(轅前釋車軶)搤(捉也釋持也又卦韻揚雄賦搤熊羆婁敬搤其亢並此是)獲(胡麥切釋)
(得也亦臧獲方言荆淮海岱河濟之間罵奴曰臧罵婢曰獲)畫(釋計䇿也界也又卦韻)嫿(好也釋分)
(明好貌)劃(忽麥切錐刀曰劃)剨(破聲)馘(古獲切釋軍戰斷耳也左以為俘馘)幗(巾幗)
(釋婦人喪服)摑(批也釋手打)蟈(鼃也周禮有蟈氏釋腰細口大夜鳴記螻蟈鳴)
二十二昔
昔(思積切釋往也始也為一昔之期明日也)惜(釋貪也恪也痛也愛也)腊(釋脯肉乾肉也禮有腊人)
舄(履也釋以木置其履下不畏泥濕)磶(礎也釋柱下石)潟(鹵地釋鹹土)刺(七逆切釋穿也)
(又寘韻孟刺人而殺之七亦七四二音與曷韻刺字不同)磧(水渚有石者又沙磧)積(資昔切聚也又)
(寘韻乃委積字)鰿(鮒也釋爾雅貝小者曰鰿)鯽(魚名釋蜀圖經形似鯉色黒而體促肚大而脊隆)脊
(釋背脊釋名脊積也積續骨節脈絡上下說文背)蹐(小步也詩謂地蓋厚不敢不蹐)迹(亦作跡蹟釋步)
(痕韓表揚厲無前之偉蹟在此)踖(踧踖釋敬貌)借(假也又禡韻釋取於人曰借取者入聲與者去聲左)
(寡君是以願借助焉作猎非)席(祥亦切釋藉也亦姓徐鉉云以待賔客之禮賔客非一人故字从庶)
蓆(黄補爾雅曰大也詩緇衣之蓆兮)夕(釋暮也从月半見)穸(窀穸釋厚也穸夜也一曰長埋謂之)
(窀長夜謂之穸)籍(秦昔切釋籍書也此書籍字晉阮籍唐籍湜史陸賈傳聲名籍甚此是)耤(亦作)
(藉帝耤千畝釋古者使民如借故謂之耤王制古者公田藉而不稅註在亦反藉之言借也借子亦反並在此)
(藉又禡韻)瘠(釋瘦也左瘠魯以肥杞此是)塉(薄土)釋(施隻切釋捨也解也散也又釋氏)澤
(黄補解散也詩其耕澤澤又陌韻)奭(盛也釋亦北燕召公名君奭又職韻)襫(襏襫蓑衣)適(之也釋往)
(也又錫韻註又上謫字註)螫(蟲毒釋班固賦蕩亡秦之毒螫此是)尺(昌石切釋十寸周禮寸尺咫尋)
(丈仞諸度量皆以人之體為法)赤(釋南方色又姓周人尚赤赤心忠赤公西赤)斥(大也指也亦苦地釋)
(指斥寇盗充斥逺斥候斥地鹹鹵地東方曰斥西方曰鹵此是)隻(之石切釋一也字下从又)摭(拾也)
(釋陳宋間謂拾曰摭刑法志蕭何攟摭秦法揚摭我華而不實我實在此)蹠(跳躍釋楚人謂跳躍曰蹠)跖
(足下釋足踐履亦盜跖字孟蹠之徒此蹠字註與跖同)炙(炮也又禡韻無註字少一點按說文炙炮肉也)
(从肉在火上只之石反則入聲者从肉兩點字虛又禡韻膾炙字釋燔肉為炙則肉不全矣字从半肉一點字)
(實此字經史中頗混淆但以字之虛實推字之點畫則不差矣詳辨於此以俟知者)石(常隻切釋山體)
(為石)祏(廟主釋宗廟主禮有郊宗祏室)鼫(五技鼠釋說文能飛不能過屋能緣不能窮木能遊不能渡谷)
(能穴不能掩身能走不能先人荀勸學又作梧鼫鼠易晉如鼫鼠此是)碩(大也釋詩碩人碩鼠唐碩輔並)
(此是)射(食亦切釋弩矢發也又禡韻詳註又本韻)擲(亦作擿直炙切釋投也莊擿玉毁迭小盜)
(不起此是揚修身擿埴索塗註以杖擿地而求路光曰他歴反排也趙廣漢傳發奸擿伏如神顔謂動發之也)
(他狄反此並非然錫韻不収)躑(住足釋躑躅行不進)益(伊昔切釋饒也増也進也)嗌(咽也釋喉)
(也莊終日嘷而嗌不嗄此是)齸(鹿粻釋爾雅麋鹿曰齸謂吞芻而反出嚼之)繹(夷益切釋抽絲)
(亦陳也理也絡繹紬繹書庶言同則繹詩敷時繹思此是又見下註)(又祭名釋重祭也詩絲衣繹賔尸註)
(繹又祭名天子諸侯曰繹以祭之明日卿大夫曰賔尸與祭同日又註周曰繹商曰肜繹音亦書作若引此)
(則繹不可兩押如押紬繹又押祭則可)醳(醇酒)懌(釋悅也樂也服也詩辭之懌矣註悦也)譯
(傳四方之言釋越裳氏重九譯)驛(置騎釋洪範卜筮曰霽曰驛鄭當時置驛迎賔客此是)嶧(山名釋在)
(東郡禹貢嶧陽孤桐始皇上鄒嶧山刻石頌德)斁(厭也終也又暮韻周官萬邦惟無斁又朕承王之休無斁)
(詩服之無斁揚為政審思斁之類並此是)圛(回行逸書圛圛升雲釋半有半無)掖(持臂一曰掖庭一曰)
(正門之旁小門左掖西掖)腋(釋胳也在肘後)液(釋津液)亦(釋總也又也)奕(大也釋行也盛也赫)
(奕詩韓奕此是)弈(圍棊釋弈美貌孟博奕唐傅弈)帟(釋在上曰帟一曰小幕曰帟)易(釋此周易字按)
(祕書日月為易象隂陽也亦改也變也轉也又寘韻)埸(疆也釋字从周易之易與陽韻場圃字不同左疆埸)
(之事音亦)蜴(蜥蜴釋似蛇四足去足真蛇一名守宫一名蛇師)射(無射律名釋九月律又本韻禡韻詳)
(註)役(營隻切釋戍邊)疫(釋民皆疾也)辟(必益切君也一曰除也又寘静及本韻書惟辟)
(作福君也莊至信辟金註除也音屏又音辟孟徐辟並此是)璧(釋圜玉瑞爾雅肉倍好曰璧白虎通内方)
(象地外圜象天)襞(韏衣釋徐鉉云韏革中辨也衣襞積加辨)躃(人不能行釋跛躃賈䇿又類辟顔曰足病)
(音璧又此辟字)僻(匹亦切邪也黄補亦作辟孟放僻邪侈又寘静及本韻莊擿辟以為禮音剔僻註邪)
(辟也)擗(毗亦切撫也釋撫心擗踊)辟(法也又寘静及本韻書殷民在辟吕刑宫辟之類在此)闢
(開也釋啓也孟土地辟又此辟字韻不収)碧(兵亦切釋石青美者)
黄補蓆澤辟
二十三錫(獨用)
錫(先的切釋銀鉛之聞一曰與也洪範錫福字从周易之易與陽韻鏤鍚从旦勿者不同)裼(袒裼釋脫)
(衣露其肩又霽韻)緆(細布)析(釋分也又破竹詩析薪又姓)皙(白也釋人色白魯曽皙晉束皙)
(此是字从白作晢者音哲)淅(汰米釋孟接淅而行)戚(倉歴切釋親也近也又見下註)鏚(兵器釋干)
(鏚大斧詩干戈戚揚戚斧也又此戚字)慼(憂也釋懼也語長戚戚孟我心有戚戚焉又此戚字已上戚鏚)
(慼三字宜審不可連押)鼜(戒守鼓周禮軍旅夜鼓鼜)績(則歴切緝也釋繼也事也業也)勣(通作)
(績功也釋李勣長城)寂(前歴切釋無人聲也唐裴寂)壁(必歴切釋垣也牆壁又星名營室東)
(壁字从土)繴(鳥罔釋爾雅繴謂之罿今覆車)鼊(鼊龜屬甲有黑文如玳瑁可飾物)霹(匹歴切釋)
(霹靂雷急激者)劈(破也釋剖裂)澼(漂也釋莊洴澼絖漂絮者此是)釽(梁益間裁木為器)甓
(蒲歴切瓴甓也釋莊道在瓦甓此是)覓(莫狄切釋求也作覔非)幎(幔也)塓(塗也釋左塓館宫室)
蓂(菥蓂大薺又青韻)幦(䰍布釋車覆笭)鼏(木貫鼎耳釋鼎蓋)冪(覆也釋覆食巾周禮冪人供巾)
(冪黄𥙷亦作幭詩淺幭按韓奕註淺虎皮淺毛襪覆也)的(丁歴切釋指的又明也揚義的)菂(芙蕖)
(中子)靮(繮也釋馬繮檀弓執羈靮而從此是)弔(至也又嘯韻書無敢不弔音的)適(親也釋从也又昔韻)
(詩誰適為容語無適無莫並在此餘見謫字註)嫡(釋正也敵也)蹢(蹄也詩有豕白蹢)鏑(矢鋒釋箭)
(鏃賈誼論銷鋒鍉註與鏑同韻無用者當依韻字寫)滴(釋水注也字内從古或作滳乃式羊反)樀(檐也)
(釋屋梠)甋(瓴甋釋塼也)逖(他歴切釋逺也晉祖逖黄𥙷亦作逷爾雅曰逺也左豈敢離逷)惕(釋怵)
(惕憂也愛也敬也)剔(釋解骨)趯(跳釋詩趯趯阜螽)躍(黄𥙷狡兎之貌詩躍躍毚兎又藥韻)硩
(挑也周禮有硩蔟氏又薛韻按禮掌覆夭鳥之巢剔徹析三音)摘(指近也又麥韻揚子摘埴字有之遶此非)
狄(亭歴切釋北狄唐狄仁傑)荻(釋藋也)翟(山雉釋尾長曰翟南方雉名書夏翟又陌韻)籊
(竹竿貌釋長而殺)糴(市榖)敵(釋匹也主也當也輩也)迪(道也又進也作也蹈也)踧(平易也詩)
(踧踧周道註周家通道又屋韻)覿(釋見也)滌(釋洗也除也浄也)笛(釋樂器七孔筩羌笛三孔武帝)
(時丘仲作)歴(狼狄切釋數也過也歴年歴代字从二禾前天文志辟歴夜鳴讀作霹靂字)厯(厯象)
(釋羲和造厯然易治厯明時之類又此歴字引此二字通用不可兩押如押經歴歴試之類則厯象字不可又)
(用此歴字押)靂(釋霹靂雷聲)䍥(羃䍥煙貌)櫪(馬櫪)瀝(釋浚也一曰水下滴瀝)礫(小石釋瓦)
(礫又水名)瓅(玓瓅釋明珠色)皪(的皪白狀)轢(車踐釋亦刻轢又鐸韻漢書陵轢來的反唐文藝序法度)
(森嚴抵轢晉魏董音郎狄反踐也並在此)櫟(木名釋柞屬髙紀都櫟陽音藥藥内無此非)鬲(亦作䰛鼎)
(屬又爾雅欵足謂之鬲孟膠鬲只音隔又毁鬲孟音隔潛毁之使情隔隔韻不収又音)却在此酈(地名)
(亦姓釋在南陽又酈食其)惄(乃歴切飢意釋憂思)溺(釋没也又嘯韻語桀溺孟天下溺並在此又髙祖溺)
(冠在去聲)檄(形狄切釋符檄尺書也漢羽檄)獥(狼子)薂(蓮實釋菂薂)(種具)覡(男巫釋能)
(齋肅事神者男曰覡女曰巫)鬩(馨激切訟也釋鬭也狠也戾也詩鬩于牆)赥(笑聲)(矛也釋左)
(思賦長智兵)激(吉歴切釋疾波)擊(釋說文支也打也莊目擊而道存)轚(車轄相擊釋舟車)
鶂(亦作鷁倪歴切釋水鳥䳄雄相視則孕春秋六鷁退飛過宋都此是)霓(雌虹又齊屑韻沈隱侯作)
(四聲譜分平上去入製郊居賦以草示王筠讀至雌霓連蜷乃五的反沈拊掌欣抃曰有僕嘗恐人呼霓為平)
(聲又齊韻註)艗(舟釋舟頭為艗首淮南子龍舟艗首天子乘之)虉(綬草)闃(苦具切静也釋易豐闃其)
(無人在此)狊(局闃切大視)鼳(獸名釋似鼠而馬蹄一嵗千斤為物殘賊)鶪(伯勞釋詩七月鳴鶪)
殈(呼狊切卵裂又記卵生者不殈)砉(皮骨相離聲又陌韻詳註)瞁(視也釋驚貌)
黄補幭逷躍
二十四職(與德通)
職(質力切釋主也常也業也作聀非)織(釋組織作布帛總名又志韻唐羅織獄此是)膱(脯脡釋儀)
(禮尺有二寸則曰膱)樴(杙也)識(設職切釋常也知也又志韻註漢程不識此是)飾(釋裝飾說文刷)
(此修飾粉飾字)式(釋法也敬也用也度也書式商容閭語式負版者漢卜式)軾(釋車前横板隆起者酈食)
(其憑軾此是)拭(抆拭釋刷爾雅清也)寔(丞職切釋止也是也崔寔論陳寔遺盜此是)湜(持正)
(貌詩湜湜其沚釋亦水清底見)殖(種也釋多也生也又平正)埴(黏土老子埏埴為器又志韻禮摶埴之工)
(三時識反在此)植(立也釋置也早種也又志韻註)食(實職切釋采也又志韻註)蝕(釋日月虧曰蝕)
側(札色切傍也釋書無反無側光武曰令反側子自安皆此側字與下仄字訓傾者意義似同難兩押如押)
(閔子侍側又押傾仄字則可)仄(傾也釋陋也書側陋又此側字漢赤仄錢史記作赤側又此側字又見上)
(註)㳁(湢㳁水流)昃(日昳釋傾也不正也作&KR0628;非書自朝至于日中昃易日中則昃並此是黄𥙷亦作)
(禮日而市)稄(稫稄禾密)色(殺側切釋顔色也顔氣也又采色字从人巴)嗇(愛也釋貪也慳也積)
(也又田夫謂之嗇夫字从來㐭)穡(禾歛曰穡禾種曰稼)測(察色切釋度也深所至也)惻(痛也釋愴)
(惻)畟(治稼也詩畟畟良耜)崱(實側切山貌釋崱屴)息(悉即切釋止也喘也禮保息六養萬)
(民註謂安之而使蕃息)熄(滅火釋蓄火)即(節力切就也釋今也舍也)稷(五榖之長釋黍屬又)
(社稷祀土榖之神)堲(疾力切疾也書朕堲讒說又質韻註同但書註在力反)陟(竹力切登)
(也釋進也商臣伊陟書黜陟)稙(早種釋早種後熟詩稙穉菽麥註先種曰稙長稼後種曰穉㓜稼)
敕(畜力切誡也釋書也理也今俗相承用勑字如書勑天之命此勑字音賚在代韻押者當依韻寫)飭
(致堅也釋牢密又整備也禮飭化八材文紀飭兵厚衞武帝飭身並音敕此是)直(逐力切釋正也漢儒)
(林易學費直又汲直賣直此是酷吏無直甯成之怒音值此非)犆(黄補緣也禮君羔幦虎犆)力(六直)
(切釋筋力治功曰力又姓力牧)屴(山貌釋屴崱山連也)匿(昵力切釋亡也㣲也隱也藏也)㥾(愧也)
(釋方言梁宋曰㥾)弋(逸織切釋繳射)杙(橛也釋又果名如梨)㚤(婦官釋漢有姁㚤夫人)釴(鼎附)
(耳外曰釴)黓(黒也釋爾雅太嵗在丑曰玄黓)翌(明也釋明日書王翼日又此翼字)翊(飛貌釋馮翊郡)
(又輔翊六經諸子中少此翊字如輔翼翊贊意義似同但不可寫羽翼作羽翊耳如押羽翼又押左馮翊大段)
(似此分明方可兩押)翼(釋翅也亦輔也盛也星名翼軫又姓翼奉)廙(行屋又至韻注恭也)殛(訖力切誅也)
亟(疾也釋輒也又志韻注詩經始勿亟在此)棘(小棗釋荆棘又羸瘠又姓禮左九棘注樹棘以為位者取其赤心外)
(刺此是記西方曰棘注當為僰浦北反犍為蠻夷此非押者當依注下字)襋(衣領詩要之襋之)赩(亦作奭迄)
(力切大赤奭又昔韻乃君奭字詩路車有奭韎韐有奭注赤貌並在此)衋(傷痛也書民罔不衋傷心)億(乙力)
(切釋安也度也辭也十萬曰億)臆(釋思也胸臆)憶(釋思念也)繶(屨縫中紃也釋禮赤繶絛繩也)醷(漿也釋釀)
(酏為漿)抑(釋按也抑揚)極(竭億切釋中也至也窮也又棟也三輔間名棟曰極易太極書皇極此是)
嶷(亦作㠜鄂力切小兒有知也詩克岐克嶷又之韻乃九嶷山字公試帝祉施孫子賦曽堂四押國字茂延岐嶷在此)
薿(茂也又詳止韻注)觺(觺觺角貌又之韻)域(越逼切釋邦也又居)淢(疾流)棫(木名釋白桵詩棫樸)
緎(羔裘之縫詩素絲五緎)蜮(短狐釋似鼈三足一名射工俗呼水弩在水中含沙射人一云射人影又音或韻不)
(收詩為鬼為蜮或域二音)閾(門榍釋門限語行不履閾)罭(網也釋詩九罭注小魚網)洫(忽域切釋反溝)
(也十里為成成間有洫廣深八尺語盡力乎溝洫韓詩洫深也)侐(静也)堛(拍逼切釋土塊)稫(禾密)
(貌釋稫稜)愊(誠意也釋悃愊)副(判也又宥韻禮削瓜者副之注析也詩不坼不副並此是)逼(亦作)
(偪筆力切迫也)楅(以木有所逼束又屋韻禮設其楅衡注所以特牛令不得抵觸人此是又音福)幅(行縢)
(左帶裳幅舄又屋韻)愎(弼力切狠也釋愎諫戾也剛愎狠也)&KR2042;(火乾肉)
黄補犆
二十五德
德(的則切釋行之得也德行也升也福也惠也唐婁師德亦州名)得(釋行有所得亦失得)忒(揚德)
(切釋差也更也)慝(惡也釋語修慝書引慝)特(敵德切釋獨也說文朴特牛父)貸(從人求物又代韻禮)
(泉府凡民貸者以國服為之息註貸謂從官借本音特漢書引此句音代莊貸粟監河侯音特在此餘詳去聲)
(註)(亦作螣蝗屬釋食禾葉虫說文吏乞貸則生)勒(歴德切釋馬頭絡銜有銜曰勒無銜曰羈)
(鄴中記石虎諱父勒呼曰馬轡又國名疏勒又勒石紀功註刊也)肋(脅也)扐(指間釋易歸竒於扐)仂
(什一也禮祭用數之仂)玏(石次玉釋司馬相如賦瑊玏玄厲)泐(水石之理考工記石有時而泐註言)
(石因其脈理而解裂)北(必墨切釋朔方也奔也敗北書分北三苖註分北流之也如字又音佩佩内無)
(字从二匕相背)匐(蒲墨切伏地也釋詩匍匐救之音服服内無又蒲北反在此)踣(僵也釋斃也)
僰(犍為蠻夷釋相如傳㑹唐蒙略通夜郎僰中註西南夷蒲北反駹莋邛僰四種皆夷名又棘字註)墨
(密北切釋書墨燒煙為之貪以敗官曰墨不潔之稱)黙(釋静也)纆(索也釋易係用徽纆註三股曰徽兩)
(股曰纆)冐(黄𥙷貪也左貪冐之民將寘力焉又隊號韻註趙充國傳抵冐湟水王吉傳朝則冐霧露李陵)
(傳冐白刃史記冐頓並音墨餘見號韻註)塞(悉則切釋窒也又代韻)㥶(實也安也)則(即德切釋)
(等畫物也一曰法也即也亦助詞律名夷則記内則)賊(疾則切釋盗也敗也)蠈(蝗屬釋食禾節虫)
劾(紇得切法有罪也又海代韻)黑(迄得切釋北方色説文火所熏之色字上从)克(乞得)
(切能也釋書克明能也威克愛勝也)剋(殺也釋必也急也勝也)刻(釋鏤也一曰痛也剝也)或
(穫比切釋不定一曰疑辭)惑(亂也釋迷也)國(骨或切釋邦也字中从王非)
黄補冐
二十六緝(獨用)
緝(七入切績也釋光也續也西州人謂繢曰緝)葺(釋修補說文茨)咠(聶語釋咠咠譖言)霫
(息入切雨貌釋雴霫大雨)潗(即入切湁潗水貌釋泉出)湒(雨下貌)揖(黄補㑹聚也詩螽斯羽揖)
(揖兮按註又仄立反又本韻)習(席入切釋學也因也數飛也)襲(釋因也及也重也一曰掩襲又)
(衣單複具曰襲)隰(釋下濕曰隰原隰亦州蒲城)集(籍入切釋聚也㑹也)輯(歛也書輯五瑞釋亦)
(和也)濕(失入切釋幽濕也以水覆土故濕又本韻)執(質入切釋捕罪人一曰持也操守也漢陳)
(咸傳豪强執服讀曰熱之涉反)汁(釋液也也)十(實入切釋數具也一為東西一為南北則四方)
(中央備矣)什(釋什相保也亦什一也謂十分之中公取其一又篇什什物)拾(掇也一曰射韝釋収也又)
(業韻詩决拾既佽漢夏侯勝取青紫如拾芥此是)褶(袴也釋袴褶騎服)入(日執切釋内也納也)
(得也)澀(色入切釋不滑字从四止或从刃非又从三止非)鈒(鋋也釋一曰㦸)戢(仄立切藏兵也)
(釋止也歛也)濈(和也釋張衡賦流湍决濈水行也)&KR2034;(角多貌釋詩其角濈濈此濈字)縶(陟立)
(切釋繫馬)馽(絆馬釋左韓厥執馽)蟄(直立切釋藏也蟄虫易龍蛇之蟄左啓蟄而郊閉蟄而烝此是又本)
(韻)立(力入切釋住也成也)粒(釋葛也米粒)笠(釋簦無柄詩臺笠註臺皮為笠)苙(黄補闌也)
(孟如追放豚既入其苙註闌與欄同)揖(亦作挹一入切釋進也遜也以手著胸又本韻挹又酌也)
熠(弋入切釋詩熠燿宵行註螢火也)吸(乞入切釋内息)翕(衆也盛也釋令也起也歛也)歙
(歛也釋縮鼻又葉韻漢二十八將來歙許及反此是後儒林歐陽歙無音)潝(水疾聲)泣(乞及切釋)
(無聲出涕)湆(浥也一曰幽濕)急(訖立切釋疾也褊也字从及心)給(相足釋供給)伋(人名釋孔)
(子孫子思名伋漢郭伋)級(釋階也等也絲次第也)汲(釋引水於井又姓汲黯)及(極入切釋)
(與也逮也亂也)笈(負書箱又葉韻註同)邑(乙及切釋四井為邑又國也先王之制尊卑有小大漢循)
(吏朱邑漢成贊言之可為於邑註短氣讀如字於又音烏邑烏合反合内只嗚唈字)浥(濕也又葉韻詩厭浥)
(行露註本作挹於及反)悒(不安釋憂悒)裛(書囊又業韻)岌(逆及切釋髙過也爾雅小山岌大山)
(峘孟殆哉岌岌乎)濕(黄補始立切耳動詩其耳濕濕又本韻按詩又尺立反)蟄(黄補尺十)
(切和集詩宜爾子孫蟄蟄兮又本韻按詩徐又直立反)
黄補揖苙濕蟄
二十七合(與盍通)
合(曷閤切釋同也亦器名一曰六合又本韻教官謝南羲和出納日月注云厯法為之分合又司其闔闢二)
(字義不同)郃(地名釋左馮翊郃陽縣應劭云在郃水之陽)䢔(遝也釋䢔遝行相及)欱(呼合切歠)
(也)溘(歇合切奄忽也)閤(葛合切釋爾雅小閨曰閤又門旁戶)合(兩龠為合釋此升合字亦)
(牽和合集也又本韻書序三篇合為一音閤又如字)頜(頤旁釋領頷)㪉(㑹也)鴿(釋鳩類翔集屋階)
韐(韎韐士服釋士無芾有韐制如榼缺四角爵弁服其色韎賤不得與裳同鄭司農云纁色也又洽韻註士)
(服詩韎韐有奭註音閤又古洽反二音)蛤(亦作&KR2547;釋似蚌而圓又蜃屬有三皆生于海千嵗化為&KR2547;秦謂之)
(牡礪一曰百嵗燕所化)姶(遏合切女字釋美好左嬖人婤姶)唈(嗚唈短氣又邑字註)罨(魚網)
趿(悉合切足擷取也釋爾雅趿謂之擷)颯(翔風釋風聲後循吏衛颯音立此非)帀(亦作匝作)
(答切周也)噆(齧也釋莊蚊蝱噆膚)雜(昨合切釋五采相合也又集也字从衣从隹)答(德合)
(切報答字从竹或作荅韻無如押當依韻寫)錔(託合切以金有所冐也)嚃(大歠也曲禮毋嚃羮)
漯(水名書浮于濟漯釋出東郡東武陽入海)沓(逹合切合也釋語多沓沓若水之流詩噂沓背憎註)
(謂相對談語背則相憎)誻(語相惡也釋譐誻)踏(亦作噏蹋釋踐也)涾(溢也釋河朔方言謂沸騰)
(為涾)&KR2341;(馺&KR2341;馬行疾)遝(䢔也釋劉向雜遝衆賢)拉(亦作摺落合切折也釋敗也摧也摺又葉)
(韻)納(諾答切釋絲溼納納又入也黄補亦作内孟若已推而内之溝中又隊韻孟泄柳閉門而不内)
(音納語出内之吝音納又如字)軜(驂馬轡繫軾者釋詩鋈以軜)
黄補内
二十八盍
盍(轄臘切覆也一曰何不也釋孟盖反其本膠西蓋公蓋寛饒並古盍反韻不収)闔(閉也釋門扇又閶闔)
(天門)嗑(多言釋易噬嗑卦註多言)榼(克盍切釋酒器)磕(石聲釋左思賦發長平兮雷鼔磕又泰韻)
(註同)榻(託盍切釋床也賈誼䇿司馬遷書闒茸字韻不収只此榻字)塌(地下塌)鞳(鏜鎝鍾鼔聲)
搭(摸也)䚢(比目魚又帖韻註同)&KR2728;(敵合切飛也釋&KR2728;飛初起也)臘(力盍切釋冬至過三戌為)
(臘祭百神風俗通夏曰清祀殷曰嘉平周曰大蜡秦惠王十二年初改為臘漢因之俗臈非僖六年虞不臘矣)
(禮為劒臘廣二寸有半註臘謂兩刃並在此)鑞(錫也)蠟(釋蜜滓俗䗶非)
二十九葉(與帖業通)
葉(弋韘切釋草木葉又本韻)厭(益涉切伏也合也又鹽豔韻詩厭浥行露於葉反漢五行志地震厭)
(隴西四百餘家一甲反)靨(頰輔釋面上靨子)擪(指按釋持也)曄(域輙切光也釋武帝叙傳)
(世宗曄曄註盛也漢范曄並此是)&KR1433;(盛也釋詩&KR1433;&KR1433;震電此是煜字韻不収)饁(餉田釋詩饁彼南畝)
笈(極曄切圓書箱又緝韻)妾(七接切釋有辠女子給事之得接於君者左女為人妾妾不聘)
緁(緶衣釋賈䇿緁以偏諸顔音妾謂以偏諸緶著之也)接(即涉切釋交也)椄(釋續木)菨(菨餘)
(釋叢生水中葉在莖端江東呼為莕)楫(舟櫂釋所以進舟釋名楫捷也撥水舟行捷疾也方言楫謂之橈或)
(謂之櫂)睫(釋目毛袁盎云陛下目不交睫)婕(女字釋漢有班婕妤)捷(疾業切釋獲也疾也勝也)
(獵也軍獲得左齊人来獻戎捷)誱(多言釋口誱)攝(失涉切釋引持也假也錄也追也)葉(縣名)
(釋今南陽葉縣楚地又本韻)韘(射决釋所以鈎弦詩童子佩韘此是)歙(丹陽歙縣又緝韻)讋
(質涉切失氣言也釋又服也張湯傳羣臣震讋註失氣)(盎屬)懾(亦作慴懼也)慹(不動貌又)
(莊慹然以非人)摺(釋疊也又合韻)涉(實攝切徒行厲水釋草行曰跋水行曰涉曲膝以上曰涉漢陳涉賈)
(山涉獵書傳)欇(木名釋爾雅虎櫐蔓木璞云今虎豆經蔓林本而生葉)讘(或作囁日涉切多言)
(釋讘嚅)輒(陟涉切釋車相倚一曰專也从又非)襵(領耑)䐑(直涉切縷切釋細切肉)
獵(力涉切田獵釋四時之田總名為田除害)儠(儠儠長貌説文引左傳長儠者相)躐(踐釋記學不躐)
(等也)鬛(髪毛釋鬚也)聶(昵輒切附耳小語)鑷(亦作籋鑷取之器釋亦箝也)躡(蹈也釋履)
(也登也揚雄賦躡三皇之髙蹤)䯀(馬步疾也)踙(足不相過)
三十帖
帖(託叶切帛書題也)怗(静也釋安也伏也魏徴十漸疏不如前日之怗泰此是)貼(以物為質釋物)
(質錢)䵿(鼓無聲)喋(的叶切血流貌又本韻狎韻文帝紀新喋血京師大頰切謂血流履涉之)跕
(漢書馬援傳飛鳶跕跕墮水中按註跕跕墮落貌)牒(逹協切札也此簡牒字又見諜字註)諜(間也)
(釋軍中反間廣韻註亦譜諜也漢禮樂志披圖按諜蘇林註諜譜第之也義恐與牒字同若已押牒字不可又)
(押按諜如押間諜與簡牒不犯重)堞(城上垣)蹀(履也)蝶(蛺蝶)鰈(比目魚又盍韻註同)喋(多言)
(又本韻狎韻漢張釋之傳嗇夫喋喋音牒)曡(釋重也積也揚雄說以為古理官决罪三日得其宜乃行之从)
(晶从宜王莽以為三日太盛改為三田今从古)(毛布)捻(諾叶切釋指捻)埝(益也釋䧟聲)敜
(塞也書敜乃穽)苶(疲貌又屑韻詳註)協(亦作叶協頰切服也合也釋和也字从十从三力)挾
(持也釋懐也䕶也又見浹字註)俠(釋俜也傍也任俠揚夾介註與挾同俠持也介衞也)綊(䋊也)頰
(吉協切釋面旁易咸其輔頰舌註咸道轉未故在口舌言語間此是)鋏(長鋏釋劒名馮讙所彈)筴(箸也)
(又治韻註同又麥韻記羮之有菜者用梜註字林作筴箸也古叶反又音甲二音)莢(草實釋蓂莢榆莢又)
(薺莢今誤呼皁莢食貨志漢以秦錢重令民鑄莢錢音頰)篋(詰叶切釋藏也箱篋)愜(快也釋心伏)
偞(鬩協切偞卑一曰美)燮(悉協切和也字下从又書燮理隂陽)躞(行貌釋躞蹀)屧(履薦)
(也又屐)浹(即協切洽也釋通也徹也左成九年註浹辰十二日也禮校日而歛之註从甲至甲謂之)
(挾日凡十日子叶反字説作浹同然韻只有挾持字無别音若押此只依註下浹字寫)
三十一業
業(逆怯切緒也事也釋大也獨行李業)鄴(地名釋魏郡地今相州鄴城齊桓公所築)㸣(筍簴上横板詩)
(又此業字詳二冬樅字註)(懼也)嶪(岌業山貌)脅(迄業切釋兩膀胸脅左重耳駢脅註廣雅云脅)
(幹謂之肋腋下謂之脅又釅韻)熁(火迫也釋火氣熁上)愶(怯也釋以威力相恐)怯(迄業切畏也釋)
(憚所行為怯)劫(訖業切力止也釋人欲去以力脅止曰劫威驅勢劫又燕王使騎劫代樂毅將字从)
(力或从刃非)袷(交領从衣又冶韻記曲袷如矩以應方註交領又袷二寸註曲領並音劫在此)衱(裾也)
(釋衣領)跲(極業切躓也又洽韻註同中庸言前定則不跲其劫反躓也在此韓愈贊雖蒙訨笑跲而)
(復奮董音訖洽反在洽韻)拾(更也儀禮拾發以將乘矢按詩賔筵註與其耦更發又緝韻曲禮拾級聚足此)
(是)浥(乙業切潤也又緝韻乃厭浥字)裛(書囊又業韻註同)
三十二洽(與狎乏通)
洽(胡夾切釋霑也和也徧也王陵傳周勃汗流洽背非浹字史記作沾)祫(大合祭字从示釋同禮三嵗一)
(祫大合祭先祖親疎逺近記天子犆礿祫禘祫嘗祫烝音洽合也此是)陜(亦作峽狹隘也又琰韻漢地理)
(志註南山松陜水所出下夾反此是黄補亦作陿詩魏地隘陜又漢景紀郡國或磽陿註磽瘠薄也陿褊隘也)
(音狹此是)硤(地名硤石釋秦將白起攻楚燒夷陵即其地)恰(乞洽切釋用心)帢(亦作幍㡌也釋弁缺)
(四隅謂之帢士服也一說魏武帝以天下凶荒資用匱乏放古皮弁裁帛為之以色辨貴賤合乎隨時之義一)
(曰按頭使下故曰帢)掐(抓也釋爪抓也或作他刀反)夾(訖洽切釋持也書夾右碣石註禹夾行此)
(山之右又懷為夾並音叶叶内無詩夾其皇澗古洽反又石叶反漢藝文志春秋傳有鄒氏夾氏夾音頰頰内)
(無)筴(箸也又帖韻註同又麥韻詳帖内註)郟(地名釋郟鄏在河陽潁川)袷(衣無絮字从衣又業韻杜)
(詩地偏初衣袷此是)韐(士服又合韻詳註)跲(躓也又業韻詳註)歃(色洽切歠也釋歃血而盟)
箑(扇也釋扇别名)萐(萐莆瑞草釋王者孝德至則萐莆生於厨其葉大如門不摇自扇飲食)霎(小雨)
臿(側合切舂也字从臼上下漢溝洫志舉臿為雲決渠成雨註臿鍫屬義與鍤同引此不可兩押)鍤
(鍼也鍫也)插(刺也)扱(収也釋扱衽謂之擷)劄(竹治切刺箸也作剳非)(昵洽切庳隘也)
笝(竹維舟也)
黄補陿
三十三狎
狎(轄甲切釋大可習也更也近也)柙(藏獸檻此檢押字見押字註)匣(匱也)甲(古狎切釋鎧也)
(兵甲又干辰名太嵗在甲曰閼逢又殷太甲)押(乙甲切釋署也漢息夫躬傳羽檄重足而押至言相)
(因而至音狎此非揚𧖟迪檢押註檢柙猶櫽括押漢書音狎五臣註音甲司馬光註亦音狎且曰檢柙字當从)
(木而舊韻釋乃引揚註於此押字下故時文中亦有因韻釋而押檢押於此訛以承訛用者不知其非考官亦)
(不詳究殊不知此押字與揚子音不同押者恐湏依光註从木為是亦湏上請可也)鴨(釋鳬䳱在野曰鳬在)
(家曰䳱皆鴨也)壓(壞也釋鎮也降也賈山至言萬鈞之所壓在此)呷(乞甲切釋吸呷)翣(色甲)
(切柩飾釋世本武玉作翣其形如扇禮天子八諸侯六大夫四士二下垂)霅(直甲切霅霅震電貌一曰)
(衆言)(通作霅水名釋在吳興)喋(啑喋鳥食又帖韻二音)
三十四乏
乏(扶法切釋匱也左反正為乏鄭僑天地節而四時成賦云制厥饒乏註太玄經曰陽道常饒隂道常乏)
法(弗乏切釋刑也則也又姓三國有法正黄補亦作灋禮以八灋治官府)
黄補灋
増修校正押韻釋疑卷五
