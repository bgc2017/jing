周易古占法易類
周易章句外編
提要
(臣)等謹案：周易古占法一卷、周易章句外編一卷，宋)．程迥)撰。迥)字可久)，初家寧陵)之沙隨)，後徙餘姚)，受經於嘉興)．聞人茂德)、嚴陵)．喻樗)，隆興)元年舉進士，官德興)縣丞，事迹具宋
史．儒林傳。此書世無刊本，凡藏書家所傳寫者，均作二卷。前卷題曰「周易古占法上」，凡十一篇；後卷雜論易說，及記古今占騐，題曰「周易古占法下」，又題曰「周易章句外編」。中有一條云「迥)作周易古占法，其序引」云云，顯非占法之下卷矣。考宋史．藝文志載迥)古易占法、周易外編二書均止一卷，然則止前卷十一篇者為周易古占法，其後卷自為周易章
句外編，後人誤合為一書，因妄標卷上卷下字耳。然陳振孫)書錄解題以迥)周易下曰：「程迥)．可久)撰，其論占法雜記占事尤詳。」則通為一編，自宋)已然。傳寫淆亂，固亦有由矣。其說本邵子)加一倍法，據〈繫辭〉、〈說卦〉發明其義，用逆數以尚占知來，大旨備見於自序。後朱子)作啟蒙多用其例。吳澄)謂：「迥)於朱子)為丈人行，朱子)以師禮事之」云。乾隆)四十六年十二
月恭校上。
總纂官(臣)紀昀(臣)陸錫熊(臣)孫士毅
總校官(臣)陸費墀
