春秋分記卷八宋程公說撰
年表八
宋卿年表
余讀書至微子之命未嘗不三嘆息也孔子序書曰成
王既黜殷命殺武庚命微子啓代殷後作微子之命殷
之亡非周黜之天黜之也武庚以罪殺之微子以賢命
之義之盡仁之至也其曰惟稽古崇德象賢統承先王
修其禮物作賓于王家是使得有其國家不廢其典章
興滅繼絕之道不臣異代之禮於此可考故宋之制度
異於他諸侯有不容槩言也雖然修其禮物則宋實命
於周矣禮物之舊則殷禮必有存者矣以官制考之自
右師以迄司寇為政卿者六而右師為政卿之首曰大
宰少宰顧不常置質之殷典其詳不可得見而較曲禮
所紀又復不合何有於統承修物乎中庸載孔子之言
吾說夏禮杞不足徵也吾學殷禮有宋存焉而語曰殷
禮吾能言之宋不足徵也足則吾能徵之矣由杞視宋
則幸殷禮之或存以宋論殷則不足徵之嘆聖人寧無
意歟作宋卿年表
十一年
十二年
十三年
十四年
十五年
十六年
十七年
十八年
十九年(司馬子魚諫襄公用鄫子)
按子魚即目夷在僖九年襄公即位既為左師
以聽政時襄公在喪聽政猶聽於冢宰之義於
此則云司馬子魚以宋官制言之司馬亞於左
師也子魚一人耳前為左師而後為司馬若有
疑焉豈於時宋卿職未備目夷以左師而兼司
馬乎傳云魚氏世為左師則兼司馬義得之矣
二十年
二十七年
二十八年
二十九年
三十年
三十一年
三十二年
三十三年
文元年
(司寇)
按魚石為左師蕩澤為司馬華喜為司徒向為
人鱗朱為司寇考其首末不詳所代今但以傳
文次其年而補之尚闕疑之意也又宋六卿備
矣然既有大司馬又曰司馬既有大司寇又曰
少司寇與大少二宰則六卿外復有四卿今二
宰不復錄其大司馬並附司馬之下而少司寇
則附司寇之下云
按九年傳宋災樂喜為司城以為政杜預曰為
政卿孔穎達曰宋以右師為政卿今言司城為
政卿者蓋宋華閱是元之子以元有大功使閱
繼其父耳然則閱宜繼元為右師但不知何年
也子罕賢知故特使為政其詳見職官書
春秋分記卷八
