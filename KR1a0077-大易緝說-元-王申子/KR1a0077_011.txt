東魯韋前之太極一畫誰牽北巖篐外之遺編三分猶
剰造化之初有易神明之用在人目孰徹於大方喙並
馳於各牖蘭澧隱者卭蜀巽卿以手輯一家之言而髓
探三聖之旨天機獨露揭之自本自根日用互明穀以
見仁見知象數之源畢具性命之理全彰勘辨諸方拈
提最義習齋田氏居延漠英脗合箴鋒發光毫楮研朱
點勘月標鶴洞之元副墨栞傳冰釋鵝湖之辨矧運值
同文之世宜家有嚮道之書廬&KR2598;於此同參皋比爲之
勇撤龍圖現瑞豈但拓光芒滎洛之間象度截流于以
贊聲教䟦提之外明明指喻的的心宗延祐三年十一
月望日前進士長沙李琳書
