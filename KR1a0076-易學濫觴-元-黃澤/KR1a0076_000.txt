易學濫觴易類
提要
(臣)等謹案易學濫觴一卷元黃澤撰澤字楚
望資州人家於九江大德中嘗為景星書院
山長又為東湖書院山長年逾八十乃終故
趙汸生於元未猶及師事之其易與春秋之
學皆受之於澤者也澤垂老之時欲注易春
秋二經恐不能就故作此書及春秋指要發
其大凡卷首有延祐七年吳澄題辭據其所
言二書蓋合為一帙今春秋指要已無𫝊本
惟此書僅存朱彝尊經義考載此書注曰已
佚則彝尊亦未及見知為稀覯之本矣其說
易以明象為本其明象則以序卦為本其占
法則以左𫝊為主大旨以王弼之廢象數遁
于元虚漢儒之用象數亦失于繁碎故折中
以酌其平其中歷陳易學不能復古者一曰
易之名義一曰重卦之義一曰逆順之義一
曰卦名之義一曰卦變之法一曰卦名一曰
易數之原一曰易之辭義一曰易之占辭一
曰蓍法一曰占法一曰序卦一曰脱誤疑字
凡十三事持論皆有根據雖未能勒為全書
而發明古義體例分明已括全書之宗要因
其說而推演之亦足為說易之圭臬矣乾隆
四十六年十月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
易學濫觴原序
楚望夫子之註經其志可謂善矣易欲眀象春秋欲明
書法蓋將前無古後無今特出其所得之大概示人而
全註未易成也每以家貧年邁弗果速成其註為嗟世
亦有仁義之人能俾遂其志者乎予所不能必也道之
行與命也愛莫助之永歎而巳延祐第七立秋之後四
日臨川吳澄書於易學濫觴春秋指要之卷端
