朱子五經語類卷十二
錢塘程川撰
易十二
上經五
問乾元用九天下治也曰九是天德健中便自有順用
之則天下治如下文乃見天則則便是天德與上文
見羣龍无首又别作一樣看
(劉礪錄乾文言第三節)
乾元者始而亨一段始而亨是生出去利貞是收斂撮
聚方見性情所以言元亨誠之通利貞誠之復
(楊道夫錄乾文言第五節)
元亨是大通利貞是收斂情性
(楊道夫錄乾文言第五節)
正淳問利貞者性情曰此是與元亨相對說性情如言
本體元亨是發用處利貞是收斂歸本體處體却在
下用却在上蓋春便生夏便長茂條達秋便有箇收
斂撮聚意思直到冬方成問復見天地心曰天地之
心别無可做大德曰生只是生物而已謂如一樹春
榮夏敷至秋乃實至冬乃成雖曰成實若未經冬便
種不成直是受得氣足便是將欲相離之時却將千
實來種便成千樹如碩果不食是也方其自小而大
各有生意到冬時疑若樹無生意矣不知却自收斂
在下每實各具生理更見生生不窮之意這箇道理
直是自然全不是安排得只是聖人便窺見機緘發
明出來伊川易傳解四德便只就物上說元者萬物
之始亨者萬物之長利者萬物之遂貞者萬物之成
解得遂字最好通書曰元亨誠之通利貞誠之復通
即發用復即本體也
(黃㽦錄乾文言第五節)
(錄中性情如言本體萬人傑錄云性情猶言情性是說本體)
利貞者性情也是乾元之性情始而亨時是乾之發作
處共是一箇性情到那利貞處一箇有一箇性情百
穀草木皆有箇性情元亨方是他開花結子時到這
利貞時方見得他底性情就這上看乾之性情便見
得這是那利貞誠之復處
(㬊淵錄乾文言第王節)
問利貞者性情也曰此只是對元亨說此性情只是意
思體質蓋元亨是動發用在外利貞是静而伏藏於
内
(黃㽦錄乾文言第五節)
問一陽動於下乃天地生物之心如何利貞處乃為乾
之性情曰元亨者發見流行之處利貞乃其本體無
所作用之實性情猶言情狀於其收斂無所作用方
見它情狀真實
(董銖錄乾文言第五節)
不言所利明道說云不有其功常久而不已者乾也此
語說得好
(㬊淵錄乾文言第五節)
不言所利是說得不似坤時利牝馬之貞但說利貞而
已
(㬊淵錄乾文言第五節)
問乾不言所利程易謂無所不利故不言利如何曰是
也乾則無所不利坤只利牝馬之貞則有利不利矣
(董銖錄乾文言第五節程傳)
大哉乾乎陽氣方流行固已包了全體隂便在裡了所
以說剛健中正然不可道這裡却夾雜些隂柔所以
却說純粹精
(㬊淵錄乾文言第五節)
剛健中正純粹精也觀其文勢只是言此四者又純粹
而精耳程易作六德解未安
(董銖錄乾文言第五節)
問乾剛健中正或謂乾剛無柔不得言中正先生嘗言
天地之間本一氣之流行而有動靜耳以其流行之
(㬊淵錄乾文言第五節)
不言所利是說得不似坤時利牝馬之貞但說利貞而
已
(㬊淵錄乾文言第五節)
問乾不言所利程易謂無所不利故不言利如何曰是
也乾則無所不利坤只利牝馬之貞則有利不利矣
(董銖錄乾文言第五節程傳)
大哉乾乎陽氣方流行固已包了全體隂便在裡了所
以說剛健中正然不可道這裡却夾雜些隂柔所以
却說純粹精
(㬊淵錄乾文言第五節)
剛健中正純粹精也觀其文勢只是言此四者又純粹
而精耳程易作六德解未安
(董銖錄乾文言第五節)
問乾剛健中正或謂乾剛無柔不得言中正先生嘗言
天地之間本一氣之流行而有動靜耳以其流行之
(楊道夫錄乾文言第六節)
問行而未成如何曰只是事業未就又問乾六爻皆聖
人事安得有未成伊川云未成是未著莫是如此否
曰雖是聖人畢竟初九行而未成問此只論事業不
論德否曰不消如此費力且如伊尹居有莘之時便
是行而未成
(陳文蔚錄乾文言第六節)
學聚問辯聖人說得寬這箇便是下面所謂君德兩處
說君德皆如此
(㬊淵錄乾文言第六節)
乾之九三以過剛不中而處危地當終日乾乾夕惕若
則雖危无咎矣聖人正意只是如此若旁通之則所
謂對越在天等說皆可通大抵易之卦爻上自天子
下至庶人皆有用處若謂乾之九三君德已著為危
疑之地則只做得舜禹事
(萬人傑錄乾文言第六節)
問先天而天弗違後天而奉天時聖人與天為一安有
先後之殊曰只是聖人意要如此天便順從先後相
應不差毫釐也因說人常云如雞覆子啐啄同時不
知是如此否時舉云家間養雞時舉為兒童日候其
雛之出見他母初未嘗啄蓋氣數才足便自横迸裂
𨳩有時見其出之不利因用手略助之則其子下來
便不長進以此見得這裡一毫人力有不能與先生
笑而然之
(潘時舉錄乾文言第六節)
問胡文定公云舜先天而天弗違志壹則動氣也孔子
後天而奉天時氣壹則動志也如何先生曰先天而
弗違者舜先作韶樂而鳳凰來儀後天而奉天時者
孔子因獲麟而作春秋志壹動氣氣壹動志皆借孟
子之言形容天地感格之意
(周謨錄乾文言第六節)
又問天專言之則道也又曰天地者道也不知天地即
道耶抑天地是形所以為天地乃道耶曰伊川此句
某未敢道是天地只以形言先天而天弗違如禮雖
先王未之有而可以義起之類雖天之所未為而吾
意之所為自與道契天亦不能違也後天而奉天時
如天叙有典天秩有禮之類雖天之所已為而理之
所在吾亦奉而行之耳蓋大人無私以道為體此一
節只是釋大人之德其曰與天地合其德與日月合
其明與四時合其序與鬼神合其吉凶將天地對日
月鬼神說便只是指形而下者言
(董銖錄乾文言第六節程傳)
(一錄云淳立問程子曰天專言之則道也天且弗違是也又曰天地者道也此語何謂曰程子此語某亦)
(未敢以為然天且弗違此只是上天曰知性則知天此天便是專言之則道者否曰是)
乾卦有兩箇其惟聖人乎王肅本却以一箇做愚人此
必其自改得恁地亂道如中庸王肅作小人反中庸
這却又改得是
(葉賀孫錄乾文言第六節)
朱子五經語類卷十二
