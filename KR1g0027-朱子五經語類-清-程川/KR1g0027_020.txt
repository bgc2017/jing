作本義欲將文王卦辭只大綱依文王本義略說至
其所以然之故却於孔子彖辭中發之且如大畜利
貞不家食吉利涉大川只是占得大畜者為利正不
家食而吉利於涉大川至於剛上尚賢等處乃孔子
發明各有所主爻象亦然如此則不失文王本意又
可見孔子之意但合未暇整頓耳又曰大畜下三爻
取其能自畜而不進上三爻取其能畜彼而不使進
然四能止之於初故為力易五則陽已進而止之則
難但以柔居尊得其機會可制故亦吉但不能如四
之元吉耳
(董銖錄大畜九三上九爻辭并論經義彖辭彖傳爻辭)
何天之衢亨或如伊川說衍一何字亦不可知
(劉礪錄大畜上九爻辭)
頥須是正則吉何以觀其正不正蓋觀頥是觀其養德
是正不正自求口實是又觀其養身是正不正未說
到養人處觀其所養亦只是說君子之所養養浩然
之氣模樣
(㬊淵錄頥彖辭彖傳)
頥卦最難看銖問本義言觀頥謂觀其所養之道自求
口實謂觀其所養之術與程傳以觀頥為所以養人
之道求口實為所以自養之道如何先生沉吟良久
曰程傳似勝蓋下體三爻皆是自養上體三爻皆是
養人不能自求所養而求人以養己則凶故下三爻
皆凶求於人以養其下雖不免於顛拂畢竟皆好故
上三爻皆吉又問虎視耽耽本義以為下而專也蓋
頼其養以施於下必有下專之誠方能无咎程傳作
欲立威嚴恐未必然曰頥卦難看正謂此等且虎視
耽耽必有此象但今未曉耳銖曰音辯載馬氏云耽
耽虎下視貌則當為下而專矣曰然又問其欲逐逐
如何曰求養於下以養人必當繼繼求之不厭乎數
然後可以養人而不窮不然則所以養人者必無繼矣
以四而頼養於初亦是顛倒但是求養以養人所以
之氣模樣
(㬊淵錄頥彖辭彖傳)
頥卦最難看銖問本義言觀頥謂觀其所養之道自求
口實謂觀其所養之術與程傳以觀頥為所以養人
之道求口實為所以自養之道如何先生沉吟良久
曰程傳似勝蓋下體三爻皆是自養上體三爻皆是
養人不能自求所養而求人以養己則凶故下三爻
皆凶求於人以養其下雖不免於顛拂畢竟皆好故
上三爻皆吉又問虎視耽耽本義以為下而專也蓋
頼其養以施於下必有下專之誠方能无咎程傳作
欲立威嚴恐未必然曰頥卦難看正謂此等且虎視
耽耽必有此象但今未曉耳銖曰音辯載馬氏云耽
耽虎下視貌則當為下而專矣曰然又問其欲逐逐
如何曰求養於下以養人必當繼繼求之不厭乎數
然後可以養人而不窮不然則所以養人者必無繼矣
以四而頼養於初亦是顛倒但是求養以養人所以
何曰這兩句是解養正則吉所養之道與養生之術
正則吉不正則不吉如何是觀人之養不曉程說是
如何
(林學履錄頥彖傳程傳)
自養則如爵祿下至於飲食之類是說自求口實
(㬊淵錄頥彖傳)
或云諺有禍從口出病從口入甚好曰此語前軰曾用
以解頥之象慎言語節飲食
(輔廣錄頥象傳)
頥六四一爻理會不得雖是恁地解畢竟曉不得如何
是施於下又如何是虎
(劉礪錄頥六四爻辭)
問伊川解下三爻養口體上三爻養德義如何曰看來
下三爻是資人以為養上三爻是養人也六四六五
雖是資初與上之養其實是他居尊位藉人以養而
又推以養人故此三爻似都是養人之事伊川說亦
得但失之疏也
(林學履錄頥六四爻辭程傳)
(黃義剛錄云下三爻是資人以養己養己所以養人也)
六五拂經居貞吉不可涉大川六五隂柔之才但守正
則吉故不可以涉患難六四顛頥吉虎視耽耽其欲
逐逐此爻不可曉
(沈僴錄頥六四六五爻辭)
易傳大過云道无不中无不常聖人有小過无大過看
來亦不消如此說聖人既說有大過直是有此事雖
云大過亦是常理始得因舉晉州蒲事云舊常不曉
胡文定公意以問范伯達丈他亦不曉後來在都下
見其孫伯逢問之渠云此處有意思但是難說出如
左氏分明有稱君無道之說厲公雖有罪但合當廢
之可也而欒書中行偃弑之則不是然畢竟厲公有
罪故難說後必有曉此意者
(林賜錄大過程傳卦序)
問大過既棟橈是不好了又如何利有攸往曰看彖傳
可見棟橈是以卦體本末弱而言卦體自不好了却
因剛過而中㢲而說行如此所以利有攸往乃亨也
大抵彖傳解得卦辭且是分明
(林學履錄大過彖辭彖傳)
(張洽錄同)
問大過棟橈是初上二隂不能勝四陽之重故有此象
九三是其重剛不中自不能勝其任亦有此象兩義
自不同否曰是如此九三又與上六正應亦皆不好
不可以有輔自是過於剛強輔他不得九四棟隆只
是隆便不橈乎下過涉滅頂不可咎也恐是他做得
是了不可以咎他不似伊川說易中无咎有兩義如
不節之嗟无咎王輔嗣云是他自做得又將誰咎至
出門同人无咎又是他做得好了人咎他不得所以
亦云又誰咎也此處恐不然又曰四陽居中如何是
大過二陽在中又如何是小過這兩卦曉不得今且
只逐爻略曉得便也可占
(劉礪錄大過彖辭九三九四上六爻辭象傳并論大過小過)
(經義)
澤滅木澤在下而木在上今澤水高漲乃至浸沒了木
是為大過又曰木雖為水沒而木未嘗動故君子觀
之而獨立不懼遯世無悶
(劉礪錄大過彖傳)
大過陽剛過盛不相對值之義故六爻中無全吉者除
了初六是過於畏慎无咎外九二雖無不利然老夫
得女妻畢竟是不相當所以象言過以相與也九四
雖吉而又有他則吝九五所謂老婦者乃是指客爻
而言老婦而得士夫但能无咎無譽亦不為全吉至
於上六過涉滅頂凶无咎則是事雖凶而義則无咎
也
(董銖錄大過爻辭)
藉用白茅亦有過慎之意此是大過之初所以其過尚
小在
(㬊淵錄大過初六爻辭)
過涉滅頂凶不可咎也東漢諸人不量深淺至於殺身
亡家此是凶然而其心何罪故不可咎也
(林夔孫錄大過上六爻辭)
水流不盈纔是說一坎滿便流出去一坎又滿又流出
去行險而不失其信則是說决定如此
(㬊淵錄坎彖傳)
問來之坎坎曰經文中疊字如兢兢業業之類是重字
來之自是兩字各有所指謂下來亦坎上往亦坎之
往也進退皆險也又問六四舊讀樽酒簋(句)貳用缶
(句)本義從之其說如何曰既曰樽酒簋貳又曰用缶
亦不成文理貳益之也六四近尊位而在險之時剛
柔相際故有但用薄禮益以誠心進結自牖之象問
牖非所由之正乃室中受明之處豈險難之時不容
由正以進耶曰非是不可由正蓋事變不一勢有不
容不自牖者終无咎者始雖不甚好然於義理無害
故終亦无咎无咎者善補過之謂也又問上六徽纆
二字云三股曰徽兩股曰纆曰據釋文如此
(董銖錄坎六三六四上六爻辭)
六三險且枕只是前後皆是枕便如枕頭之枕
(劉礪錄坎六三爻辭)
樽酒簋做一句自是說文如此
(劉礪錄坎六四爻辭)
問納約自牖曰不由戶而自牖以言艱險之時不可直
致也
(李季札錄坎六四爻辭)
納約自牖雖有向明之意然非是路之正
(㬊淵錄坎六四爻辭)
坎不盈祗既平祗字他無說處看來只得作抵字解復
卦亦然不盈未是平但將來必會平二與五雖是䧟
于隂中畢竟是陽會動䧟他不得如有孚維心亨如
行有尚皆是也
(劉礪錄坎九五爻辭)
坎水只是平不解滿盈是滿出來
(㬊淵錄坎九五爻辭)
坎不盈中未大也曰水之為物其在坎只能平自不能盈故
曰不盈盈高之義中未大者平則是得中不盈是未大也
(林學履錄坎九五象傳)
叔重說離卦問火體隂而用陽是如何曰此言三畫卦
中隂而外陽者也坎象為隂水體陽而用隂盖三畫卦
中陽而外隂者也惟六二一爻柔麗乎中而得其正故
元吉至六五雖是柔麗乎中而不得其正特借中字而
包正字耳又問日昃之離曰死生常理也若不能安常
以自樂則不免有嗟戚曰生之有死猶晝之必夜故君
子當觀日昃之象以自處曰人固知常理如此只是臨
時自不能安耳又問九四突如其來如曰九四以剛迫
柔故有突來之象焚死棄言無所用也離為火故有焚
如之象或曰突如其來如與焚如自當屬上句死如棄
如自當做一句曰說時亦少通但文勢恐不如此
(潘時舉錄離)
問離卦是陽包隂占利畜牝牛便也是宜畜柔順之物曰
然
(劉礪錄離彖辭)
離字不合單用
(㬊淵錄離彖辭)
離便是麗附着之意易中多說做麗也有兼說明處也
有單說明處明是離之體麗是麗着底意思離字古
人多用做離着說然而物相離去也只是這字富貴
不離其身東坡說道剰箇不字便是這意古來自有
這般兩用底字如亂字又唤做治
(㬊淵錄離彖辭)
彖辭重明自是五二兩爻為君臣重明之義大象又自
說繼世重明之義不同
(沈僴錄離彖傳并論象傳)
六二中正六五中而不正今言麗乎正麗乎中正次第
說六二分數多此卦唯這爻較好然亦未敢便恁地
說只得且說未詳
(㬊淵錄離彖傳)
問明兩作離曰若做兩明則是有二箇日不可也故曰
明兩作離只是一箇日相繼之義明兩作如坎卦水
洊至非以明兩為句也明字便是指日而言
(林學履錄離象傳)
明兩作猶言水洊至今日明來日又明若說兩明却是
兩箇日頭
(㬊淵錄離象傳)
明兩作離作起也如日然今日出了明日又出是之謂
兩作蓋只是這一箇明兩番作非明兩乃兩作也
(沈僴錄離象傳)
九四有侵凌六五之象故曰突如其來如火之象則有
自焚之義故曰焚如死如棄如言其焚死而棄也
(林學履錄離九四爻辭)
焚死棄只是說九四陽爻突出來逼拶上爻焚如是不
戢自焚之意棄是死而棄之之意
(㬊淵錄離九四爻辭)
焚如死如棄如自成一句恐不得如伊川之說
(劉礪錄離九四爻辭)
六五介于兩陽之間憂懼如此然處得其中故不失其
吉
(㬊淵錄離六五爻辭)
問郭冲晦以為離六五乃文明盛德之君知天下之治
莫大於得賢故憂之如此如堯以不得舜為己憂舜
以不得禹臯陶為己憂是否曰離六五䧟於二剛之
中故其憂如此只為孟子說得此二句便取以為說
所以有牽合之病解釋經義最怕如此
(周謨錄離六五爻辭)
(錄中便取以為說句下金去偽錄云恐不是如此於上下文不相通)
有嘉折首是句
(㬊淵錄離上九爻辭)
朱子五經語類卷二十
