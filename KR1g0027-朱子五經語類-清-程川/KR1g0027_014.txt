朱子五經語類卷十四
錢塘程川撰
易十四
上經七
屯利建侯此占恐與乾卦利見大人同例亦是占者與
爻相為主賓也曰然但此亦大槩如此到占得時又
看如何若是自卜為君者得之則所謂建侯者乃已
也若是卜立君者得之則所謂建侯者乃君也此又
看其所遇如何緣易本不是箇綳定底文字所以曰
不可為典要問占者固如此恐作易者須有定論曰
也只是看一時間見得箇意思如何耳
(黃榦錄屯彖辭)
問屯彖云利建侯而本義取初九陽居隂下為成卦之
主何也曰此彖辭一句蓋取初九一爻之義初九一
爻蓋成卦之主也一陽居二隂之下有以賢下人之
象有為民歸往之象故宜立君故象曰以貴下賤大
得民也此意甚好因問程傳只言宜建侯輔助如何
曰易只有三處言利建侯屯兩言之豫一言之皆言
立君左氏分明有立君之說衛公子元遇屯則可見
矣但它又說名元是有元之象或問元者善之長曰
公子元夢康叔謂已曰元康叔名之可謂長矣云云
又問彖傳言宜建侯而不寧豈以有動而遇險之象
耶曰聖人見有此象故又因以為戒曰宜立君而又
不可遽謂安寧也然此是押韻
(董銖錄屯彖辭彖傳)
問剛柔始交而難生程傳以雲雷之象為始交謂震始
交於下坎始交於中如何曰剛柔始交只指震言所
謂震一索而得男也此三句各有所指剛柔始交而
難生是以二體釋卦名義動乎險中大亨貞是以二
體之德釋卦辭雷雨之動滿盈天造草昧宜建侯而
不寧是以二體之象釋卦辭只如此看甚明緣後來
說者交雜混了故覺語意重復
(董銖錄屯彖傳)
剛柔始交而難生龜山解云剛柔始交是震難生是坎
(黃㽦錄屯彖傳)
問本義云此以下釋元亨利貞用文王本意何也曰文
王本意說乾元亨利貞只是說乾道大通而至正故
筮得者其占當得大通而利於正固至孔子方作四
德說後人不知將謂文王作易便作四德說即非也
如屯卦所謂元亨利貞者以其能動即可以亨而在
險則宜守正故筮得之者其占為大亨而利於正初
非謂四德也故孔子釋此彖辭只曰動乎險中大亨
貞是用文王本意釋之也
(董銖錄屯彖傳本義)
雷雨之動滿盈亦是那鬱塞底意思
(㬊淵錄屯彖傳)
天造草昧宜建侯而不寧孔子又是别發出一道理說
說者交雜混了故覺語意重復
(董銖錄屯彖傳)
剛柔始交而難生龜山解云剛柔始交是震難生是坎
(黃㽦錄屯彖傳)
問本義云此以下釋元亨利貞用文王本意何也曰文
王本意說乾元亨利貞只是說乾道大通而至正故
筮得者其占當得大通而利於正固至孔子方作四
德說後人不知將謂文王作易便作四德說即非也
如屯卦所謂元亨利貞者以其能動即可以亨而在
險則宜守正故筮得之者其占為大亨而利於正初
非謂四德也故孔子釋此彖辭只曰動乎險中大亨
貞是用文王本意釋之也
(董銖錄屯彖傳本義)
雷雨之動滿盈亦是那鬱塞底意思
(㬊淵錄屯彖傳)
天造草昧宜建侯而不寧孔子又是别發出一道理說
當此擾攘之時不可無君故須立君
(劉礪錄屯彖傳)
宜建侯而不寧不可道建侯便了須更自以為不安寧
方可
(㬊淵錄屯彖傳)
問初九以陽在下而居動體上應六四隂柔險陷之爻
固為盤桓之象然六二屯如邅如乘馬班如亦似有
盤桓意曰盤桓只是欲進而難進貌若六二則有險
難矣蓋乘初九之剛下為陽逼故為所難而邅回不
進又問匪寇婚媾程傳謂匪逼於寇難則往求於婚
媾此說如何曰某舊二十許歲時讀至此便疑此語
有病只是别無它說可據只得且随它說然每不滿
後來方見得不然蓋此四字文義不應必如此費力
解也六二乘初九之剛下為陽所逼然非為寇也乃
來求己為婚媾耳此婚媾與已皆正指六四也又問
六四求婚媾此婚媾疑指初九之陽婚媾是隂何得
陽亦可言曰婚媾通指隂陽但程傳謂六二往求初
九之婚媾恐未然也又問十年乃字十年只是指數
窮理極而言耶曰易中此等取象不可曉如說十年
三年七日八月等處皆必有所指但今不可穿鑿姑
闕之可也
(董銖錄屯初九六二爻辭六二爻辭程傳六四爻辭)
問初九利建侯注云占者如是則利建以為侯此爻之
占與卦辭異未知其指盤桓難進者處隂之下欲進
不能耶將所居得正不肯輕進耶曰卦辭通論一卦
所謂侯者乃屬他人即爻之初九也爻辭專言一爻
所謂侯者乃其自己故不同也
(黃榦錄屯初九爻辭本義)
耿氏解易女子貞不字作嫁笄而字貞不字者謂未許
嫁也却與婚媾之義相通亦說得有理伊川說作字
育之字
(不知何氏錄屯六二爻辭)
十年乃字耿南仲亦如此說
(㬊淵錄屯六二爻辭)
問即鹿无虞曰虞只是虞人六三隂柔在下而居陽位
隂不安於隂則貪求陽欲乘隂即妄行故不中不正
又上無正應妄行取困所以為即鹿无虞陷入林中
之象沙随盛稱唐人郭京易好近寄得來說鹿當作
麓象辭當作即麓无虞何以從禽也問郭據何書曰
渠云曾得王輔嗣親手與韓康伯注底易本鹿作麓
以從禽上有何字然難考據恐是亂說
(董銖錄屯六三爻辭)
伊川說蒙亨髣髴是指九二一爻說所以云剛中也
(㬊淵錄蒙彖辭)
山下有險是卦象險而止是卦德蒙有二義險而止險
在内止在外自家這裏先自不安穩了外面更去不
得便是蒙昧之象若見險而能止則為蹇却是險在
外自家這裏見得去不得所以不去故曰知矣哉嘗
說八卦着這幾箇字形容最好看如險止徤順麗入
說動都包括得盡喚做卦之情
(㬊淵錄蒙彖傳)
山下有險蒙之地也山下已是險峻處又遇險前後去
不得故於此蒙昧也蒙之意也只是心下鶻突
(吕燾錄蒙彖傳)
卦中說剛中處最好看剛故能包蒙不剛則方且為物
所蒙安能包蒙剛而不中亦不能包蒙如上九過剛
而不中所以為擊蒙六三說勿用取女者大率隂爻
又不中不正合是那一般無主宰底女人金夫不必
解做剛夫此一卦緊要是九二一爻為主所以治蒙
者只在兩箇陽爻而上九過剛故只在此九二為主
而二與五應亦助得那五去治蒙大扺蒙卦除了初
爻統說治蒙底道理其餘三四五皆是蒙者所以唯
九二一爻為治蒙之主
(㬊淵錄蒙彖傳)
說八卦着這幾箇字形容最好看如險止徤順麗入
說動都包括得盡喚做卦之情
(㬊淵錄蒙彖傳)
山下有險蒙之地也山下已是險峻處又遇險前後去
不得故於此蒙昧也蒙之意也只是心下鶻突
(吕燾錄蒙彖傳)
卦中說剛中處最好看剛故能包蒙不剛則方且為物
所蒙安能包蒙剛而不中亦不能包蒙如上九過剛
而不中所以為擊蒙六三說勿用取女者大率隂爻
又不中不正合是那一般無主宰底女人金夫不必
解做剛夫此一卦緊要是九二一爻為主所以治蒙
者只在兩箇陽爻而上九過剛故只在此九二為主
而二與五應亦助得那五去治蒙大扺蒙卦除了初
爻統說治蒙底道理其餘三四五皆是蒙者所以唯
九二一爻為治蒙之主
(㬊淵錄蒙彖傳)
何曰人來求我我則當視其可否而告之蓋視其來
求我發蒙者有初筮之誠則告之再三煩瀆則不告
之也我求人則當致其精一以叩之蓋我而求人以
發蒙則當盡初筮之誠而不可有再三之瀆也銖曰
發此一例即所謂稽實待虚曰然
(董銖錄蒙彖傳本義)
問山下出泉曰古人取象也只是看大意略如此髣髴
不皆端的若解要到親切便都没去處了如天在山
中山中豈有天如地中有山便只是平地了
(陳淳錄蒙象傳)
果行育德又是别說一箇道理山下出泉却是箇流行
底物事暫時被他礙住在這裏觀這意思却是說自
家當恁地做工夫卦中如此者多
(㬊淵錄蒙象傳)
以象言之果者泉之必通育者靜之時也季通云育德
是艮止也
(程端蒙錄蒙象傳)
或自家是蒙得他人發或他人是蒙得自家發
(甘節錄蒙初六爻辭)
卦辭有平易底有難曉底利用刑人用說桎梏粗說時
如今人打人棒也須與他脱了那枷方可一向枷他
不得若一向枷他便是以往吝這只是說治蒙者當
寬慢蓋法當如此
(㬊淵錄蒙初六爻辭)
問擊蒙不利為寇如本義只是就自身克治上說是如
何曰事之大小都然治身也恁地若治人做得太甚
亦反成為寇占得此爻凡事不可過當如伊川作用
兵說亦是但只做得一事用不如且就淺處說去却
事事上有用若便說深了則一事用得别事用不得
(林學履錄蒙上九爻辭)
不利為寇寇只是要去害他故戒之如此
(㬊淜錄蒙上九爻辭)
(程端蒙錄蒙象傳)
或自家是蒙得他人發或他人是蒙得自家發
(甘節錄蒙初六爻辭)
卦辭有平易底有難曉底利用刑人用說桎梏粗說時
如今人打人棒也須與他脱了那枷方可一向枷他
不得若一向枷他便是以往吝這只是說治蒙者當
寬慢蓋法當如此
(㬊淵錄蒙初六爻辭)
問擊蒙不利為寇如本義只是就自身克治上說是如
何曰事之大小都然治身也恁地若治人做得太甚
亦反成為寇占得此爻凡事不可過當如伊川作用
兵說亦是但只做得一事用不如且就淺處說去却
事事上有用若便說深了則一事用得别事用不得
(林學履錄蒙上九爻辭)
不利為寇寇只是要去害他故戒之如此
(㬊淜錄蒙上九爻辭)
不任家事而退問僧家之有西堂之類
(董銖錄需)
需主事孚主心需其事而心能信實則光亨以位乎尊
位而中正故所為如此利涉大川而能需則往必有
功利涉大川亦蒙上文有孚光亨貞吉
(㬊淵錄需彖傳)
以正中以中正也則一般這只是要恊韻
(㬊淵錄需彖傳)
利涉大川利涉是乾也大川是坎也往有功是乾有功
也或云以乾去涉大川
(吕燾錄需彖傳)
需待也以飲食宴樂謂更無所為待之而已待之須有
至時學道者亦猶是也
(萬人傑錄需象傳)
後世策士之言只說出竒應變聖人不恁地合當需時
便需
(㬊淵錄需象傳)
問敬慎曰敬字大慎字細小如人行路一直恁地去便
是敬前面險處防有喫跌便是慎慎是惟恐有失之
之意如思慮兩字思是恁地思去慮是怕不恁地底
意思
(林䕫孫錄需九三象傳)
問敬慎不敗本義以為發明占外之意何也曰言象中
本無此意占者不可無此意所謂占外意也
(董銖錄需九三象傳本義)
穴是陷處喚做所安處不得分明有箇坎陷也一句柔
得正了需而不進故能出於坎陷四又是坎體之初
有出底道理到那上六則索性陷了
(㬊淵錄需六四爻辭)
伯豐問需于酒食貞吉曰需只是待當此之時别無作
為只有箇待底道理然又須是正方吉
(黃㽦錄需九五爻辭)
問訟卦大指因言大凡卦辭取義不一如訟有孚窒惕
中吉蓋取九二中實坎為加憂之象中實為有孚坎
險為窒坎為加憂為惕九二居下卦之中故曰有信
而見窒能懼而得中也終凶蓋取上九終極於訟之
象利見大人蓋取九五剛健中正居尊之象不利涉
大川又取以剛乘險以實履陷之象此取義不一也
然亦有不必如此取者此特其一例也曰卦辭如此
辭極齊整蓋所取諸爻義皆與爻中本辭協亦有雖
取爻義而與爻本辭不同者此為不齊整處也又問
卦變之義曰此訟卦變自遯而來為剛來居二此是
卦變中二爻變者蓋四陽二隂自遯來者十四卦訟
即初變之卦剛來居二柔進居三故曰剛來而得中
又問細讀本義所釋卦辭若看得分明則彖辭之義
亦自明只須略提破此是卦義此是卦象卦體卦變
不必更下注脚矣曰某當初作此文字時正欲如此
蓋彖辭本是釋經之卦解若看卦辭分明則彖辭亦
問訟卦大指因言大凡卦辭取義不一如訟有孚窒惕
中吉蓋取九二中實坎為加憂之象中實為有孚坎
險為窒坎為加憂為惕九二居下卦之中故曰有信
而見窒能懼而得中也終凶蓋取上九終極於訟之
象利見大人蓋取九五剛健中正居尊之象不利涉
大川又取以剛乘險以實履陷之象此取義不一也
然亦有不必如此取者此特其一例也曰卦辭如此
辭極齊整蓋所取諸爻義皆與爻中本辭協亦有雖
取爻義而與爻本辭不同者此為不齊整處也又問
卦變之義曰此訟卦變自遯而來為剛來居二此是
卦變中二爻變者蓋四陽二隂自遯來者十四卦訟
即初變之卦剛來居二柔進居三故曰剛來而得中
又問細讀本義所釋卦辭若看得分明則彖辭之義
亦自明只須略提破此是卦義此是卦象卦體卦變
不必更下注脚矣曰某當初作此文字時正欲如此
蓋彖辭本是釋經之卦解若看卦辭分明則彖辭亦
不利涉大川是上面四畫陽載不起壓了這船重
(㬊淵錄訟彖辭)
問訟彖云剛來而得中也大抵上體是剛下體是柔剛
下而變柔則為剛來今訟之上體既是純剛安得謂
之剛來耶曰此等要須畫箇圖子看便好訟卦本是
遯卦變來遯之六二上為訟之六三其九三下為九
二乃為訟卦此類如柔來而文剛分剛上而文柔與
夫剛自外來而為主於内皆是如此若畫圖子起便
極好看更不待說若如先儒說則多牽強矣
(潘時舉錄訟彖傳)
天自向上去水自向下來必是有訟
(㬊淵錄訟象傳)
作事謀始言觀此等象便當每事謀之於其始
(㬊淵錄訟象傳)
王弼言有德司契是借這箇契字說言自家執這箇契
在此人來合得我便與他自家先定了這是謀始司
契底意思
(不知何氏錄訟象傳王弼注)
問不永所事小有言終吉曰此爻是隂柔之人也不會
十分與人訟那人也無十分傷犯底事但只略去訟
之才辨得明便止所以終吉也
(吕燾錄訟初九爻辭)
九二正應在五五亦陽故為窒塞之象
(㬊淵錄訟九二爻辭)
問九二不克訟歸而逋其邑人三百戸無眚解者牽強
曰如此解時只得說小邑常以為易有象數者以此
何故不言二百戶以其有定數也聖人之象便依樣
子又不似數之類只曰不克訟歸逋竄也
(吳振錄訟九二爻辭)
三百戶必須有此象今不可考王輔嗣說得意忘象是
要㤀了這象伊川又說假象是只要假借此象今看
得不解得恁地全無那象只是不可知只得且從理
上說乾為馬却說龍坤為牛却說馬離為龜却說牛
做得箇例來括他方得見說已做了例又却不曾見
得
(㬊淵錄訟九二爻辭)
問食舊德從上吉也曰是自做不得若随人做方得吉
之道
(不知何氏錄訟六三象傳)
復即命渝言復就命而變其不順之命
(㬊淵錄訟九四爻辭)
訟元吉便似乾之利見大人有占無象者爻便是象訟
元吉九五便是
(㬊淵錄訟九五爻辭)
朱子五經語類卷十四
