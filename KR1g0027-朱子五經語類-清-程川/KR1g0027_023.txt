天地解而雷雨作隂陽之氣閉結之極忽然迸散出做
這雷雨只管閉結了若不解散如何會有雷雨作小
畜所以不能成雷雨者畜不極也雷便是如今一箇
爆杖
(㬊淵錄解彖傳)
六居三大率少有好底負且乘聖人到這裏又見得有
箇小人乘君子之器底象故又於此發出這箇道理
來
(㬊淵錄解六三爻辭)
問解而拇朋至斯孚曰四與初皆不得正四能解而拇
者以四雖隂位而才則陽與初六隂柔則為有間所
以能解去其拇故得陽剛之朋類至而相信矣
(董銖錄解九四爻辭)
射隼于高墉聖人說易大槩是如此不似今人說底向
來欽夫書與林艾軒云聖人說易却則恁地此却似
說得易了
(㬊淵錄解上六爻辭)
二簋與簋貳字不同可見其義亦不同
(㬊淵錄損彖辭)
問懲忿窒慾忿怒易發難制故曰懲懲是戒於後慾之
起則甚微漸漸到熾處故曰窒窒謂塞於初古人說
情竇竇是鏬隙須是塞其鏬隙曰懲也不專是戒於
後若是怒時也須去懲治他始得所謂懲者懲于今
而戒於後耳窒亦非是真有箇孔穴去塞了但遏絶
之使不行耳又曰山下有澤損君子以懲忿窒慾風
雷益君子以見善則遷有過則改觀山之象以懲忿
觀澤之象以窒慾慾如汙澤然其中穢濁解汙染人
須當填塞了如風之迅速以遷善如雷之奮發以改
過廣云觀山之象以懲忿是如何曰人怒時自是恁
突兀起來故孫權曰令人氣湧如山
(輔廣錄損象傳并論益象傳)
懲忿如救火窒欲如防水
(余大雅錄損象傳)
問損卦下三爻皆損己益人四五兩爻是損己從人上
爻有為人上之象不待損己而自有以益人曰下三
爻無損己益人底意只是盛到極處去不得自是損
了四爻損其疾只是損了那不好了便自好五爻是
受益也無損己從人底意
(劉礪錄損爻辭)
問損卦三陽皆能益隂而二與上二爻則曰弗損益之
初則曰酌損之何邪曰這一爻難解只得用伊川說
又云易解得處少難解處多今且恁地說去到那占
時又自别消詳有應處難立為定說也
(林學履錄損初九爻辭)
酌損之在損之初下猶可以斟酌也
(㬊淵錄損初九爻辭)
林安卿問伊川云中無不正正未必中如何曰如君子
而時中則是中無不正若君子有時不中即正未必
中蓋正是骨子好了而所作事有未恰好處故未必
中也
(黃義剛錄損九二象傳程傳)
中重於正正不必中中能度量而正在其中
(鄭可學錄損九二象傳程傳)
中重於正正未必中蓋事之斟酌得宜合理處便是中
則未有不正者若事雖正而處之不合時宜於理無
所當則雖正而不合乎中此中未有不正而正未必
中也
(吕燾錄損九二象傳程傳)
中重於正正不必中一件物事自以為正却有不中在
且如飢渴飲食是正若過些子便非中節中節處乃
中也責善正也父子之間則不中
(湯泳錄損九二象傳程傳)
凡事先理會得正方到得中若不正更理會甚中顯仁
陵寢時要發掘旁近數百家墓差御史往相度有一
人說且教得中曾文清說只是要理會箇是與不是
不理會中若還不合如此雖一家不可發掘何處理
會中且如今賞賜人與之百金為多五十金為少與
七十金為中若不合與則一金不可與更商量甚中
(㬊淵錄損九二象傳程傳)
㬊亞夫問中正二字之義曰中須以正為先凡人做事
須是剖決是非邪正却就是與正處斟酌一个中底
道理若不能先見正處又何中之可言譬如欲行賞
罰須是先看當賞與不當賞然後權量賞之輕重若
不當賞矣又何輕重之云乎
(李壯祖錄字處謙婺源人川按處謙所錄蓋與李公謹同編語類中不詳所聞年歲及蜀語類徽續語類)
(池錄饒錄卷次云餘倣此)
(損九二象傳程傳)
一卦有二中二陰正二陽正言乾之無中正者蓋云不
得兼言中正二五同是中如四上是陽不得為正蓋
卦中以陰居陽以陽居陰是位不當陰陽各居本位
乃是正當到那正中中正又不可曉
(㬊淵錄損九二象傳程傳)
三人行損一人三陽損一一人行得其友一陽上去換
得一陰來
(㬊淵錄損六三爻辭)
或益之十朋之龜為句
(㬊淵錄損六五爻辭)
得臣无家猶言化家為國相似得臣有家其所得也小
矣无家則可見其大
(㬊淵錄損上九爻辭)
問木道乃行程傳以為木字本益字之誤如何曰看來
只是木字渙卦說乘木有功中孚說乘木舟虚以此
見得只是木字又問或擊之曰或字衆無定主之辭
言非但一人擊之也立心勿恆勿字只是不字非禁
止之辭此處亦可疑且闕之
(董銖錄益彖傳上九爻辭)
木道乃行不須改木字為益字只木字亦得見一朋友
說有八卦之金木水火土有五行之金木水火土如
乾為金易卦之金也兌之金五行之金也㢲為木是
卦中取象震為木乃東方屬木五行之木也五行取
四維故也
(金去偽錄益彖傳)
某昨日思風雷益君子以遷善改過遷善如風之速改
過如雷之猛祖道曰莫是才遷善便是改過否曰不
然遷善字輕改過字重遷善如慘淡之物要使之白
改過如黑之物要使之白用力自是不同遷善者但
見是人做得一事強似我心有所未安即便遷之若
改過須是大段勇猛始得又曰公所說蒙與蠱二象
却有意思如山下有澤損君子以懲忿窒慾必是降
下山以塞其澤便是此象六十四卦象皆如此
(曾祖道錄益象傳并論經義)
(錄中即便遷之句下李儒用錄云只當下遷過就他底)
問遷善改過曰風是一箇急底物見人之善己所不及
遷之如風之急雷是一箇勇決底物已有過便斷然
改之如雷之勇決不容有些子遲緩
(林賜錄益象傳)
元吉无咎吉凶是事咎是道理蓋有事則吉而理則過
差者是之謂吉而有咎
(㬊淵錄益初九爻辭)
享于帝吉是祭則受福底道理
(㬊淵錄益六二爻辭)
益之用凶事猶書言用降我凶德嘉績于朕邦
(㬊淵錄益六三爻辭)
伊川說易亦有不分曉處甚多如益之用凶事說作凶
荒之凶直指刺史郡守而言在當時未見有這守令
恐難以此說某謂益之用凶事者言人臣之益君甚
難必以危言鯁論恐動其君而益之雖以中而行然
必用圭以通其信若不用圭以通之又非忠以益於
君者也
(不知何氏錄益六三爻辭)
中行與依見不得是指誰
(㬊淵錄益六四爻辭)
利用遷國程昌寓守壽春虜人來占得此爻遷來鼎州
後平楊么有功
(㬊淵錄益六四爻辭)
(錄中守夀春李方子錄云守蔡州)
用之說夬卦云聖人於陰消陽長之時亦如此戒懼其
警戒之意深矣曰不用如此說自是無時不戒謹恐
懼不是到這時方戒懼不成說天下已平治可以安
意肆志只才有些放肆便弄得靡所不至
(沈僩錄夬)
揚于王庭孚號有厲若合開口處便雖有劍從自家頭
上落也須著說但使功罪各當是非顯白於吾何慊
(楊道夫錄夬彖辭)
夬卦中號字皆當作戶羔反唯孚號古來作去聲看來
亦只當作平聲
(沈僩錄夬彖辭彖傳九二爻辭上六爻辭)
若論陰陽則須二氣交感方成歲功若論君子小人則
一分陰亦不可須要去盡那小人盡用那君子方能
成治
(葉賀孫錄夬彖辭)
壯于前趾與大壯初爻同此卦大率似大壯只争一畫
(㬊淵錄夬初九爻辭)
王子獻卜遇夬之九二曰惕號莫夜有戎勿恤占卜者
告之曰必夜有驚恐後有兵權未幾果夜遇寇旋得
洪帥
(㬊淵錄夬九二爻辭)
問九三壯于頄曰君子之去小人不必悻悻然見于面
目至於遇雨而為所濡溼雖為衆陽所愠然志在決
陰必能終去小人故亦可得无咎也蓋九三雖與上
夬卦中號字皆當作戶羔反唯孚號古來作去聲看來
亦只當作平聲
(沈僩錄夬彖辭彖傳九二爻辭上六爻辭)
若論陰陽則須二氣交感方成歲功若論君子小人則
一分陰亦不可須要去盡那小人盡用那君子方能
成治
(葉賀孫錄夬彖辭)
壯于前趾與大壯初爻同此卦大率似大壯只争一畫
(㬊淵錄夬初九爻辭)
王子獻卜遇夬之九二曰惕號莫夜有戎勿恤占卜者
告之曰必夜有驚恐後有兵權未幾果夜遇寇旋得
洪帥
(㬊淵錄夬九二爻辭)
問九三壯于頄曰君子之去小人不必悻悻然見于面
目至於遇雨而為所濡溼雖為衆陽所愠然志在決
陰必能終去小人故亦可得无咎也蓋九三雖與上
九三壯于頄看來舊文本義自順不知程氏何故欲易
之有愠也是自不能堪正如顔杲卿使安禄山受其
衣服至道問與其徒曰吾輩何為服此歸而借兵伐
之正類此也卦中與復卦六四有獨字此卦諸爻皆
欲去陰獨此一爻與六為應也是惡模樣
(劉礪錄夬九三爻辭程傳)
伊川改九三爻次序看來不必改
(㬊淵錄夬九三爻辭程傳)
牽羊悔亡其說得於許慎之
(㬊淵錄夬九四爻辭)
莧陸是兩物莧者馬齒莧陸者章陸一名商陸皆感陰
氣多之物藥中用商陸治水腫其子紅
(林學履錄夬九五爻辭)
(錄末㬊淵錄有云其物難乾)
中行无咎言人能剛決自勝其私合乎中行則得无咎
无咎但能補過而已未是極至處這是說那微茫間
有些箇意思斷未得釋氏所謂流注想荀子所謂偷
則自行便是這意思照管不著便走將去那裏去爻
雖無此意孔子作象所以裨爻辭之不足如自我致
寇敬慎不敗之類甚多中行无咎易中却不恁地看
言人占得此爻者能中行則无咎不然則有咎
(㬊淵錄夬九五爻辭)
中行无咎中未光也事雖正而意潛有所係吝荀子所
謂偷則自行佛家所謂流注不斷皆意不誠之本也
(㬊淵錄夬九五象傳)
不是說陰漸長為女壯乃是一陰遇五陽
(㬊淵錄姤彖辭)
姤是不好底卦然天地相遇品物咸章剛遇中正天下
大行却又甚好蓋天地相遇又是别取一義剛遇中
正只取九五或謂九二言非也
(董銖錄姤彖傳)
大率姤是一箇女遇五陽是箇不正當底如人盡天地
之事聖人去這裏又看見得那天地相遇底道理出
來
(㬊淵錄姤彖傳)
問姤之時義大矣哉本義云幾微之際聖人所謹與伊
川之說不同何也曰上面說天地相遇至天下大行
也正是好時節而不好之漸已生於微矣故當謹於
此
(林學履錄姤彖傳)
金柅或以為止車物或以為絲衮不可曉
(輔廣錄姤初六爻辭)
又不知此卦如何有魚象或說離為鼈為蟹為蠃為蚌
為龜魚便在裡面了不知是不是
(㬊淵錄姤九二九四爻辭)
包无魚又去這裏見得箇君民底道理陽在上為君陰
在下為民
(㬊淵錄姤九四爻辭)
有隕自天言能回造化則陽氣復自天而隕復生上來
都換了這時節
(㬊淵錄姤九五爻辭)
朱子五經語類卷二十三
