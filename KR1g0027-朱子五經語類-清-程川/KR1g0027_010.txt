朱子五經語類卷十
錢塘程川撰
易十
上經三
味道問聖人於文言只把做道理說曰有此氣便有此
理又問文言反覆說如何曰如言潛龍勿用陽在下
也又潛龍勿用下也只是一意重疊說伊川作兩意
未穏也
(潘植錄字立之癸丑所聞先生六十四歲饒錄二十九卷中)
(乾文言)
問文言四德一段曰元者善之長以下四句說天德之
自然君子體仁足以長人以下四句說人事之當然
元只是善之長萬物生理皆始於此衆善百行皆統
於此故於時為春於人為仁亨是嘉之會此句自來
說者多不明嘉美也會猶齊也嘉會衆美之會猶言
齊好也春天發生萬物未大故齊到夏時洪纖高下
各各暢茂蓋春方生育至此乃無一物不暢茂其在
人則禮儀三百威儀三千事事物物大大小小一齊
到恰好處所謂動容周旋皆中禮故於時為夏於人
為禮周子遂喚作中利者為義之和萬物至此各遂
其性事理至此無不得宜故於時為秋於人為義貞
者乃事之幹萬物至此收斂成實事理至此無不的
正故於時為冬於人為智此天德之自然其在君子
所當從事於此者則必體仁足以長人嘉會足以合
禮利物足以和義貞固足以幹事此四句倒用上面
四箇字極有力體者以仁為體仁為我之骨我以之
為體仁皆從我發出故無物不在所愛所以能長人
嘉會足以合禮者言須是美其所會也欲其所會之
美當美其所會蓋其厚薄親疎尊卑小大相接之體
各有節文無不中節即所會皆美所以能合於禮也
利物足以和義者使物物各得其利則義無不和蓋
齊好也春天發生萬物未大故齊到夏時洪纖高下
各各暢茂蓋春方生育至此乃無一物不暢茂其在
人則禮儀三百威儀三千事事物物大大小小一齊
到恰好處所謂動容周旋皆中禮故於時為夏於人
為禮周子遂喚作中利者為義之和萬物至此各遂
其性事理至此無不得宜故於時為秋於人為義貞
者乃事之幹萬物至此收斂成實事理至此無不的
正故於時為冬於人為智此天德之自然其在君子
所當從事於此者則必體仁足以長人嘉會足以合
禮利物足以和義貞固足以幹事此四句倒用上面
四箇字極有力體者以仁為體仁為我之骨我以之
為體仁皆從我發出故無物不在所愛所以能長人
嘉會足以合禮者言須是美其所會也欲其所會之
美當美其所會蓋其厚薄親疎尊卑小大相接之體
各有節文無不中節即所會皆美所以能合於禮也
利物足以和義者使物物各得其利則義無不和蓋
禮次序却不同何也曰此仁禮義智猶言春夏秋冬
也仁義禮智猶言春秋夏冬也因問李子思易說曰
他是胡說因問或云先生許其說乾坤二卦本於誠
敬果否曰就他說中此條稍是但渠只是以乾卦說
修辭立其誠閑邪存其誠坤卦說敬以直内便說是
誠敬爾銖云恐渠亦未曾實識得誠敬曰固是且謾
說耳
(董銖錄乾文言第一節)
周貴卿問元亨利貞以此四者分配四時却如何云乾
之德也曰他當初只是說大亨利於正不以分配四
時孔子見此四字好後始分作四件說孔子之易與
文王之易略自不同
(黃義剛錄乾文言第一節)
以天道言之為元亨利貞以四時言之為春夏秋冬以
人道言之為仁義禮智以氣候言之為温凉燥濕以
四方言之為東西南北
(甘節錄乾文言第一節)
致道問元亨利貞曰元是未通底亨利是收未成底貞
是已成底譬如春夏秋冬冬夏便是隂陽極處其間
春秋便是過接處
(林恪錄乾文言第一節)
温底是元熱底是亨凉底是利寒底是貞
(甘節錄乾文言第一節)
乾之四德元譬之則人之首也手足之運動則有亨底
意思利則配之胸臟貞則元氣之所藏也又曰以五
臟配之尤明白且如肝屬木木便是元心屬火火便
是亨肺屬金金便是利腎屬水水便是貞
(楊道夫錄乾文言第一節)
元亨利貞譬諸榖可見榖之生萌芽是元苖是亨穟是
利成實是貞榖之實又復能生循環無窮
(廖德明錄乾文言第一節)
元亨利貞其發見有次序仁義禮智在裡面自有次序
到發見時隨感而動却無次序
(㬊淵錄乾文言第一節)
元亨利貞無斷處貞了又元今日子時前便是昨日亥
時物有夏秋冬生底是到這裡方感得生氣他自有
箇小小元亨利貞
(㬊淵錄乾文言第一節)
問道卿謂四德之中各具四德竊嘗思之謂之各具四
德如康節所謂春之春春之夏春之秋春之冬夏之
春夏之夏夏之秋夏之冬則可謂之能迭相統攝如
春可以包夏夏亦可以包春則不可也先生復令舉
似道卿之說曰便是他不須得恁地說
(楊道夫錄乾文言第一節)
四德之元猶五常之仁偏言則一事專言則包四者此
段只於易元者善之長與論語言仁處看若天下之
動貞夫一者也則貞又包四者周易一書只說一箇
利則利又大也元者善之長也善之首也亨者嘉之
會也好底會聚也義者宜也利即義也萬物各得其
所義之合也幹事事之骨也猶言體物也看此一段
須與太極圖通看四德之元安在甚處剥之為卦在
甚處乾天也一段在甚處方能通成一片不然則不
貫通少間看得如此了猶未是受用處在
(葉賀孫錄乾文言第一節)
光祖問四德之元猶五常之仁偏言則一事專言則包
四者曰元是初發生出來生後方會通通後方始向
成利者物之遂方是六七分到貞處方是十分成此
偏言也然發生中包具後許多道理此專言也惻隱
是仁之端羞惡是義之端辭遜是禮之端是非是智
之端若無惻隠便都沒下許多到羞惡也是仁發在
羞惡上到辭遜也是仁發在辭遜上到是非也是仁
發在是非上問這猶金木水火否曰然仁是木禮是
火義是金智是水
(葉賀孫錄乾文言第一節)
曾兄亦問此答曰元者乃天地生物之端乾言大哉乾
元萬物資始坤言至哉坤元萬物資生乃知元者天
地生物之端倪也元者生意在亨則生意之長在利
則生意之遂在貞則生意之成若言仁便是這意思
仁本生意乃惻隠之心也苟傷著這生意則惻隠之
心便發若羞惡也是仁去那義上發若辭遜也是仁
去那禮上發若是非也是仁去那智上發若不仁之
人安得更有義禮智
(黃卓錄乾文言第一節)
問天地生物氣象如温厚和粹即天地生物之仁否曰
這是從生處說來如所謂大哉乾元萬物資始至哉
坤元萬物資生那元字便是生物之仁資始是得其
氣資生是成其形到得亨便是他彰著利便是結聚
貞便是收斂既無形迹又須復生至如夜半子時此
物雖存猶未動在到寅夘便生己午便著申酉便結
亥子丑便實及至寅又生他這箇只管運轉一歲有
一歲之運一月有一月之運一日有一日之運一時
有一時之運雖一息之微亦有四箇段子恁地運轉
但元則是始初未至於著如所謂怵惕惻隠存於人
心自恁惻隠地未至大段發出道夫曰他所以謂滿
腔子是惻隠之心蓋以其未散也曰他這箇是事事
充滿如惻隱則皆是惻隱羞惡則皆是羞惡辭遜是
非則皆是辭遜是非初無不充滿處但人為己私所
隔故多空虚處爾
(楊道夫錄乾文言第一節)
論乾之四德曰貞取以配冬者以其固也孟子以知斯
二者弗去為知之實弗去之說乃貞固之意彼知亦
配冬也
(李壯祖錄乾文言第一節)
言四德云不有其功常久而不己者也不有其功言化
育之無迹處為貞因言貞於五常為智孟子曰知斯
二者弗去是也既知又曰弗去有兩義又文言訓正
固又於四時為冬冬有始終之義王氏亦云腎有兩
有龜有蛇所以朔易亦猶貞也又傳曰貞各稱其事
(楊方錄乾文言第一節)
致道問元者善之長曰元亨利貞皆善也而元乃為四
者之長是善端初發見處也
(潘時舉錄乾文言第一節)
易言元者善之長說最親切無滲漏仁義禮智莫非善
這箇却是善之長仁是有滋味底物事說做知覺時
知覺却是無滋味底物事仁則有所屬如孝弟慈和
柔愛皆屬仁
(㬊淵錄乾文言第一節)
元者善之長春秋傳記穆姜所誦之語謂元者體之長
覺得體字較好是一體之長也
(沈僴錄乾文言第一節)
問亨者嘉之會曰此處難下語且以草木言之發生到
夏時好處都來湊會嘉只是好處會是期會也又曰
貞固是固得恰好如尾生之信是不貞之固須固得
好方是貞
(林賜錄乾文言第一節)
亨者嘉之會亨是萬物亨通到此界分無一物不美便
是嘉之會
(黃㽦錄乾文言第一節)
問亨者嘉之會曰春天萬物發生未大故齊到夏一時
發生都齊旺許多好物皆萃聚在這裏便是嘉之會
曰在人言之則如何曰動容周旋皆中禮便是嘉之
會嘉會足以合禮須是嘉其會始得
(陳淳錄乾文言第一節)
問亨者嘉之會曰嘉是美會是聚無不盡美處是亨蓋
自春至夏便是萬物暢茂物皆豐盈咸遂其美然若
只一物如此他物不如此又不可以為會須是合聚
來皆如此方謂之會如嘉會足以合禮則自上文體
仁而言謂君子嘉其會此嘉字說得輕又不當如前
說此只是嘉其所會此嘉字當若文之以禮樂之文
字蓋禮樂之文則文字為重到得文之以禮樂便不
同謂如在人若一言一行之美亦不足以為會直是
事事皆盡美方可以為會都無私意方可以合禮
(黃㽦錄乾文言第一節)
亨者嘉之會嘉會足以合禮蓋言萬物各有好時然到
此亨之時皆盛大長茂無不好者故曰嘉之會會是
會集之義也人之修為便處處皆要好不特是只要
一處好而已須是動容周還皆中乎禮可也故曰嘉
會嘉其所會也
(吕燾錄乾文言第一節)
利是那義裏面生出來底凡事處制得合宜利便隨之
所以云利者義之和蓋是義便兼得利若只理會利
却是從中間半截做下去遺了上面一截義底小人
只理會後面半截君子從頭來
(潘植錄乾文言第一節)
義之和只是中節蓋義有箇分至如親其親長其長則
是義之和如不親其親而親他人之親便不是和
(劉礪錄乾文言第一節)
利者義之和義是箇有界分斷制底物事疑於不和然
使物各得其分不相侵越乃所以為和也
(沈僴錄乾文言第一節)
利者義之和義疑於不和矣然處之而各得其所則和
義之和處便是利
(不知何氏錄乾文言第一節)
義之和處便是利如君臣父子各得其宜此便是義之
和處安得謂之不利如君不君臣不臣父不父子不
子此便是不和安得謂之利孔子所以罕言利者蓋
不欲專以利為言恐人只管去利上求也
(金去偽錄乾文言第一節)
施問利者義之和曰義之分别似乎無情却是要順乃
和處蓋嚴肅之氣義也而萬物不得此不生乃是和
又曰亨者嘉之會會聚也正是夏萬物一齊長時然
上句嘉字重會字輕下句會字重嘉字輕
(鄭可學錄乾文言第一節)
利者義之和所謂義者如父之為父子之為子君之為
君臣之為臣各自有義然行得來如此和者豈不是
利利字與不利字對如云利有攸往不利有攸往
(鄭南升錄字文相湖州人癸丑所聞先生六十四歲饒錄二十五卷中)
(乾文言第一節)
問程子曰義安處便為利只是當然便安否曰是只萬
物各得其分便是利君得其為君臣得其為臣父得
其為父子得其為子何利如之這利字即易所謂利
者義之和利便是義之和處程子當時此處解得亦
未親切不似這語却親切正好去解利者義之和句
義初似不和却和截然而不可犯似不和分别後萬
物各止其所却是和不和生於不義義則無不和和
則無不利矣
(不知何氏錄乾文言第一節程傳)
(錄中義初似不和却和云云劉砥錄云義則和矣義則無不利矣然義其初截然近于不和不利其終則)
(至于各得其宜云云)
貞者事之幹伊川說貞字只以為正恐未足以盡貞之
義須是說正而固然亦未推得到知上看得來合是
如此知是那默運事變底一件物事所以為事之幹
(㬊淵錄乾文言第一節)
易言貞字程子謂正字盡他未得有貞固之意幹問又
有所謂不可貞者是如何曰也是這意思只是不可
以為正而固守之
(黃幹錄乾文言第一節)
正字不能盡貞之義須用連正固說其義方全正字也
有固字意思但不分明終是欠闕正如孟子所謂知
斯二者弗去是也知斯是正意弗去是固意
(葉賀孫錄乾文言第一節)
問伊川解體仁作體乾之仁看來在乾為元在人為仁
只應就人上說仁又解利物和義作合於義乃能利
物亦恐倒說了此類恐皆未安曰然君子行此四德
則體仁是君子之仁也但前輩之說不欲辨他不是
只是曉得便了
(林學履錄乾文言第一節)
體仁如體物相似人在那仁裏做骨子故謂之體仁仁
是箇道理須著這人方體得他做得他骨子比而效
之之說却覺得未是
(㬊淵錄乾文言第一節)
問體仁解云以仁為體是如何曰說只得如此要自見
得蓋謂身便是仁也
(林學履錄乾文言第一節)
體仁不是將仁來為我之體我之體便都是仁也
(沈僴錄乾文言第一節)
嘉會雖是有禮後底事然這意思却在禮之先嘉其所
會時未說到那禮在然能如此則便能合禮利物時
未說到和義在然能使物各得其利則便能和義會
字說道是那萬物一齊發見處得他盡嘉會便是如
只一事兩事嘉美時未為嘉會會字張葆光用齊字
說說得幾句也好使物各得其宜何利如之如此便
足以和義這利字是好底如孟子所謂戰國時利是
不好底這箇利如那未有仁而遺其親未有義而後
其君之利和字也有那老蘇所謂無利則義有慘殺
而不和之意蓋於物不利則義未和
(㬊淵錄乾文言第一節)
嘉會者萬物皆發見在裡許直卿云猶言萬物皆相見
處得事事是故謂之嘉會一事不是便不謂之嘉會
會是禮發見處意思却在未發見之前利物使萬物
各得其所乃是義之和處義自然和不是義外别討
箇和
(李方子錄乾文言第一節)
利物足以和義此數句最難看老蘇論此謂慘殺為義
必以利和之如武王伐紂義也若徒義則不足以得
天下之心必散財發粟而後可以和其義若如此說
則義在利之外分截成兩段了看來義之為義只是
一箇宜其初則甚嚴如男正位乎外女正位乎内直
是有内外之辨君尊於上臣恭於下尊卑小大截然
不可犯似若不和之甚然能使之各得其宜則其和
也孰大於是至於天地萬物無不得其所亦只是利
之和爾此只是就義中便有一箇和既曰利者義之
和却說利物足以和義蓋不如此不足以和其義也
嘉會足以合禮嘉美也會是集齊底意思許多嘉美
一時鬭凑到此故謂之會亨屬夏如春生之物自是
或先或後或長或短未能齊整纔到夏便各各一時
茂盛此所謂嘉之會也嘉其所會便動容周旋無不
中禮就亨者嘉之會觀之嘉字是實會字是虚嘉會
足以合禮則嘉字却輕會字却重貞固足以幹事幹
如木之幹事如木枝葉貞固者正而固守之貞固在
事是與立箇骨子所以為事之幹欲為事而非此貞
固便植立不起自然倒了
(周謨錄乾文言第一節)
問利物足以和義曰義便有分别當其分别之時覺得
來不和及其分别得各得其所使物物皆利却是和
其義如天之生物物物有箇分别如君君臣臣父父
子子至君得其所以為君臣得其所以為臣父得其
所以為父子得其所以為子各得其利便是和若君
處臣位臣處君位安得和乎又問覺得於上句字義
顛倒曰惟其利於物者所以和其義耳正淳問貞固
字却與上文體仁嘉會利物亦似不同曰亦是比方
便須用兩字方說得盡
(黃㽦錄乾文言第一節)
問利物足以和義曰義斷是非别曲直近於不和然是
非曲直辨則便是利此乃是和處也
(潘時舉錄乾文言第一節)
利物足以和義凡說義各有分别如君臣父子夫婦兄
弟之義自不同似不和然而各正其分各得其理便
是順利便是和處事物莫不皆然
(萬人傑錄乾文言第一節)
伊川說利物足以和義覺見他說得糊塗如何喚做和
合於義四句都說不力
(㬊淵錄乾文言第一節)
故曰乾元亨利貞他把乾字當君子
(㬊淵錄乾文言第一節)
朱子五經語類卷十
