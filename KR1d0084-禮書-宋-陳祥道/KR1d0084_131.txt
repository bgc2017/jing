禮書卷一百三十二
宋陳祥道換
旗(熊虎為旗)
司常熊虎為旗師都建旗大司馬軍吏載旗考工記
熊旗六斿以象伐(鄭氏曰伐屬白虎宿與參連體而六星故六斿)然九旗亦
旗猶王侯皆謂之侯五溝皆謂之溝五涂皆謂之涂
八法皆謂之法也周禮言旗言大旗言旗物言旌旗
言旗鼔則旗與大旗云者熊虎之旗也旗物旌旗旗
鼓云者有非熊虎之旗也故鄉邑以旗物及田之前
期致民則以司徒之大旗鄼長之作民以鼓遂之起
野役致民則以遂之大旗然則熊虎之旗豈卑者所
得而有耶致民則以旗既至則弊之故司常曰致民
置旗弊之大司馬曰質眀弊旗誅後至者蓋設而致
之使之一於所視至而弊之使之一於所聽也旗之
所用不特軍旅田獵野役之事而已凡祭祀各建軍
旅會同賓客亦如之蓋衆之所視聽各建以一之也
而田獵有虞人有虞旗有虞旌何也山虞掌山林之
政令山林者獸之所集故有虞旗以致禽澤虞掌國
澤之政令澤者禽之所集故有虞旌以屬禽熊虎之
旗蓋皆六斿先儒以為遂大夫四命四斿卿大夫六
命六斿不可考也其杠之長短則有差矣鄭氏曰山
虞之旗其仞數則短是也先王之於旗分之采物而
禮意存焉後世秦於四時各有所旂(月令春青旂夏赤旂中央黃秋)
(白冬黑)鄭有蝥弧晉有螽旗以至吴王之建肥胡武之
靈旃田蚡之曲旃後漢之雲䍐皆一時之觀美而已
豈古制哉
旟(鳥隼為旟)
司常曰鳥隼為旟爾雅曰錯革鳥曰旟(朱雀與隼)輈人曰
鳥旟七斿以象鶉火然司常之大閱州里建旟司馬
之兵百官載旟何也軍法行前朱鳥後玄武左青龍
右白虎招搖在上急繕其怒則諸侯載交龍之旂於
左軍吏載熊虎之旗於右百官載鳥隼之旟於前郊
野載龜蛇之旐於後王載太常於其中而加高焉此所
謂招摇在上也然則州里建旟者州里之常百官載
旟者一時之事軍國之容固不同耳干旄曰孑子干
旗蓋州里之臣也太常而下五旗皆畫則旟畫鳥隼
信矣郭璞釋爾雅謂旟剥鳥皮毛置之竿頭即禮記
載鴻及鳴鳶其說非是也
旐(龜蛇為旐)
司常龜蛇為旐考工記龜蛇四斿以象營室爾雅曰
緇廣充幅長尋曰旐司常又曰縣鄙建旐大司馬曰
郊野載旐蓋田役軍旅王之事也雖命數不同而同
於四斿其所辨異者有名號存焉先儒謂縣正四斿
鄙師三斿其說無據詩曰孑子干旄孑子干旟孑子
干旌又曰設此旐矣建彼旄矣又曰建旐設旄爾雅
曰注干首曰旄注旄首曰旌孟子曰羽旄之美左傳
范宣子假羽旄於齊而弗歸齊人始貳(襄十四年)晉人假
羽旄於鄭(定四年)眀日旆之賈公彦曰太常而下干首
皆有旄羽蓋干首注以旄旄首注以旌則羽毛所以
為旗飾也旗皆有羽旄而全羽之旞析羽之旌又為
旗焉此所以道車斿車之所載澤虞之所建與夫飾
旗者異矣書曰右建白旄以麾樂師小舞有旄舞旄
人掌教散舞旄舞傳曰葛天氏之樂三人操牛尾捉
足而歌八闋爾雅曰旄謂之藣山海有獸如牛四節
有旄此旄牛也荀卿曰西海則有文旄班固地里志
秦西近卭莋有旄西方之産也其尾可以飾旗亦可
以飾舞
旜(鄭氏曰通帛為大赤從周正色孤卿不畫言奉王之政教而已)
物(鄭氏曰雜帛者以帛素飾其側白殷之正色大夫士雜帛言以先王正道佐職也)
司常通帛為旜雜帛為物爾雅因章曰旃左氏曰亡
大旆之左旃又曰分康叔以少帛綪茷旃旌蓋旃大
赤也物少帛也旃為大飾故孤卿建之物為少帛故
士建之(左傳旜而鼓杜氏曰旃也)爾雅曰緇廣充幅長尋為旐是
旗旟而上其色赤而不緇其幅長而不特尋也旜物
之斿經無其說周禮典命自上公至士其車旗各眡
其命之數而行人上公建常九斿侯伯七斿子男五
斿皆以命數為節然即王之孤卿六命大夫四命公
侯伯之孤四命卿三命大夫再命士一命子男之卿
再命其大夫一命旜物之斿蓋亦稱是與旂旗旟旐
之斿有常數者異也先儒以為旜物旆如燕尾此不
可考聘禮卿載旜禮也既夕士載旜攝也
禮書卷一百三十二
