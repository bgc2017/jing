書傳輯錄纂注書類
提要
(臣)等謹案書傳輯錄纂注六卷元董鼎撰鼎
字季亨鄱陽人朱子之學授於黃幹鼎族兄
夢程嘗從幹游鼎又從夢程聞緒論故自序
謂得朱子之再傳是編雖以蔡沈集傳為宗
而集傳之後續以朱子語錄及他書所載朱
子語謂之輯錄又采諸說之相發明者附列
於末謂之纂注自序稱集傳既為朱子所訂
定則與自著無異又稱薈稡成朱子之一經
則仍以朱子為主也考蔡沈書集傳序惟稱
二典三謨嘗經先生點定故陳櫟作書集傳
纂疏惟虞書首標朱子而夏書以下則不然
其凡例曰首卷有朱子訂定四字不忘本也
自二卷起去四字紀實也吳澄作是書序亦
稱朱子訂定蔡傳僅至百官若帝之初而止
此書大禹謨正月朔旦條下鼎併附注其說
是鼎於此書源委本自分明其稱集傳為朱
子所訂定未免假借然澄序又稱集傳自周
書洪範以後寖覺疎脱師說甚明而不用者
有焉疑其著述未竟而人為增補或草稿初
成而未及修改所舉金縢召誥洛誥諸條皆
顯相舛異又稱鼎作是書有同有異俱有所
禆如解西伯戡黎則從吳棫解多士則從陳
櫟解金縢則兼存鄭孔二義不以蔡傳之從
鄭為然云云然則鼎於集傳盖不免有所未
愜恐人以源出朱子為疑故特引朱子之說
補其闕失其舉集傳歸之朱子猶曰以朱翼
朱則不以異蔡為嫌耳非其考之不審也乾
隆四十六年十月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
書傳輯錄纂註序
慶元己未冬先生文公令沈作書集傳明年先生殁又
十年始克成編緫若千萬言嗚呼書豈易言哉二帝三
王治天下之大經大法皆載此書而淺見薄識豈足以
盡發藴奥且生於數千載之下而欲講明於數千載之
前亦已難矣然二帝三王之治本於道二帝三王之道
本於心得其心則道與治固可得而言矣何者精一執
中堯舜禹相授之心法也建中建極商湯周武相傳之
心法也曰德曰仁曰敬曰誠言雖殊而理則一無非所
以明此心之妙也至於言天則嚴其心之所自出言民
則謹其心之所由施禮樂教化心之𤼵也典章文物心
之著也家齊國治而天下平心之推也心之德其盛矣
乎二帝三王存此心者也夏桀商受亡此心者也太甲
成王困而存此心者也存則治亡則亂治亂之分顧其
心之存不存如何耳後世人主有志於二帝三王之治
不可不求其道有志於二帝三王之道不可不求其心
求心之要舍是書何以哉沈自受讀以來沈潜其義參
考衆說融會貫通迺敢折衷微辭奥旨多述舊聞二典
三謨先生蓋嘗是正手澤尚新嗚呼惜哉(先生改本已附文集中其)
(間亦有經承先生口授指畫而未及盡改者今悉更定見本篇)集傳本先生所命故凡
引用師說不復識别四代之書分為六卷文以時異治
以道同聖人之心見於書猶化工之妙著於物非精深
不能識也是傳也於堯舜禹湯文武周公之心雖未必
能造其微於堯舜禹湯文武周公之書因是訓詁亦可
得其指意之大略矣嘉定己巳三月既望武夷蔡沈序
書傳輯錄纂註序
生民之類必帝王而後治帝王之道必聖賢而後行考
之古可見已黃虞遠矣蒼姬訖矣三代以降有帝王而
民不治者聖賢未遇也孔孟繼作有聖賢而道不行者
帝王不用也噫虞夏殷周之盛非適然也人事之所致
也堯舜禹湯文武之聖非獨善也人心之所同也高風
遐躅豈遂不可追而及之哉孟子言必稱堯舜孔子知
百世可繼周言豈苛乎哉事豈虚乎哉蓋於百篇之書
的然有見而云爾也然則是書也惟聖賢能盡之惟帝
王能行之顧其學聖賢之學而事帝王之事者何如耳
焚滅之而秦亡表章之而漢興往者可鑒矣惜夫安國
之傳不無可疑而穎達之䟽惟詳制度二帝三王羣聖
人之用心獨決於一夫之見管窺天而蠡測海豈足以
得其蘊奥哉至宋諸儒數十家而後其說漸備又得文
公朱子有以折其衷而悉合於古雖集傳之功未竟而
委之門人九峯蔡氏既嘗親訂定之則猶其自著也鼎
生也晚於道未聞賴族兄介軒夢程親受學於勉齋黃
氏槃澗董氏故再傳而鼎獲私淑焉釋經緒論多出朱
子迺取訂定集傳為之宗而蒐輯語錄於其次又增纂
諸家之註有相發明者并間綴鄙見於其末庶幾會粹
以成朱子之一經可無參稽互考之勞而有統宗會元
之要則亦不無小補矣第顧繙閱傳註盈溢充斥衆寳
眩瞀遺珠棄玉或所不能免也惟於君心王政人才民
生之所係諸儒之論可堪警策者摭抉不遺闕者補之
以備臨政願治之觀覽固不徒為經生學士設也噫人
皆可為堯舜塗人可以為禹而况聰明首出受天之命
奄有四海有能致之資居得致之勢而又有可致之權
可以千古聖賢自期可以四代帝王自許而顧乃謙讓
未遑也哉是書若遇雖書之幸實天下萬世生民之大
幸也至大戊申十二月己未鄱陽董鼎序
書傳輯錄纂註綱領
朱子說書
古史之體可見者書春秋而已春秋編年通紀以見事
之先後書則每事别記以具事之首尾意者當時史
官既以編年紀事至於事之大者則又採合而别記
之若二典所記上下百有餘年而武成金縢諸篇其
所紀理或更歲月或歴數年其間豈無異事蓋必已
具於編年之史而今不復見矣(通鑑紀事本末後序)
聖人千言萬語只是說箇當然之理恐人不曉又筆之
於書自書契以來二典三謨伊尹武王箕子周公孔
孟都只如此可謂盡矣只就文字間求之句句皆是
做得一分便是一分工夫非茫然不可測也但恐人
自不子細求索之耳須是量聖人之言是說箇什麽
要將何用若只讀過便休何必讀(書說)
尚書初讀甚難似見於己不相干後來熟讀見堯舜禹
湯文武之事皆切於己(書說)
某嘗患尚書難讀後來先將文義分曉者讀之聱牙者
且未讀如二典三謨等篇義理明白句句是實理堯
之所以為君舜之所以為臣臯陶稷契伊傅軰所言
所行最好綢繆玩味體貼向自家身上求其味自别(謨)
先生問可學近讀何書曰讀尚書先生曰尚書如何看
曰須要考歴代之變先生曰世變難看唐虞三代事
浩大闊遠何處測度不若求聖人之心如堯則考其
所以治民舜則考其所以事君且如湯誓湯曰予畏
上帝不敢不正熟讀豈不見湯之心大抵尚書有不必
解者有須著意解者有略須解者有不可解者如仲
虺之誥大甲諸篇只是熟讀義理分明何俟於解如
洪範則須著意解如典謨諸篇稍雅奥亦須略解若
如盤誥諸篇已難解而康誥之屬則已不可解矣(可學)
問尚書難讀蓋無許大心胷他書亦須大心胷方讀得
如何程子只說尚書曰他書却有次第且如大學自
格物致知以至平天下有多少節次尚書只合下便
大如堯典自克明俊德以親九族至黎民於變時雍
展開是大小大分命四時成歲便見心中包一箇三
百六十五度四分度之一㡳天方見得恁地若不得
一箇大㡳心胷如何了得(僴)
學者須是有業次且如讀堯舜典歷象日月星辰律度
量衡五樂五禮之類禹貢山川洪範九疇須一一理
會令透今人只做得西漢以下工夫無人就堯舜三
代源頭處理會來又曰且如做舉業亦湏苦心理會
文字方可決科若不苦心去求不成業次終不濟事(格言)
二典三謨其言奥雅學者未遽曉會後面盤誥等篇又
難看且如商書中伊尹告太甲五篇說得極切(伊訓太甲)
(三篇咸有一德)其所以治心修身處雖為人主言然初無貴
賤之别宜取細讀極好(時舉)
尚書前五篇大槩易曉後如甘誓胤征伊訓太甲咸有
一德說命此皆易曉亦好此是孔氏壁中所蔵之書
又曰看尚書漸漸覺得曉不得便是有長進若從頭
尾解得便是亂道高宗肜日是最不可曉者西伯戡
黎是稍稍不可曉者太甲大故亂道故伊尹之言緊
切高宗稍稍聰明故說命之言細膩又曰讀尚書有
一箇法半截曉得半截曉不得曉得㡳看曉不得㡳
且闕之不可強通強通則穿鑿
語德粹云尚書亦有難看者昨日嘗語子上滕請問先
生復言大略如昨日之說又云如微子洛誥等篇讀
至此且認微子與父師少師哀商之淪喪已將如何
其他皆然若其文義知他當時言語如何自有不能
曉矣(可學)
問書當如何看先生曰且看易曉處其他不可曉者不
要強說縱說得出恐未必是當時本意近時解書者
甚衆往往皆是穿鑿如吕伯恭亦未免此也(時舉)
尚書中盤庚五誥之類實是難曉若要添減字硬說將
去儘得然只是穿鑿終恐無益耳(謨)
問某讀書至盤庚及五誥諸篇其疑不可數舉若以諸
家之說勉強解去亦說得行但恐當時指意未必如
此耳如此等處只得姑存之如何先生曰漳州所刻
四經書序有通說(荅潘子善中通說散見孔序以待段能者下傳及今案漢儒云云一)
周公不知其人如何其言聱牙難考如書中周公之言
便難讀如立政君奭之篇是也最好者惟無逸一書
中閒用字亦有譸張為幻之語至若周官蔡仲等篇
却是官樣文字必出於當時有司潤色之文非純周
公語也(卓)
陳安卿問書何緣無宣王書先生曰是當時偶然不曾
載得(義剛)
尚書只是虚心平氣闕其所疑隨力量看教浹洽便自
有得力處不須預為計較必求赫赫之功也近亦整
頓諸家說倣伯恭詩說作一書但鄙性褊狹不能兼
容曲徇恐又不免少紛紜耳(荅潘文叔)
道夫請先生點尚書以幸後學先生曰某今無工夫道
夫曰先生於書既無解若更不點則句讀不分後人
承舛聽訛卒不足以見帝王之淵懿曰公豈可如此
說焉知後來無人道夫再三請之先生曰書亦難點
如大誥語句甚長今人却都碎讀了所以曉不得某
嘗欲作書說竟不曾成如制度之屬祇以疏文為本
若其他未穩處更與挑剔令分明便得(道夫)
諸經皆以註疏為主書則兼取劉敞王安石蘇軾程頣
楊時晁說之葉夢得吳棫薛季宣吕祖謙(學校貢舉私議)
尚書頃嘗讀之苦其難而不能竟也註疏程張之外蘇
氏說亦有可觀但終是不純粹林少穎說召誥以前
亦詳備聞新安有吳才老禆傳頗有發明却未曾見
試并考之諸家雖或淺近要亦不無小補但在詳擇
之耳不可以篇帙浩汗而遽憚其煩也(荅或人書)
林書儘有好處但自洛誥以後非他所解(祖道)
因論書解必大曰舊聞一士人說註疏外當看蘇氏陳
氏解先生曰介甫解亦不可不看書中不可曉處先
儒既如此解且只得從他說但一段訓詁說得通至
别段便說不通不知如何(必大)
荆公不解洛誥但云其閒煞有不可強通處今姑擇其
可曉者釋之今人多說荆公穿鑿他却有此處後來
人解書則又却須要盡解(廣)
元祐說命無逸講義及晁以道葛子平程泰之吳仁傑
數書先附去可便參訂序次當以注疏為先疏節其
要者以後只以時世為先後可也西山間有發明經
旨處固當附本文之下其統論即附篇末也記得其
數條理會點句及正多方多士兩篇可併考之(荅李時可)
必大問尚書欲裒諸家說觀之如何先生歷舉王蘇程
陳林少穎李叔易十餘家解訖却云便將衆說看未
得且讀正文見箇意思了方可如此將衆說看書中
易曉處直易曉其不可曉處且闕之如盤庚之類非
特不可曉便曉了亦要何用如周誥諸篇周公不過
說周所以合代商之意是他當時說話其間多有不
可解者亦且觀其大意所在而已(必大)
或問諸家書解誰者最好莫是東坡書為上否曰然又
問但若失之簡曰亦有只消如此解者(廣)
東坡書解却好他看得文勢好(學蒙)
向在鵝湖見伯恭欲解書云且自後面解起今解至洛
誥有印本是也其文甚閙熱某嘗問伯恭書有難通
處否伯恭初云亦無甚難通處數日問却云果有難
通處今只是強解將去耳(道夫)
後數年再會於衢伯恭始謂余曰書之文誠有不可解
者甚悔前日之不能闕所疑也予惟伯恭所以告予
者雖其徒亦未必知因具論之使讀者知求伯恭晚
所欲闕者而闕之庶幾得其所以書矣(書東莱書說後)
先生嘗觀書說語門人曰伯恭直是說得書好但周誥
中有解說不通處只須闕疑某亦不敢強解伯恭却
一向解去故微有尖巧之病也是伯恭天資高處却
是太高所以不肯闕疑(葉紹翁四朝聞見錄)
李文禀白書解且乞放緩願早成禮書以幸萬世先生
曰書解甚易只等蔡仲默來便了禮書大段未也(淳)
書說未有分付處因思向日喻及尚書文義貫通猶是
第二義直須見得二帝三王之心而通其所可通母
強通其所難通即此數語便已參到七八分千萬便
撥置此來議定綱領早與下手為佳諸說此間亦有
之但蘇氏傷於簡林氏傷於繁王氏傷於鑿吕氏傷
於巧然其門儘有好處如制度之屬祗以疏文為本
若其間有未穩處更與挑剔令分明耳(與蔡仲默帖)
書傳輯錄纂註凡例
一案久軒蔡氏(抗)淳祐經進本錄朱子與蔡仲默帖
及語錄數段在前今各類入綱領輯錄内以便觀
覽
一是書以朱子為主故凡語錄諸書應有與書經相
關者靡不蒐輯倣輯略例名曰輯錄附蔡傳之次
或有與蔡傳不合及先後說自相同異處亦不敢
遺庶幾可備參考其甚異者則略之
一朱子語錄諸書有總論一經及雜舉諸篇難以分
附各處者别為綱領一卷置之帙首亦讀是書者
所宜先知
一增纂諸家傳註或推蔡氏所本或發其所未盡或
補其所不及大約以經文為序訓詁居先釋經義
者次之疏傳義及釋音又次之已說處末名曰纂
註以附於輯錄之後
一增纂諸家之說或節取其要語其有文勢未融貫
處與夫辭旨未條暢處倣集註例頗加櫽括并用
其意足之
一輯錄纂註中多折衷歸一者其或同異並存與姑
備一說處善讀者詳擇焉
一經文音釋大槩如陸氏釋文其有與古註異處讀
蔡傳可知亦有間見蔡傳及輯錄纂註中今只於
傳内除文理旁音不可求者案諸家字書反切附
註焉
一諸本蔡傳脫誤字句今依二程氏本補正凡五十
餘處
書傳輯錄引用諸書
語類
文集
四書集注章句或問
詩集傳
通書解
楚辭集註
周氏(僴)錄師說
楊氏(與立)集語略
黃氏(士毅)集書說
湯氏(巾)集書說
葉氏(士龍)集紫陽格言
黃氏(大昌)王氏(迂)集武夷經說
董氏(夢程)理纂大爾雅通釋
董氏(琮)尚書無義
陳氏(大猷)尚書集傳
真氏(德秀)讀書記
葉氏(紹翁)四朝聞見錄
名儒傳道精語
輯錄所載朱子門人姓氏
李氏(方子正叔)(果齋昭武)
陳氏(淳卿安)(北溪臨漳)
廖氏(德明子晦)(槎溪延平)
董氏(銖重叔)(槃澗番昜)
王氏(過觀幼)(拙齋番昜)
范氏(念德伯崇)
楊氏(道夫仲思)
童氏(伯羽蜚卿)
吳氏(雉仲和)
劉氏(砥之用)(並建安)
李氏(閎祖守約)
何氏(鎬京叔)(並昭武)
林氏(學蒙正卿)
林氏(夔孫子武)(並三山)
黃氏(士毅子洪)
鄭氏(可學子上)
方氏(士繇伯謨)(並莆田)
楊氏(至之至)(温陵)
鄭氏(南升文振)(潮陽)
葉氏(賀孫味道)
沈氏(澗仲莊)
周氏(僴莊伯)
徐氏(㝢父居)(並永嘉)
潘氏(時舉子善)(天台)
潘氏(履孫坦翁)(金華)
輔氏(廣卿漢)(嘉興)
竇氏(從周文卿)
林氏(礪之用)
湯氏(泳叔敬)(並鎮江)
郭氏(友仁德元)(淮安)
余氏(大雅公晦)
陳氏(文蔚才卿)(並廣信)
滕氏(璘粹德)(新安)
孫氏(自修敬夫)(宣城)
包氏(揚道顯)(盱江)
黃氏(義剛毅然)
甘氏(節父吉)
吳氏(琮方仲)(並臨川)
黃氏(&KR1228;耕子)(豫章)
張氏(洽德元)
吳氏(必大伯豐)(並臨江)
楊氏(長孺伯子)(廬陵)
胡氏(泳量伯)
吕氏(燾昭德)
周氏(謨弼舜)(並南康)
萬氏(人傑正淳)(興國)
李氏(儒用仲秉)(岳陽)
龔氏(蓋卿夢錫)(衡陽)
蔡氏(㦛父行)
林氏(賜一聞)
黃氏(卓之先)
符氏(敘功舜)
曾氏(祖道)
李氏(處謙)
陳氏(仲蔚)
胡氏(叔器)
李氏(庚)
朱氏(任道)
纂註引用諸書
爾雅
周禮
家語
老子
春秋左氏傳
國語
公羊傳
榖梁傳
詩疏
禮記
史記
漢書
南史
地志
說文
釋文
玉篇
廣韻
纂註引用諸家姓氏
孔氏(安國子國)古註
孔氏(穎逹仲逹)註疏
伏生(勝)五行傳
賈氏(誼)
劉氏(向政子)
夏侯氏(勝公長)
孔氏(光夏子)
揚氏(雄雲子)法言
馬氏(融長季)訓解
鄭氏(玄成康)訓解
高堂氏(隆平升)
賈氏(逵道梁)
王氏(弼嗣輔)易解
王氏(肅雍元)訓解
皇甫氏(謐安士)
顧氏
顔氏(師古籀)史註
李氏(白白太)文集
柳氏(宗元子厚)文集
劉氏(禹錫夢得)文集
胡氏(旦)解說
顧氏(臨敦子)
歐陽氏(脩叔永)泰誓論
劉氏(敞父原)經說
陸氏(佃師農)
范氏(純仁堯夫)雜著
王氏(安石介甫)全解
蘇氏(洵允明)(老泉)洪範論
蘇氏(軾瞻子)全解
蘇氏(轍由子)經論
沈氏(括中存)文集筆談
孫氏(覺老莘)全解
家氏(復禮)經說
葉氏(少藴)(石林)全解
陳氏(鵬飛少南)全解
王氏(日休)(龍舒)全解
蔡氏(元度)全解
張氏(九成子韶)(横浦)全解
張氏(綱政彦)全解
宋氏(遠孫仲山)(静吉)語錄
王氏(十朋龜齡)(梅溪)全解
林氏(之竒少穎)全解
陳氏(𫝊良君舉)(止齋)書抄
夏氏(僎肅元)(柯山)全解
薛氏(肇明)全解
張氏(庭堅才叔)經義
胡氏(伸)解義
上官氏(公裕)解說
張氏(沂)經說
張氏(景叔晦)書說
李氏
李氏(樗仲迂)詩解
潘氏(衡)書說
高氏(閌)經說
彭氏(汝礪器資)
劉氏(一止行簡)(苕溪)經說
馮氏(時可當可)易說
唐氏(聖任)全解
張氏(震父真)小傳
姜氏(如晦彌明)(月溪)小傳
程氏(大昌)禹貢論
史氏(仲午正父)書說
劉氏(&KR2115;有子)(横舟)講業
史氏(漸漸鴻)書說
鄒氏(補之)書說
李氏(子材子)(謙齋眉山)全解
陳氏(經)(三山)全解
陳氏(梅叟)(永嘉)書說
鄭氏(景望)(永嘉)
鄭氏(永嘉)
陳氏(賓)經說
張氏(文蔚)經說
袁氏(默正思)全解
侯氏(甫)經說
葛氏(興仁)
成氏(申之)(眉山)集四百家解
吳氏(棫老才)(新安)禆傳
馬氏(子嚴)(古洲建安)
陳氏(大猷)(更齋)集傳
吳氏(泳)(鶴林)
蕭氏(滋)
任氏(淵)
朱氏(方大)
施氏
徐氏
楊氏
孫氏
曾氏
周子(惇頣茂成)(濂溪)通書
程子(頤叔正)(伊川)經說遺書
張子(載厚子)(横渠)正蒙理窟
邵氏(雍夫堯)(康節)經世書語錄
司馬氏(光實君)(凍水)文集
楊氏(時立中)(龜山)
朱氏(震發子)(漢上)易解
范氏(祖禹淳父)(太史)講義解說
吕氏(大臨與叔)(芸閣)經解語錄
張氏(行成文饒)(觀物)經說
劉氏(安世器之)(元城大名)語錄
胡氏(安國康侯)(文定公建安)春秋傳
胡氏(宏仲仁)(五峯)皇王大紀
張氏(栻夫敬)(南軒廣漢)文集語孟解
吕氏(祖謙伯恭)(東萊金華)書說
楊氏(萬里廷秀)(誠齋廬陵)易傳
王氏(炎叔晦)(雙溪新安)全解
李氏(舜臣子思)(隆山四川)小傳
蔡氏(元定季通)(西山建安)洪範解
黃氏(榦卿直)(勉齋三山)書說
董氏(夢程九萬)(介軒番昜)雜著
董氏(琮振玉)(復齋番昜)集義
鄒氏(近仁魯卿)(歸軒番昜)禹貢集說
真氏(德秀景元)(西山浦城)讀書記
魏氏(了翁華父)(鶴山臨卭)師友雅言
沈氏(貴瑶誠叔)(毅齋番昜)雜著
余氏(九成鳳儀)(三峯建安)書說
程氏(實之士華)(番昜)荅柴中行問
程氏(若庸達原)(徽菴新安)講義
滕氏(和叔)(新安)尚書大意
許氏(月卿太空)(山屋新安)雜說
馬氏(廷鸞翔仲)(碧梧番昜)蔡傳會編
李氏(謹思明通)(養吾番昜)經論
方氏(回里萬)(虚谷紫陽)文集
齊氏(夢龍覺翁)(節初番昜)雜著
李氏(次僧)(鳳林)洪範精義
章氏(約齋)禹貢告成書
鄭氏(元珤彦珍)(合沙)禹治水譜
金氏(履祥吉父)(仁山金華)尚書表註
吳氏(&KR0697;清伯)(草廬臨川)尚書纂言
熊氏(禾非去)(退齋武夷)書說
胡氏(一桂庭芳)(雙湖新安)書說
王氏(希旦愈明)(葵初番昜)書說
許氏(謙之益)(白雲東陽)尚書叢說
陳氏(櫟翁夀)(定宇新安)書解折衷
余氏(芑舒德新)(息齋番昜)讀蔡傳疑
程氏(直方道大)(前村新安)蔡傳辨正
程氏(葆舒虚緣)(番昜)蔡傳訂誤
陳氏(師凱)(廬山)蔡傳旁通
陳氏(普德尚)(懼齋三山)閏講
吳氏(亨夀)(新安)閏講
金氏(燧)(番場)閏講星說
余氏(鑰)(實翁脩水)歴象管窺
牟氏(應龍成父)(陵陽)九經音考
王氏(道)(溵水)書傳音釋
鄒氏(季友普昭)(番昜)書傳音釋
