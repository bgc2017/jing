毛詩稽古編卷二十七
吳江陳啟源撰
正字(字義字音)(字形)
字義
讀書須識字讀古人書尤須識古人字古今之字音形
多異義訓亦殊執今世字訓解古人書譬猶操蠻粤鄉
音譯中州華語必不合也夫字形之異則古文大小篆
猶存於說文解字及鐘鼎之銘而唐李陽冰宋徐鉉及
弟鍇嘗辨之矣字音之異則宋吳棫韻補一書紫陽用
以協詩而近世楊慎之古音略陳第之古音考又推演
其所未備矣至於義訓一誤則古人之意趣得失所繫
更重於音形而後儒之釋經乃欲彊古以就今此大惑
也古人字訓其存於今者僅有爾雅之訓詁釋言釋訓
三篇爾雅之書固為六藝之指歸尤屬四詩之凖的故
毛公詩傳亦以詁訓為名案詩雅疏皆云詁故也古今
異言解之使人知也亦作故詁故皆是古義釋言者釋
詁之别耳古今方國殊别故為作訓釋訓道也道物之
貌以示人也由疏語觀之可見古昔聖賢(釋詁周公作釋言以下子)
(夏之徒作)早知古今文義不同後將有誤解經意者故為此
書以示之標指矣其爾雅所未備又賴毛傳釋之大毛
公六國時人去古未遠且源流出自子夏傳中字訓皆
有師授與爾雅實相表裏也自漢迄唐悉遵此為繩尺
宋人厭故喜新各逞臆見盡棄先儒雅訓易以俗下庸
詮爾雅之文旣&KR0869;置高閣毛氏傳義稍不諧俗目者亦
以已意易之近世學者溺於所聞古人字訓初未經見
執而語之反驚怪而不信固其宜矣夫字義之不知何
得謂之識字讀書而不識字豈能得書之意哉今取詩
中字訓出於爾雅而不與俗合者錄如左其爾雅未載
而見毛傳者亦附於後
左右助也流求也悠思也服整也言我也(此義)
(惟見詩起葛覃言告師氏盡駉篇醉言歸凡六十七言字皆訓我今槩以為語詞矣)吁憂也(釋詁)
(作盱)燬火也公事也謂勤也(迨其謂之謂之何哉遐不謂矣凡三見)
寔是也任大也(釋詁作壬)育長也育稚也鬻稚也
(孔疏以為釋言文)肯可也簡大也懷至也鮮善也
濟止也槃樂也弁樂也(釋詁作般)軸病也(釋詁作逐)甲狎
也洵均也侯君也宜齊也踐淺也(釋言作俴)夸
說也鞠盈也目上為名曰于也猶可也逝
逮也噬逮也(釋言作遾)伊維也知匹也屋具也(釋言作握)
殆始也(釋詁作胎)烝塵也諗念也每有雖也孺
屬也飫私也單厚也(釋詁作亶)戩福也卜予也
質成也黎衆也于曰也殛誅也(今釋言作殛)正長也
冥幼也(幼或作窈)毗厚也仕察也訩訟也懌服
也癙病也里病也(釋詁作㾖)徹道也(釋訓云下徹不道也)駿
長也淪率也憮敖也莫謀也(釋詁作漠)腹厚也
來勤也庚續也(釋詁作賡)曷逮也(釋言作遏)廢大也(王肅述毛)
(引之)熲光也靖謀也將齊也皇暀也熯敬也
捄君也純大也壬任也康虚也(釋詁作漮)婁斂
也(釋詁作樓)君正也詹至也觀多也(薄言觀者遹觀厥成永觀厥成)
(奄觀銍艾四觀字皆訓多)聿述也(孔疏以為釋詁文)路大也省善也
登成也(誕先登于岸)按止也對遂也武繼也(下武)
求終也繩戒也遹述也濯大也烝君也融
長也誕大也崇重也密安也話善言也夸
毗體柔也价善也斯離也由於也(釋詁作繇)劉爆
爍而&KR1789;也(釋詁云毗劉暴樂也)虔固也荒虚也(惟某氏本有之)慎誠
也鋪病也(釋詁作痡)肇謀也繹陳也假嘉也溢
慎也夷易也亦大也(釋詁作奕)威則也仔肩克也
(釋詁云肩克也)荓蜂&KR2106;曳也(釋訓云粤夆掣曳也)振古也鑠美也
熙興也屈收也閟神也(釋詁作毖)翦齊也屆殛也
(今釋詁作極)競逐也苞豊也已上皆見爾雅而𫝊箋
引之
芼擇也調朝也獄埆也蔽芾小貌誘道也
疐劫也(崔集注本如此)懷傷也契闊勤苦也說數也
洵(音絢)遠信極也褎盛飾也聊願也願美也讀
抽也姝順貌祝織也僴寬大也簀積也薖
寬大貌軸進也將願也泮坡也桀特立也
甘厭也暵菸貌脩且乾也(或作日乾)魗棄也嗣習
也伊因也偲才也抑美色目下為清選齊
也邂逅解說之貌行翮也防此也值特也
晤遇也卷好貌悼動也懷歸也掘閱容閱也
媾厚也忒疑也苞本也穹窮也肅縮也
徹剥也拮据撠梮也租為也枚微也烝窴也
周至也每雖也懷和也究湥也衍美貌單
信也除開也腓辟也奏為也佶正也輊摯
也佽利也央旦(釋文作旦)也艾久也空大也干
澗也棘稜廉也革翼也猗長也騁極也勝
乘也遂安也填盡也擣心疾僭數也盜逃
也祇病也襄反也廢忕也矜危也敕固也
蹈動也哉載也假固也載識也肆疾也
自用土居也喙困也瑟衆貌度居也兑易
直也耆惡也因親也論思也許進也岐知
意嶷識也祈報也壺廣也徹治也伴奐廣
大有文章也茀小也汔危也惛怓大亂也兄
兹也黎齊也赫炙也揉順也肆長也贈增
也奄撫也虜服也截治也寺近也福富也
靡累也崇立也肆固靖和也艾數也亢
廣也佛大也嗿衆貌達射也振自也養取
也龍和也揚傷也搜衆意憬遠行貌虞誤
也承止也荒有也鬷總也域有也員均也
幅廣隕均也桓大也絿急也綴表也旒
章也共法也罙深也已上皆毛傳文
諸字訓有一見者有數見者兹獨著言我謂勤多三義
以其猶不近俗也餘或有辨證已别見故弗著又其文
具載傳箋可展卷而知也至經中重語雅傳多隨文取
義兹弗贅及焉
禮記郊特牲注云嘏長也大也爾雅釋詁云嘏大也說
文云嘏大遠也從古叚(借也古雅切)聲古雅切然則大者嘏
之本義也又儀禮特牲少牢有尸命祝嘏主人之禮故
嘏又為予福受福之稱小雅賓之初筵大雅卷阿二詩
嘏字毛傳皆訓大周頌我將載見魯頌閟宫三詩嘏字
毛無傳意必同雅矣鄭於雅之二嘏訓予福於頌之三
嘏訓受福未嘗徑言福也自蘇氏釋卷阿詩訓嘏為福
而後儒因之遂以嘏為福之通稱忘其字義所自出矣
詩中奄字毛傳訓釋多異義皇矣奄有四方毛云大也
鄭云覆有天下執競奄有四方毛云同也臣工奄觀銍
艾鄭云久也王肅以同義述毛閟宫奄有下國奄有龜
蒙玄鳥奄有九有鄭皆云覆也久訓旁取淹義非奄字
本訓其同覆二者孔疏以為義同要之與大義亦相通
耳案爾雅釋言云奄同也書奄有四海奄甸萬姓孔傳
亦訓同然則同者奄之本訓乎爾雅又云奄蓋也又云
蒙荒奄也蓋與蒙荒皆覆義而荒又兼乎大矣說文云
覆也大有餘也又欠也玉篇云大也覆也大有餘也息
也又增欠息兩義然未有訓為忽者唐韻云忽也止也藏
也取也遽也經後人借用義訓轉增非古矣宋王安石
始用忽義以釋臣工之奄觀朱之釋皇矣奄有四方云在
忽遂之間皆彊古經以就今義詩指殆不爾也夫銍艾
在一年之内猶可以忽言之周之有四方自王季而後
閱文迄武多歴年所始得之耳可云忽有哉
匪非義同猶不與弗耳無煩訓釋而鄭氏箋詩除淇澳
有匪外餘匪輒訓非者匪本篚字借為非用耳其篚
字乃車軨非器似竹箧者也(說文匪器似竹篋)今以篚代匪而
匪專為非義矣漢世近古匪猶為器名須隨文辨之也
匡字亦然故既匡既敕鄭解同筐
卬从匕从卩(音節)望欲有所度及也有二音三義五剛反者
我也人涉卬否卬烘于煁卬盛于豆是也又盛貌顒顒
卬卬是也魚兩反者詩高山仰止說文引作卬止又大
雅瞻卬昊天是也顒卬字與昂通卬止字與仰通
猗本訓犗(古拜切)犬字見詩者俱借也詩言猗凡十有七
而分見於十篇潛那二頌之猗與齊之猗嗟皆嘆詞也
伐檀三猗與兮並用則語詞也綠竹之猗猗為美盛萇
楚之猗儺為柔順節南山之有寔其猗毛以猗為長則
指草木鄭以猗為猗則指畎谷皆貌物之詞也七月之
猗彼女桑毛以猗為角而束之巷伯之猗于畝丘毛以
猗為加淇澳之猗重較兮釋文以猗為依車攻之兩驂
不猗正義以猗為依倚則皆指事之詞也此諸猗者惟
猗儺於可反重較女桑畝丘三猗於猗反兩驂之猗於
寄於綺二反餘皆於宜反於宜乃猗之本音此借義而
不改音者也析而觀之兩猗與三猗嗟一猗猗其禕之
借乎(禕亦作欹)三猗儺其妸(亦作婀猗□)之借乎女桑之猗其掎
之借乎重較兩驂畝丘之猗及節南山之鄭義其猗之
借乎漣漪直漪淪漪其兮之借乎然爾雅引此作瀾漪
則此三猗為漪之借矣惟猗長之義(節南山毛義)無本字可
歸當專於借
將將鏘鏘瑲瑲鶬鶬鎗鎗皆見詩字異而音義同雜指
佩玉八鸞鼓鐘磬管之聲言也五字惟瑲為玉聲鎗為
鐘聲見說文是本義鏘字說文無篆而臤字注有鏗鏘
字鏘从金亦當為金聲其將鏘二字之為聲迺借也又
緜之應門閟宫之犧尊亦言將將門為嚴正尊為盛義
皆與諸將異義
字形
古籀之文一亂于斯再亂于邈而邈又甚焉原其變隸
之初務在去煩趨簡往往曲為遷就以便俗書於古人
製字初心不能復顧是可慨也姑舉一二言之如□形
異鳳(古朋鳳同一字皆作□)履(本作□)義非角言(本作□)失□(音愆)聲父
(本作力從力舉杖力者手也)無杖指奔(□)走(□)殊天趾之形丹(□)衰
(衰)異垂毛之象戎(□)早(□)離於卬義舜(□)鄰(□)去其炎
文本紆而今直者支(攴)木(□)干(□)求(禾)之首本析而今
連者□(茻)垂(□)尾(□)並(竝)之身以致孝(本作□)条(音教數教字皆)
(從此)難分兹(從二玄)茲(從艸兹省)易溷變□而為億改□而用終
㪅圅而作函舍□而取厚&KR1319;還作壽乘乃為乘庚(本作朔)
形正而反偏出(本作出)體邪而顧整惟諧俗目莫覩原文
至於施作偏旁尤多譌舛如立心疑小挑手似才云(音忒)
(育充等字從此)首如云艸頭亂小(人并以菫共等字從此)易艸為卄在奉
舂則溷大在具共則溷丌(音基)消□為卩(□音節)於御卬則
疑邑於遷卷則疑已思(□)毗(□)細(□)从囟(音信)畏(□)畀(□)
鬼(鬼)从甶(音弗兔頭也)而同田尉(□)票(□)尞(尞)從火□(絲)京
(□)業(業)從巾(此象形非佩巾巾字)而並作小郭□之□(音□)淳(□)之
□皆為享字恒之□(恒)亘(亘須緣切)之回(桓宣等字皆從回)俱作日
形似罒而非四者鑒之皿賣之四與罹羈之□睪曼之
目似西而非西者覃之□(□省)覆之西(呼訝切)與遷票之□
(無音說見卷阿)栗(㮚)粟(桌)之□(音條)又勺之□(無音)句(□)之□(□音紏)
與勹(勹音包旬匊等從此)相類弘之乙(古文胘字)台(台)之㠯(即以字)與厶
(音私)不殊久(音旨)攴(音朴)似文月月(勝俞等從此)如月敷(□)以方而
易寸躬(躳)去吕而从弓□作菫□作耒&KR0671;作阝□作力
俱就約而舍多□(上從父)為布□為有□為灰□為耆並
移右而居左誰分市(音弗)市(本作岺)莫辨口口(音韋圖石倉啚等字從此)
凡此僭差難勝指摘者也况經後儒傳寫舛誤尤多自
南北分崩同文莫覯更齊梁喪亂偽字肆行(藝苑雌黃云蕭子雲)
(改易字體邵陵王頗作偽字北朝喪亂書迹猥陋專軌造字猥拙甚於江南)迄乎唐世之開
元加以衛包之改定遂變古經之字悉以世俗之書則
今世之經文是也觀其體裁之陋併非隸變之元形迹
其謬譌之由多因後人之妄作故漢以來所謂經文者
迺程邈之隸書而以古籀為古唐以後所謂今文者乃
衛包之俗字而又以漢隸為古斯文墜地莫甚於斯竊
謂沿襲已深者固難悉正而差譌未久者尚可速更不
揣愚蒙欲加考辨未徧窮於六藝姑先及乎四詩謹疏
所聞備陳於左
雎本作鴡之本作㞢州從重川俗加水徐鉉非之
逑匹字當作仇差本作&KR1044;左右上從□又□本
衣□字□取當用□□訓聚歛得本从彳䙷思上
從囟(音信)服左從□輾本作展展本又作□反側當
作仄側乃旁側字采從爪木與釆異釆古辨字琴
瑟本作□瑟友本作㕛芼當依玉篇作覒覃本
作□谷從水半見於口俗作谷非葉中從卉蘇合
切三十并也此徐鉉說飛象形綌從谷谷即臄字
與川谷字異□俗作無□左□□從目從㚔(泥輒切)
告語當作誥公私當作厶私禾也澣本作□
害訓何當作曷寧願詞也安寕當作寕卷本作卷
筐隸文也木作匩或作筐嗟本作□虺隤當依
爾雅作□□以本作㠯蔡刻石作□從厶從人觥
本作觵說文以觥為俗字矣上從㠯台允等字同
履從□綏安字或云當作娞將依鄭義當作□凡
□扶字並同螽本作□上从□□古文終字螽斯
當依爾雅作蜤七月同薨薨當依廣雅作□齊鷄鳴
同宐隸作宜□今作爾繩繩當依爾雅作憴大
雅抑篇同夭當作□華本作&KR0990;㭬當作斲干
城當作□干犯也施旗貌□□字从支矦俗作侯
腹本作□捋本作□喬从夭漢本作□秣
本作䬴肆本作□篆作□□右从□□居未切隸作
旡□从云(□骨切)□(音般)廾(音棋)古文作弃魚本作□
頳或作顃㞑从倒毛在尸後隸从正毛作尾麟趾
當作麐麟大牝鹿也趾本作止定訓額作顁角
本作角鵲本作舄篆作□巢从巛象三鳥从臼象
巢形在木上俗作巣非居蹲也亦作踞尻處也今尻
義皆用居兩二十四銖也兩再也今通用兩御從
彳從午從止從卪又迎義當作訝□俗作蘩用從
卜中被鬄字當作髲夙夜本作□夜艸今作草
草本自&KR0854;切俗用為艸字别作皂字代草阜螽當依
爾雅作□憂當作㥑亦本作&KR0931;降乃登降字阜
螽降當作夅夅下江切相承服也蘋乃俗字本作薲
濱本作瀕鉉云俗作濱非釡錡當作□俗作釡非
下本作丅翦伐翦商當作□茇當作□憩本
作愒鉉云别作憩非勿拜拜當作扒鼠牙二字各
象形速訓召當作誎從隨行也去聲从相聽許也
平聲女從當作从素本作□□古作退俗作退
食從亼(音集)從㿝(皮及切)緎當依說文作□靁俗作雷
□隸作敢摽落當作&KR2299;摽梅梅當作某某酸果
今下作□□古及字抱當作袌抱乃捊之或體□
俗作衾裯依鄭當作幬也蔡刻後作□死本作
死春本作萅脱脱當作娧娧尨俗□□非穠
左從衣雝隸作雍平本作□齊本作□□從
□吉聲隸省作壹發上從癶(音撥)又發乃破體正當作
□柏俗作栢敖本作□遊乃俗字本作游往
隸作□𨕖俗作選閔當作愍𫉬下從又池本
作沱鉉云别作池非送本作□望從亾與朔朢字
異下從壬(音挺)上本作丄塞乃邊塞字(先代反)塞淵允
塞當作㥶㥶又本作□溫當作□温乃水名勗從
力冒寡從宀頒乃本作&KR3941;逝當依爾雅作遾唐
噬肯同冒上從曰(音冐)報從㚔從尹從又德升也
德行字當作□悳(二字皆從直心惟目横豎異)□依義當作㬥敖
當作□悼當作□肯本作肯隂水南山北也終
風當作侌鼔右從支兵本作□從斤火漕本作
□&KR1311;同陳作□俗陳□從哭亾闊本作□涽石從
□□□等字並同偕彊也惟北山偕偕當此義餘並
當作皆寒本作□從宀從二艸從人從仌睆當作
晥小雅杕杜大東同慰本作□□俗深非厲本
作砅亦作濿瀰本作□雁鴈字别詩字皆當作雁
冰當作仌冰泮當作判須待當作□又須左從彡
湏乃古文沬荒内切洒面也㞕隸作□躳隸作躬
穹下同鞠鞠訓窮者當作□從宀□聲顛覆當作
□御冬御窮當作禦冬本作□肄依毛當作勩
念上從今塈訓息當作齂假樂泂酌同丘從北
一丠地也裘今作裘本作求戎本作□瑣右從
小貝俗作□非流離流當作□□隸作前左右
手當□又□如笛者字當作龠後並同爵本作□
榛□當作□惟青蠅當作榛邶唐苓字皆當作蘦
苓廼卷耳䓒俗作西毖當作泌衛隸作衞宿本
作㝛下□古文夙泲他典皆借濟惟此詩得其正
□俗作飲殷當作慇窶從宀不從穴艱本作□
益上從水讁俗作擲北風篇凉喈當作□&KR3167;又涼
從水沖減沉決潔同此六字玉篇以從仌為俗雪本
作䨮雱乃旁之籀文依義當作滂&KR2960;□隸作赤黑
俟大也待義當作竢於本作□愛當作□踟
蹰本作跱䠧泚訓鮮明當作玼鮮依王肅訓少當
尟鮮乃魚名網本作□□戚施當依說文作&KR1434;□
乘本作乘它俗作他慝乃俗字當作□牆茨
楚茨當作薺□作冓非長本作□讀右賣音育
上從□□古睦字副笄副當作□揚且清揚當作
眻鄭齊風同展衣當作□蒙覆當作冡從□(莫&KR0854;切)
從豕蒙乃唐蒙艸□俗作要□俗作鶉彊彊字
或云當作翞㮚隸作栗梓□當作桼升本作升
又登升字當作昇然當作□蝃本作螮朝本作
□干旄當作竿□上甶下丌嘉上從壴(音注)喜同
蝱當作莔善本作□許當作□凡國名地名
同□今破作衆又譌作衆稺右屖先稽切俗從犀
或又作稚皆誤□右從□今隸省邦從□□當
作□綠竹當作菉筑匪當依禮記爾雅作斐磨
本作䃺磨俗字琇當依說文作璓弁本作□寬
下從莧(胡官切)較本作䡈考訓成考攷俱通壽考考
妣當作考攷學稽攷當作攷疑本作冰說文以凝為
俗字蠐本作䐡眉本作眉盼作盻非□隸作
農蘖本作孼案孼嶭櫱□等字俱諧□(魚列切)聲□又
諧&KR0708;(音徹)聲俗去&KR0708;從艸其誤已久蚩上從□俗作□
誤布上從父頓丘當依爾雅作敦丘秋本作秌
□俗作垣□往來也右從□(音與復同)□行故道也□
(扶又切)重也今三義併於一□漣乃瀾之或體氓詩當
作㦁㦁泣下也□隸作筮咎從人各&KR1971;隸作遷
沃本作□耽當作媅遂當作㒸暴當作暴
泮當作畔旦當作怛源本作厡鉉以加水為非
佩從人陸德明以從玉為非支當作枝容乃容受
義儀容當作頌垂帶當作&KR1136;垂乃邊垂字帶從重
巾&KR1852;其連屬固結處俗作𢃄非甲本作□杭乃抗
之重文河廣當作航跋音𡵨足多指也非舉踵義跂
予當作企曾從八從□從白諼當作藼綏綏當
作夊夊齊南山同瓊右夐從人從穴從&KR2138;(火劣切)搖
搖當依爾雅作愮愮棲本作棲俗作栖非桀當依
爾雅作榤渴訓盡饑渴當作㵣陽陽當作昜周頌
載見同陽乃水北山南之稱翿本作翳人負戈為
戌戈向人為伐□俗作申燥濕當作溼毛晃以作
濕為後人之誤濕本水名省作□又轉作漯吪從口
俗作訛聰隸作聦漸本作仵毛晃以從許為非
昆弟當作罤從□從眔眔音沓目相及也昆訓同訓後
□從甶從虎省□上從夭麻下從林(匹封切)□
右□下從舟巜䢽隸作□俗作巷□從廾貝省(卄音)
(栱)䄠當依說文作膻又釋文作袒袒裼當作但袒本文
莧切衣縫解也今以袒作但義而袒義别作縮徐鉉以
縮為俗字射本作䠶鴇當依爾雅作□阜本作
&KR0671;抑本作□從反印抑乃俗字鬯當作□介從
人從八逍遙本作消搖鉉云逍遙後人所加舍從
亼從&KR0708;從口魗本作□興從舁從同爛本作爤
孰也借為燦爛字弋橛也繳射義當作隿今以弋代隿
而橛義用杙誤久矣杙劉杙也(見說文)果名(見玉篇)似梨(見廣)
(韻)舜本作䑞䑞華當作&KR4507;游龍當作蘢童乃童
□字狡童狂童當作僮漂當作飄旁票本作□溱
當作潧褰當作攐又右褰本作搴&KR3765;與丰異昌
下從曰子衿當作襟挑當作佻員依字當作云
又員上從口(音回)隸省從厶光從火在人上夢寐當
作□□不明也閒從月門夜閉而見月光是有閒隙
俗從日非肩當作豜著當依爾雅作宁顛倒當
作□亦作□樊下從□(即攀字)又樊圃字當作藩□
青蠅同草從日在茻(音莽)中俗加日非蕩平當作惕
五兩當作緉冠從冂(莫狄切)從元從寸雙下從又
蓺本作&KR3379;從坴(音六土也)□(音戟持也)持種之俗作藝衡從
當作横縱畮亦作畞俗作𤱔克本作□盧中從
□(音兹)鰥右□省猗嗟名兮名當作䫤貫依鄭當
作摜亂當作&KR3355;亂治也又煩也魏本作巍提提
當依爾雅作媞媞褊當作辨殽核當作□加殳乃
殽雜字謠本作䚻從言肉會徒歌意蓋下從盇盇
音合覆也從皿從大隸作蓋漣本瀾之或體音同今
分兩讀鉉以為俗廛從广里八土俗作㕓非縣左
□右切從倒首俗下作小非本縣掛字因借為州縣字
俗又加心徐鉉非之□隸作億飧從夕食俗作飱
非永號當作詠蟀本作&KR2186;鉉以蟀為俗字□今
作聿筆也詩皆借康乃槺(俗从米旁)之或體□寧當作□
□從□從丿俗加點非婁乃母中女俗作婁非
栲本作□□灑俱通□本洗字埽從土俗從手非
帚下□象□(隸作糞)除器鐘鼔從□弗鼔從攴餘可
意推&KR0854;右從子八粼右從巜椒本作茮□今
作朋篤馬行頓遲也篤厚字當作□竺粲者當作
□睘下從袁褎作褏袖非說文以袖為俗字肅
肅鴇羽當依爾雅作䎘䎘鴻雁同苞當作袍晨風四
牡同以食食人當作飤粲爛當作燦爛□隸省
作夏白顛字當作&KR1516;寺人之令當依韓詩作伶凡
使伶字同耊亦作耋鸞當作鑾詩鸞字並同歇
驕當依爾雅作猲獢暢本作畼板本作版版左從
片片從半木板字俗合當作㪉凡會合同叴下從
口竹閉當作䪐伐當作□寢本作□厭厭當
作懕懕湛露同穆右㣎從彡□省聲殲右韱(音銛)諧
□(子廉切)聲今字從韱者皆作韯鴥右穴或作□非
晨風當作鷐風晨風駮東山駁字異□今省作戟
□中從皀市本作□媻俗作婆徐鉉非之衡
内從角大棲遲作屖俗遅樂依鄭當作□梅梅
字與摽梅異鷊當依說文作□菡萏本作䓿&KR2303;
檜當作鄶欒當依說文作臠藴結藴本作蕰苑結
同偈當作揭弔本作□亯篆作□隸作亨本許
兩切轉為普庚許庚二切同此字形今普庚切作烹許
兩切作享毛晃以為後人妄加點畫芾本作市咮
本作噣忒當作□年本作秊觱發當依說文作
㓖冹栗列當作□□□今作耜鉉以為俗懿本
作□&KR0841;葦本作□上艸下&KR0841;(音丸)今省為&KR0841;(音)蓷字溷
鶪左□□古闃切上□下犬□隸作葽狐貉當
作□□隸作熏塞向當作□□本作□菽本作
尗壽本作□&KR0856;左絶&KR1247;古絶字壺本作□樗
當作□重穋本作種稑沖從水稱舉字當作□
鬻子當作育蠋本作蜀□隸作制伊威當作
&KR2212;蠨本作蟰皇駁當依爾雅作騜駧有皇同□
今作籩小雅大雅當作疋□作賓非吹笙當作
龡吹壎吹篪等同恌當作佻傚本作效傚字俗
和本作咊湛當作媅後同惟湛酒當作酖皇皇者
華皇當作□原當作□華鄂字當依說文作萼
韡本作韋脊令當作䳭鴒況從水鬩從鬥(都豆切)
飫本作□矧本作矤蹲當依爾雅說文作墫
厚當作□禴本作礿弔訓至當作適恒本作恆
陽止當作□采微杕杜同彼爾維何當依說文作
薾魚服當作箙瘁乃俗字本作稡顇出車北山
大明烝民韓奕駉篇彭彭皆當作騯和鸞當作咊鑾
醻本作□沈作沉非整從束攴正俗從𠡠來力
非佐乃俗字本作左奏本作□□隸作嚴啟
行啟明皆當從□輕本作□菑中從□(音灾)涖本
作□今通作涖莅蒞三字率乃捕鳥畢率止當作□
凡將率同有奭當作赩軝右從氏淵淵當作鼘
鼘駜咽咽同闐闐當作填奕從大詩奕字皆同從
廾乃博弈字决拾當作叏叏上□象殳形今作夬
舉柴當依說文作㧘吉日麌當作□吉日率字訓
順(毛鄭同)當作䢦凡率循同噦本作鉞鄉晨當作□
上從臼(音捄)□房星也今借為早義而房星字借□沔
俗作沔非譌言作訛非皋隸作臯其下維榖無
集于榖此二榖字從木餘從禾錯當作厝爪牙當
作叉爪乃爪取義藿本作□□游字今作優粟本
作&KR3122;冥從冂日六隸破作冥譌作冥□左從尣(即□)
(字)俗從兀非斯干裼當作&KR2103;瓦象形蓑本作□
兢本作□麾本作□□從甶華□盡當作□
薦瘥當作臶臶重也再至也音賤薦所食艸也音□詩
字皆借毗本作□憯當作朁後同惟雨無正是憯
字昊天作昦下從夰(即古老字)玉篇以□為俗字屆從
凷凷即塊字從土從凵繁乃俗字本作緐又緐霜當
作蕃凡蕃多並同愈愈當依爾雅作瘐瘐蹐脊本
作□□襃本作襃俗作褒屢本作婁說文以尸為
後人所加炤本作焯日食字當作蝕電下從□
沸騰當作&KR1594;縢□從勹(音包)豓隸作艷憖從來
心犬徹我牆屋當作徹俗作撤非競本作□里
病當作㾖淪陷當作陯畣亦作畗俗作答或借荅
舌上從千□隸作敷馮河當作淜温依鄭當
作蕰螟蛉當作&KR1598;蛉蜻蛉也桑扈當作雇扈填
寡當作□岸獄當作犴懷本當作瘣墐當作殣
浚當作濬浚抒也濬深通川也□隸作涵盜從
㳄(敘遲切)荏染當作䕝河麋當作湄□從尣箎
本作□祇依毛當作疧又祇疧皆從氏不從底□
隸作面俗作面非萋斐當作緀谷風頽當作穨
萎當作&KR1430;律弗當作嵂□蓼莪四月同睠本作□
氿泉當作□穫薪依鄭義當作𫉬憚人當作癉
小明同漿本作□鞙當作琄跋當作□具腓
當作痱鶉當作鷻鳶本作&KR2541;方奥當作方燠
塵雝當作邕祊本作&KR2358;燔當作㸋酢醶也酬酢當
作醋今二字互易芬本作□敕從束攴備愼也
□具當作□稽首當作䭬替本作□霡下從脈
優渥當作瀀或當作棫騂牡當作□騂黑騂犧
騂剛同耘本作&KR1846;耔本作秄左從禾耘皆俗字又耕
&KR1846;等字左從□□以木从□(音介)今省齊明當作□
禾易或云易當作□種當作穜穜穜互易辨見釋文
覃耜當依爾雅作剡周頌同螣當作蟘螣乃螣蛇
徒登切□本作□象形徐鉉以蟊為誤賊本作□
左則右戈有渰萋萋當作淒淒斂右從攴那從
□俗從□非觩本作□廏從广從&KR3384;居又切屈服
也今從既作廐玉篇以為俗字來括當作佸的從
日童羖當作&KR2667;大頭是頒字本義分頒當作攽
在鎬當作鄗莘尾當作觪檻泉當作濫殿隸文
也本作殿左□從尸丌几徒魂切膍從□騂騂角
弓當作觪觪猱本作夒緇撮當作襊綢直當作
□蠆本作□其葉有幽幽當作黝滮本作淲從
彪省漸漸之石當作磛□隸作没墳首當作頒
商本作□冔從冃冃音冒不易依王當作㑥
刑從刀开罰罪也易曰开法也刑從幵剄也儀刑當從
幵洽陽當作郃陽燮從又牧野當從坶&KR3201;右
從隶(音逮)今作肆陶復當作匋□匋瓦器也加阜乃陶
丘字菫黏土也菫荼當加艸作菫玆從二玄黑也
茲從艸玆省聲草木盛也茲字借艸茲鉉以為借茲黑
廼當依石鼓文作□廼字俗削當作娋桑柔同
高門有伉當作閌混夷當作昆維其喙矣當作&KR2117;
棫樸當作檏檏音朴木素也瑟彼玉瓉當作璱
菑翳當作&KR3046;串本作□省本作□從□省從&KR0708;加
宀為宫□加水為減□今通用省對從口漢文帝改
從士類下從犬距鷄距也距止當作歫赫怒當
作嫼衝從童俗作衝類禡當作禷仡仡當作屹
虡下從癶丌業從丵從巾賁鼔當作鼖辟廱
當作璧逄逄當依埤蒼廣雅作□□瞍右從□
作求當依爾雅作殏通當作欥豐邑當作酆淢
當作□淢音域疾流也非成溝義豐水當依禹貢作灃
考卜當作攷凡稽攷同生民弗當作祓彌左從
□俗從弓非如達當作羍坼本作&KR2050;又左從土俗
從手非菑害當作烖閟宫作災籀文也嶷當作㘈
瓜瓞唪唪當作菶菶恒當作□肇當作□□始
開也肇擊也揄當作舀蹂本作□□之叟叟□
從米叟浮當作□烰豆豋字從肉又豆香上黍
下甘隸作香維葉泥泥當依廣雅作苨苨洗本作
&KR1927;醓本作□從皿從䏙䏙他感切穹隸文也本作
□敦弓當作弴序當作敘凡次序同句當作彀
大斗當作枓台背當依爾雅作鮐朗本作朖
壼本作□□從肉從八從幺戚揚當作㦹登升
上從癶(音撥)牢隸文也本作□□上從勹密當作
宓周頌宥密同宓安也山如堂者曰密今用密為宓義
久誤讀宓為伏芮鞫當作汭㘲泂酌當作迥顒
卬當作昂詭隨當作恑凡恑作同又隨本作䢫管
管當作逭逭泄泄當依說文作呭呭辭語當作詞
灌當依爾雅作懽耄本作□殿屎當依說文作
唸㕧蔑從苜(音末)從戌牖當依韓詩作誘出王當
作□蕩蕩當作潒亦可作惕炰烋當作咆哮奰
本作□顚沛當作□伂玷本作㓠屋漏當作屚
惟刺漏從水格至當作&KR1749;虹當作訌藐本作□
從頁約省聲今作貌古作皃燼本作□上從□(音津)
疑從子止□梗右㪅從丙攴隸作更圉本作圄
□上從&KR3379;溺當作㲻溺音若水名寳諧缶聲貪
上從今悖本作誖陰女當作蔭隆本作□蟲
蟲當作爞秏本從禾斁本作殬滌滌當依說文
作&KR2267;&KR2267;散本作□里當作悝假至當作徦四
國于蕃當作藩彝作彜非愛莫助之依毛當作薆
榦俗作幹□隸作韓錫本作鐊幭本作幦
厄依毛當作蚅貃本作貉來鋪依毛當作痡卣
本作逌&KR0914;俗作截懿厥哲婦懿當作噫昏㭬依
鄭當作閽&KR2228;眄右從丏□□當作□□三頌當
作誦疊從三日新莽改日為田鐘鼓喤喤當作鍠
鍠有瞽同喤是小兒聲磬筦當作管有瞽同立依
鄭當作粒來牟當作麰西雝當作廱柷圉當作
敔潛當依小爾雅作橬和鈴央央當依文選注作
鉠佛依鄭當作弼弼本作□肩本作□象形說文
以從戸為俗荓蜂當作甹夆拚當作翻有略其
耜當作□圅隸作函麃訓耘當作穮有捄其角
捄當作觓酌依禮記作勺近以車祛祛左從示與
衣袪字别或云借衣袪字有魚當依爾雅作䁩邪
乃琅邪字無邪當作衺屈信當作詘又屈本作□
搜本作摉逆迎也順逆當作屰琛本作□六轡
耳耳當作䋙䋙騂剛當作□犅虧左雐荒鳥切員
胃下從冃(音冐)與胄子從肉泰山本作大山大岱音同
也大譌為太又譌為泰兒齒當作齯尋本作□今
省庸鼓當作鏞恪本作愙和羹當作盉濬古
文也本作&KR2953;&KR2953;俗作濬非達從羍圍當作囗旒
乃冕旒字旌旗當作斿綴旒依毛二字皆通依鄭當作
斿又冕旒字本作瑬鉞本作戉從戈□聲□音厥
曷依漢書作遏近蘖本作&KR2305;櫱罙本作□從□從
米卂從反仄斵本作斲虔依鄭當作榩凡此
諸字非出經生之妄造即由流俗之沿譌或以音之同
久假而不反或以形之似相淆而莫知或改易其偏旁
或增減其點畫各標其誤具列如前其所取正主於說
文輔以蒼雅參以鐘鼎碑刻之文崇典也用或體則不
復泝原文合篆隸則不更追古籀從簡也至於經字假
借如懈為解遑為皇娶為取婚為昏悌為弟僻擗皆為
辟之類尚不勝屈指斯或屬古人之通用未必盡後世
之傳譌止取稍僻者著其梗槩餘弗悉載焉
說文云榛木也從木秦聲□果寔也如小栗從木辛聲
鳲鳩釋文云榛木叢生也字林榛木之字從辛木云似
梓實如小栗廣雅云木叢生曰榛□栗也皆以榛□為
兩植今經傳槩作榛無復辨矣案詩邶山有榛鄘樹之
榛栗曹其子在榛小雅止於榛榛楛濟濟凡五見以文
義觀之鄘之榛與栗並言曹之榛上有梅下有棘棘者
小棗皆果實二榛其□乎止于榛首二章為樊與棘毛
云棘所以為藩也孔云棘榛皆為潘之物故此棘是□
(音刪)刺非小棗則榛亦非小栗也其叢生之榛乎餘二榛
其為叢木為小栗經無明據然陸元恪謂山有榛與樹
之榛栗子皆味如栗周語引旱麓詩韋昭注云榛似栗
而小則邶與大雅之榛先儒皆以為果實也字當作□
矣
說文云鼓廓也春分之音從豈支象手擊之也鼓擊鼓
也從攴(音朴)從壴(音駐)壴亦聲二字義殊形亦殊矣案詩惟
山有樞之弗鼓及車鄰鹿鳴常棣鼔鐘四篇鼔字是鼔
擊義當從攴餘皆樂器之鼓當從支也楚茨白華之鼓
鐘箋疏皆云鳴鼓鐘靈臺之鼓鐘箋云鼓與鐘代木之
鼓我箋云為我擊鼓則皆樂器非考擊義矣攴支形相
近近本多溷不可不辨又鼓字篆作□籀作□右並從
□玉篇作鼓從□未知何體毛晃謂□是篆文隸作鼓
亦從□作□□音弢源謂鼓字見說文說文所載皆小
篆而兼及古籀並無隸體□正是隸耳豈篆乎毛語非
也又支本章移切從手持半竹但說文云象手擊是取
其形與支字義無預
㬥□也(從日從出從廾從米)□疾有所趣(從日出本卄本字音滔進趣也)虣虐也
急也(從虎從武)此三字說文皆薄報反而義各不同今文與
從隸概作暴而三義并於一字惟虣字獨見周禮耳詩
氓篇至于暴矣為酷暴是虣義巧言亂是用暴為暴甚
是□義叔于田及小旻之暴虎何人斯之暴公無當於
三義韻會以暴□當之理或然也終風且暴毛云暴疾
則宜為暴義爾雅云日出而風曰義取日出則㬥㬥
俱通惟說文作瀑云疾雨也引此詩毛云暴疾亦可指
疾雨則瀑義為長此又在三義之外矣正韻暴字注兼
收㬥暴虣三字訓釋而獨用一㬥當之又别出虣字殊
為疎謬
圉本作圄說文云圄守之也經傳以圄為囹圄字别用
圉字為守義故圉禦二字通用皆音語爾雅云禦圉禁
也是已禦圉又通作御其見詩者漢書王莽傳引詩不
畏彊禦莽傳注引詩曾是彊禦禦作圉孔棘我圉箋云
圉當作禦此圉禦通用之證也韓詩外傳引我居圉卒
荒圉作御亦以御冬以我御窮二御字皆為禦義釋文
云下御字本或作禦予曰有禦侮釋文禦作御云本或
作禦此圉禦與御通之證也又禦字說文云從示御聲
祭也禦之為祭經傳未聞
羽族字旁或從鳥或從隹其常也然有鳥佳二旁俱可
從者如雞之籀文為鷄雇之籀文為&KR2046;(爾雅作雇詩作扈)&KR3393;之
籀文為䲭䧹之籀文為鷹&KR0008;之或體為&KR0008;□之或體為
難鶬之或體為&KR0008;其&KR0008;之為鶉鴡之為雎鵲之為䧿雅
之為鴉雖俗字而今皆用之此皆見詩外如鵰為雕之
籀文䳺(恩舍切鶉屬)為䨄之籀文雤(山鵲)為鷽之或體□(音如牟母)
為鴽之或體䲨(音紅鳥肥大)為&KR2896;之或體此未見詩皆二旁
俱通者也又有鳥隹聚於一字者其在詩有籀文鷹及
鷕鵻鸛鶴共五字外又有&KR0008;(即消切桃蟲也)□(音歡)二字惟鸛字
不見說文或疑為俗字焉(有辨見東山詩)又有從鳥從隹分為
兩字者如雁與鴈鵜與&KR0008;(古文雉)鴝(音劬鴝鵒)與雊(雄雉鳴)鳴與
唯雌與鴜(即夷切&KR3084;鴜)雒(音洛雒䳢也爾雅作鵒釋文作格)與鵅(音洛烏鵜爾雅同)
鷚(力救切天籥)與雡(力救切鳥大雛爾雅作鷚)&KR0008;(苦堅切雝□)與鳽(音堅鵁鶄)雗(音翰)
(鷽也)與鶾(音翰雉肥鶾音)&KR0008;(音方鳥名)與䲱(音訪澤虞爾雅作鶭)而俗字之鴉亦
與雅音義别惟雁鴈二字今反通用
詩中屢字釋文多云本又作婁案說文屢字注云今之
婁字本是屢空字此字後人所加唐初經文未改故陸
所見本仍存古體
曰為改歲曰殺羔羊豈不日戒釋文皆先音越又反切
為馹音又凡遇日曰字皆有音案日月日字象形古作
□云曰之曰從ꇰ從乙本作□&KR0914;然兩字陸不辨其字
形而僅以音切别之竟似一字而兩讀又已字母字亦
然可見隸變以來字體之淆久矣
字音
有古音有正音有俗音古音邈矣然易詩古歌詞楚騷
漢詩賦樂府之協韻及說文之讀古諧聲釋名白虎通
之解字猶可考驗而知也正音則九經釋文玉篇廣韻
徐氏韻補諸書之音反是也至俗音不知何自而始率
皆沿譌襲陋莫知所返旣乃稍入字書如不之逋骨切
見温公指掌圖副富之列遇韻見黃氏韻會文如洪武
正韻一代同文之書也乃大取舊韻紛更之虞本韻首
收在魚韻而立模韻以代虞其所統字尤多改易刪去
元韻而所統字散入真寒刪先韻中又分麻韻剏立遮
韻至東冬江陽真文等韻併省尤多俱甚諧俗吻而於
雅音則乖矣竊意人之㗋舌唇齒因地氣而殊亦隨天
時而變其脩短厚薄洪纖銳鈍不同則所出之音亦異
故古今異音猶胡越之不相通不可以人力彊齊也源
恐數百年後今之俗音翻以為正音而正音復為古音
矣正韻一書為同文而設惟求人之易遵不免移雅以
就俗若士君子目空今古豈可卑論儕俗效井底蛙轅
下駒乎欲悉取俗音正之以雅但此編專以說詩故止
及三百篇中字仍依經文次之具列於左
雎本七余切音近趨清母今子余切精母淑本音孰
正韻誤音叔俗讀不誤不本甫鳩方九二切今敷勿
逋没二切悠本以周切音由喻母今於周切音呦影
母維本以追切音遺喻母今無非切音微微毋鳥
本都了切端母今泥了切泥母吳中土語反得之(後凡土語)
(皆指吳中)言本語軒切疑母正韻今音延匣母先韻母
本莫後切廣韻正韻莫補切改立姥韻收之今仍其誤
嗟本麻韻正韻分立遮韻收之觥古横切借讀如公
砠誤同雎只本平上兩聲今增讀入聲音質綏
本息遺切支韻今蘇回切灰韻縈于营切俗讀如容
羽本正矩切正韻誤偶許切音語母同而音小異(已後)
(不言何毋者同此)俗讀不誤成是征切日母俗讀如程澄母
土語得之詵所巾切審母俗讀如新心母憴憴詩
作繩神陵切日母俗讀如程澄母宜本魚羈切疑母
正韻誤延之切音匜喻母俗讀得之罝本麻韻今分
立遮韻收之江本韻音古雙切音杠今陽韻居良切
音姜土語得之楚本創舉切麌韻今創祖切改立姥
韻收之魚語居切俗讀如余迓詩作御吾駕切俗
讀千駕切宫居戎切俗讀如公夜本禡韻今分立
蔗韻收之土語合古降本江韻今陽韻于以盛之
誤同成土語得之錡本魚綺切疑母正韻養里切喻
母釡本扶古切奉母俗讀如府敷母所本疏舉切
音近黍審母語韻正韻疏五切姥韻土語合古牙本
五加切疑母正韻讀如邪喻母土語得之寔本音殖
職韻正韻音寔質韻與本余吕切正韻誤偶許切音
語俗讀不誤也本馬韻今入者韻悔本呼罪切曉
母正韻誤乎罪切匣母俗讀不誤玉魚欲切疑母俗
讀如育喻母尨本江韻今陽韻吠本符廢切奉母
正韻誤芳未切敷毋俗讀不誤王雨方切俗讀如黃
土語不誤車本魚麻二韻今分入遮韻者本馬韻
正韻分立為韻首兄本許榮切庚韻今許容切東韻
歙人土語不誤威本于非切微韻今鳥魁切音隈灰
韻儀本魚羈切疑毋今延之切喻母月本魚厥切
俗讀如越土語得之遠于將之遠本雲阮切喻母正
韻誤音阮疑母俗讀不誤野本馬韻今分入者韻土
語得之如雨誤同羽俗讀不誤述本食律切日母
俗讀置律切澄母願魚怨切俗讀牛怨切土語得之
城誤讀成土語不誤行戸庚切音衡俗讀如形
阻側吕切照母語韻俗讀如祖精母涉本時攝切日
母今音攝審母俗讀直攝切澄母躬誤同宫御本
牛倨切俗讀如預土語得之誕徒旦切定毋俗讀如
旦端母赭本馬韻今分入者韻隰似入切邪母俗
讀藥入切音集從母遠父母遠本于願切正韻誤虞
怨切音愿俗讀不誤且誤同寫二字土語合古寫
本馬韻今者韻遄本□(俗作市)緣切日母今重圜切音
傳澄母雨雪雨本王遇切疑母正韻依據切影母
乘舟乘本神陵切日母俗讀如程澄母他本湯何切
歌韻俗讀湯華切麻韻茨本徐私切邪母今才資切
音慈從母詳似良切邪毋俗讀慈良切音牆從母
副本敷救切宥韻今芳故切暮韻顔五姦切疑母俗
讀如閑匣母土語不誤邦本江韻今陽韻媛本于權
切正韻虞怨切音愿俗讀不誤降本絳韻今漾韻
崇本鉏恭切牀母俗讀如戎日毋大本徒蓋唐佐二
切俗讀屠迓切土語得之予誤同與旋似宣切邪
母俗讀如泉從母虐本魚約切疑母正韻弋灼切喻
母俗讀不誤滺誤同悠賄本虎猥切晚母正韻呼
罪切匣母俗讀不誤婦本房九切有韻今防父切音
附源本虞袁切今于權切音爰土語得之觽本是為
切日母支韻今直追切音如摧澄母灰韻土語如時頗
合古悸其季切羣母俗讀如季見毋棲本葡之或
體音犀心母俗讀如妻清母土語得之牛本語求切
今誤于求切音尤俗讀土語不誤濕本失入切審母
正韻寔執切日母俗讀土語不誤檻本胡覽切匣母
俗讀區覽切溪母曰本王伐切正韻與月仝魚厥切
俗讀不誤巷本絳韻今漾韻乘馬乘本食證切日
母俗讀如鄭澄母射本禡韻今蔗韻土語合古弓
誤同宫土語不誤翔誤同詳舍命舍本禡韻今蔗
韻土語合古魗本市由切日母今除畱切音稠澄母
松本詳容切邪母今息中切心母瞿本九遇切見
母正韻忌遇切具羣母俗讀不誤雙本江韻今陽韻
畮本有韻正韻莫補切姥韻俗讀不誤漣本瀾之
或體音蘭今靈年切音連舍拔舍本馬韻今者韻土
語合古盾本乳允切日母俗誤同趙宣子名讀徒本
切音沌定母原誤同源瑰本古回切見母正韻乎
乖切音懷匣母俗讀土語不誤缶方九切音否敷毋
俗讀如阜奉母鴞本于驕切音遙匣母今吁驕切音
囂曉毋悁本鳥玄切音淵影母俗讀如蠲見母愾
本古蓋切見母今丘蓋切溪母豳本府申切敷母今
卑民切音賓幇母宇誤同羽俗讀不誤叔苴苴誤
同雎徹本止列直列切澄母今又增敕列切音啜穿
母蜎誤同悁吹本昌垂切支韻今灰韻土語如蚩
合古駪誤同詵衍本于線切喻母正韻倪甸切疑
母旆本□蓋切並母俗讀如配滂母罩張教切照
母又都教切端母俗讀如竈精母楰本以主切喻母
今偶許切音語疑母譽本芋茹切喻母正韻誤依據
切音飫影母此二字俗讀不誤醻誤同魗嚴本語
&KR0008;切疑母今移廉切喻母俗讀土語不誤共誤同宫
佶其乙切羣母今激質切音吉見母祉音侈穿母
俗讀如止照母師本疏移切音施審母俗讀如思心
母助本牀據切御韻今牀祚切暮韻俗讀如袪吉
日既伯伯本如字正韻誤音禡沮誤同雎豫誤同
譽俗讀不誤富本芳副切宥韻今芳故切音付暮韻
蛇本麻韻今遮韻土語合古祥誤同詳瓦五寡
切疑母俗讀戸寡切匣母土語得之議本宜寄切疑
母今誤以智切音異喻母俗讀土語不誤濈阻立切
從母俗讀如緝清母負同婦肱本古弘切蒸母俗
讀如工巖誤同嚴項本講韻今養韻蹙子木切
音足精母俗讀千木切清母愈本以主切喻母正韻
偶許切音語疑母俗讀不誤襃本博毛切豪韻俗讀
補候切尤韻趣馬趣此苟切清母俗讀如走精母
駿釋文音俊當私閏切心母詩駿字皆同或云惟駿奔
駿發當此音非也俗誤讀如俊精母鸒誤同譽俗讀
不誤杝本敕爾切穿母今池爾切音雉澄母涵音
含俗讀如鹽數所主切審母俗讀如蘇上聲心母土
語反近哆本馬韻今者韻攸誤同悠禹誤同羽
俗讀不誤薿本魚紀切疑母正韻養里切音以喻母
俗讀不誤社本馬韻今者韻土音合古庾誤同愈
俗讀不誤戢誤同濈蔦誤同鳥營余傾切俗讀
如融青蠅之榛鉏臻切牀母今與□同側詵切照母
酬誤同醻恭誤同宫有觪詩作莘誤同詵邪
本麻韻今遮韻土語合古裕本王遇切喻母正韻依
據切音飫影母俗讀不誤輦力展切音璉來母俗讀
如撚疑母謝本禡韻今蔗韻土語合古滮蒲休切
並母俗讀補尤切音彪幇母臭氣之總名尺救切殠
腐氣也音同臭齅以鼻就臭也許救切俗讀臭為齅
俔牽徧切溪母俗讀如憲曉母莘誤同詵騵誤同
原繩誤同憴土語不誤陾如乘切日母俗讀如懲
澄母畔援援誤同媛阮虞遠切俗讀如遠樅本
七恭切清母正韻將容切精母嫄誤同原坼副副
本芳逼切敷母今必歴切音璧幇母惟誤同維懈
詩作解古隘切音戒見母俗讀如邂匣母輯音集從
母俗讀如緝清母泂戸頂切匣母俗讀古迥切音熲
見母弘胡肱切音横蒸韻俗讀如紅話本下快切
卦韻今讀如樺禡韻初本楚居切魚韻今楚徂切音
芻模韻懟本墜憝二音正韻無憝音俗專如憝讎
誤同醻甡誤同詵鞃若弘切音近鏗又音弘俗讀
如弘姞本巨乙切羣母今激質切音激見母鞏居
竦切俗讀如公上聲梟本古堯切音徼見母俗讀如
囂溪母(此音亦見字書)疏本所菹切審母今讀如蘇心母
越本王伐切正韻與月同魚厥切俗讀得之疊本徒
協切定母正韻丁協切端母俗讀不誤戢誤同輯
有且且本七序切清母正韻慈庾切從母不吳吳本
胡界切卦韻今讀如樺禡韻茷誤同旆隕讀為圓
圓本王問切問韻今王權切先韻鉞誤同越右諸
字皆差殊或以母或以韻或母韻兼之古韻多通用故
異者弗悉著著其尤者而於字母稍詳然如以武切皮
以孚切鑣以丈切靡以敷切丕之類皆今人舌吻所不
能調正韻易以他字宜也兹亦不及贅焉其曰今某切
者已見字書者也其曰俗讀如某者未見字書者也其
曰正韻某切者誤讀在正韻也其所云俗讀云土語皆
據吳地言也吳於古為蠻方而土語或合雅音至王與
黃弓與公士大夫常語多溷稱而村夫里婦反得其正
禮失而求諸野洵不誣也若夫俗讀之誤止據流傳已久
者錄之其委巷陋儒市廛俗子不經師匠信口妄呼訛
謬難悉數且鄙瑣無足置辨勿以汚斯編也
詩五榛當作果者四其一仍為榛已論之於字形矣又
案說文案榛皆側詵切玉篇□側先切榛仕銀切(音近岑)
唐韻□榛異音亦如玉篇詩釋文曰榛皆惻巾反正合
□字形當果實義惟青蠅之榛仕人切正合榛字形當
叢木義俱相符也韻會榛果之榛緇詵切或作&KR3031;又作
樼榛木之榛鋤臻切或作榛皆分為兩音惟說文韻補
否耳徐鉉音切皆祖唐韻而□榛合為一音則與之異
不解其故今當以詩釋文為正
怒本上聲玉篇止有奴古一切柏舟逢彼之怒釋文云
協乃路反協則非本音矣唐韻始有奴古乃路二切分
入麌遇兩韻豈唐以前無去音乎案顔師古糾繆正俗
云自古讀有二音毛詩君子如怒逢天僤怒此上聲逢
彼之怒畏此譴怒此去聲今山東河北人但知去音失
其真也斯則去聲獨盛於北矣顧陸皆吳人或未習其
音故以上聲為正邪然而近世吳語止有乃路一切信
乎鄉音之古今不同也
曾有增層兩義孫炎示兒編據論語孟子檀弓注及禮
部韻謂曾訓則亦訓乃而乃義勝言皆宜為增詩曾不
容刀曾不崇朝曾莫惠我師曾是不意應讀如增不應
讀如層又案說文曾詞之舒也從八從田白(古甶字)聲昨
稜切則層寔本音矣玉篇子登切則也才登切經也廣
韻兩音兩訓互通則增層皆可讀也黃直翁(韻會)謂有音
者合以本音無音者宜從層音得之矣詩河廣正月板
皆無音蕩次章四曾字亦無音河廣無𫝊箋正月板蕩
無傳玩箋意皆訓經為近則當讀為層不必拘則乃兩
訓也義則說文詞之舒一語足以盡之其曾祖曾孫爾
雅注以為重則亦讀如層
以韻言詩其來古矣或謂始於陸氏之釋文非也陸言
遠送于南沈讀南乃林反以協句沈重廼梁人又言不
流束蒲孫毓謂蒲草之聲不與戍許協孫毓乃晉人又言
何以速我訟徐取韻讀才容切寧不我顧徐音顧為古
以協韻曰父母且徐七余反協韻為下國駿厖厖徐武
講切協共寵韻徐邈亦晉人三子俱在陸前已言協句
陸但述其說非剏言之也又不僅此也牖民孔易箋云
易易也疏申其意以為韻當為改易之易故轉為難易
之易是康成箋詩未嘗不言韻自漢已然其來甚古豈
始於陸乎然漢世雖言韻而協韻之法至後世而獨詳
者則有故矣漢去詩世近字音本同魏晉以來漸有異
殊然不合者才一二無庸多協後世音讀日訛不與古
合必用協以通之其法不得不詳也觀釋文所協不過
三四十字是唐初字音猶近古至宋南渡後而吳棫韻
補始以協韻成書晦菴用之於詩所協乃居過半可見
後世字音之不古矣非先儒皆不知古音吳獨知之也
徐藏敘其書言有韻補而三百篇始得為詩豈不謬哉
古有古音亦有古韻四聲反切始於元魏僧神珙唐禮
部韻始於梁沈約此不可律古詩也陸德明謂古人韻
緩不煩改字洵篤論也但釋文協句仍不能自守其說
如讀來為梨以與思協是拘於四支十灰之韻也居音
據以協莫議音宜以協為譽音餘以協居之類是拘於
平仄之聲也吳棫韻補有轉聲通用之說亦知禮部韻
難協古詩矣而猶分為四聲則猶未盡
紫陽協詩雖祖吳氏韻補而其中不無小異較論之亦
各有得失焉竊舉其略凡得十九𫝊如鐘鼓樂之嘉賓式
燕以樂二樂字釋文皆五教反一協芼一協罩也洵訏
且樂憂心靡樂亦匪克樂兩云何不樂與沃駮謔藥鑿
襮昭虐諸字自諧不煩協矣吳氏韻補哨韻不收樂字
豈為鄭唐秦雅諸樂乎然芼罩等字應收入藥部而復
遺之又抑詩昭樂慘藐虐□六字同在一章協韻除耄
字不必協外其昭慘藐虐吳皆收入哨韻而獨遺樂字
疎甚矣集傳於關雎轉芼音以協樂至南有嘉魚仍用
陸反其韓奕莫如韓樂協力教反又與陸同韻而異者
俱欠畫一至抑詩靡樂則讀為洛而轉昭慘耄以協之
與吳韻異未詳何據近儒古音考樂音澇此北人土語
亦即教反也不如五教反之正矣又如詩中母字皆
應讀如美惟葛覃母與否協殆欲如今讀也案否字有
缶鄙痞三音然小旻之聖否賓之初筵之醉否字義應
為缶音而一叶止艾一叶史恥則當讀鄙可見否字古
無缶音也至婦之音阜起于後世尤不可叶古詩則兩
詩母字仍宜讀如美又如說文永字引詩江之永矣
所引非一家詩也韻補徒據永字引詩謂永字音
羕泳字以永得聲亦音羕執别作之字而定本字
之音迂矣況羕本以永取義以羊得聲不應永亦
為聲古諧聲字皆一義一聲合而為之何得羕字
上下皆聲乎元難通也朱𫝊偏襲其誤又如傳集白
茅包之包補苟切與下誘之協案苞炮袍皆以包得聲
詩生民實苞實褎瓠葉炮之協酬之無衣同袍協矛仇
則集傳此協良為有證韻補失載此字又如車為居
華為敷古音也故何彼穠矣首章采薇四章皆以華車
為韻集傳召南無協采薇兩協蓋兼用今音不知華之
呼瓜切車之尺奢切古未有之非所以協詩也觀北風
之同車與飛烏協鄭之荷華與蘇都且協出車之方華
與載塗協有女同車車華琚都四字協則可知矣又
如旭勗與好同音詩旭日始旦釋文引說文旭讀如好
今說文云旭讀如勗勗字本以冒得聲(亦見說文)音亦同好
也又爾雅釋訓旭旭憍也郭氏讀旭旭為好好邢疏引
詩驕人好好證之是旭勗好三字古音相同信矣旭勗
二字宜入篠韻補不收殊疏脱又如揚且之晢也集
傳晢征例反誤用韻補哲字音(辨詳本篇)矣如常棣四章務
與戎異音韻補讀務為謨逢切以協戎集傳讀戎為而
主切以協務傳得之矣案書洪範曰蒙曰驛及蒙恒風
若史記蒙皆作霧其庶徵蒙漢書作霧(顔草豆反)霧務皆以
矛得聲音必相同索隠霧亦音蒙且云霧與蒙同才老
協此詩蓋本此但戎字古訓汝義同音則與務協既非
無證又春秋内外傳引此詩皆作禦侮常武篇我戎與
皇父協侮父兩字字必不可轉作蒙音不如轉戎為汝
之當也至古音考欲改二詩戎字為武以就韻殆是妄
說又如車攻之馳集傳協徒臥反卷阿之馳集傳叶
唐何反此本才老意也案車攻之六章猗破兩字為韻
足矣不必復叶馳卷阿之末章多章移切歌居之切此
吳說之信而有徵者也與馳自叶不必改音以就之
又如喤字詩釋文華彭反又引徐邈音皇說文亦呼光
反斯干喤喤與璋王執競喤喤與將穰本同韻不必叶
也朱傳引華彭反叶呼光反祇贅耳又如纘女維莘
莘字韻補收入陽韻讀師莊切以叶王商二字此無他
證故朱子不從當矣至于京維莘本非韻脚而集傳叶
之亦不可解若欲每句用韻則有命自天保佑命爾何
獨無叶乎又如母姥罪切婦房詭切韻補收入紙韻
此有證者也思齊首章母婦二字正當用此音集傳無
叶豈欲從今讀乎古音考辨此二字謂古無牡阜二音
斯言允矣但婦房詭切聲如尾而陳音喜不知别有何
據又如公劉之四章曹牢匏三字本協才老引儀禮
玄牢鄭讀如樓因轉匏為蒲矦切以協之殊為穿鑿集
傳不用良是又如韻補收祀字於質韻音逸職切云
毛詩四用此韻當皆為此讀四韻者楚茨(以享以祀苾芬孝祀)大
田(來方禋祀以享以祀)各二也集傳皆從之矣至旱麓四章以享
以祀亦用其音以與下景福協恐非是景福自協既備
以祀不必用韻每句協韻非詩之常體也又旱麓詩六
章每章四句皆隔句協不應此章獨異祀字見詩者甚
多除四韻外悉如今讀可耳又如抑之十一章以樂
慘藐虐耄五字為韻韻補皆協去聲嘯韻惟虐字宜照
反無他證然古無入聲虐轉為去當協也集傳皆叶入
聲藥韻則慘字七各反耄字音莫皆無他證板詩之言
耄非韻也(集傳亦強叶之然不足為證)古音考舍朱而從吳良得之
又如桑柔詩亦孔之僾荓云不逮僾逮集傳無叶以
二字皆隊韻本同也吳棫從古韻僾音許既切逮音徒
帶切俱入寘韻然古韻隊與寘通亦吳氏說也何必改
音以就之乎集傳不用叶良是又如茆韻補力久切
祖泮水釋文徐音與酒醜本叶集傳謨九切恐無本
又如古多字與祇字通用閟宫降福既多與上騂犧是
宜本協集傳犧字虚何虚宜二反與宜多兩協不如韻
補之當(與上條俱詳見本篇)又如周頌大半無韻商頌獨勤于
用韻作者意各不同也商頌玄鳥長發殷武三篇皆句
句韻出韻者僅十之一耳那自庸鼓有斁以下列祖自
黃耉無疆以下亦句句韻那之斁奕客懌昔作夕恪八
字皆同韻也韻補客克各切昔息約切夕詳龠切斁奕
懌俱弋灼切與作恪二字叶殆不謬矣朱子協詩喜每
句協韻而此詩獨不然未詳厥指右諸條雖出管見竊
謂有一得焉二公千慮之失不禁後學縷指九原可作
其或有取於鄙言
毛詩稽古編卷二十七
