詩傳名物集覽卷四庶吉士陳大章撰
獸
乘乘黃
朱𫝊乘黃四馬皆黃也魯頌駉傳黃騂曰黃陸農師
黃亦馬之上色列子牝而黃牡而驪馬至果天下之
馬也明堂位周人黃馬蕃鬛言吉事乘此詩四黃既
駕是也至於戎事則乘騵埤雅駉頌首章曰有驪有
黃有駜曰乘黃矣然後乃言乘牡卒言青驪之駽則
黃牝驪剛柔之質具矣瑞應圖騰黃者神馬也其色
黃一名吉光漢禮樂志舜時景星出房地出乘黃之
馬白氏乘黃犬戎吉黃似騏而有兩角漢郊祀歌有
訾黃注一名乘黃黃帝乘之而仙封襌書一名翠黃
孟康曰乘黃也又名紫黃淮南子飛黃服皂注乘飛
黃也又六韜以此為雞斯之乘大傳作吉光亦作古
皇
乘乘鴇
朱傳驪白襍毛曰鴇今所謂烏驄也爾雅驪白襍毛鴇
疏毛色黑白而腹有白毛相錯者今謂之烏驄埤雅鴇
蓋取諸鴇今鴇其色驪白六尺以上為馬黃純色鴇襍
色古者大夫乘駒乘馬則僭諸侯之禮矣亂生於衣服
車馬之間太叔乘乘馬而沃之大夫素衣朱襮此晉鄭
之所以亂也字通鴇與駂古通或謂馬鳥異族鴇當从
馬不知古人命名止取其色之相似猶周禮八尺曰龍
爾雅白目曰魚必欲易鴇為鴇則凡古稱良馬如翔麟
紫燕駁龍紫鹿黃鵠晨鳧鐵獺綠蛇之類載在傳記可
一一竄正之乎
羔裘豹飾
朱傳飾綠袖也禮君用純物臣下之故羔裘而以豹皮
為飾也豹甚武而有力故服其所飾之裘者如之易君
子豹變其文蔚也爾雅貘白豹注似熊小頭庳脚黑白
駮能䑛食銅鐵及竹骨骨節強直中實少髓皮辟濕瑞
應圖幽都即谷山上多玄豹陸疏毛赤而文黑謂之赤
豹毛白而文黑謂之白豹周禮射以皮飾侯瑣語云范
獻子獵遺其豹冠或曰豹别色者名貘本草圖經今黔
蜀中時有貘象鼻犀目牛尾虎足土人鼎釡多為所食
其齒以刀斧錐鍜鐵皆碎落火亦不能燒人得之詐為
佛牙佛骨以誑俚俗衍義云豹毛赤黃其文黑如錢而
中空比比相次此獸猛捷過虎故能安五藏補絶傷輕
身此各有種非能變為虎也埤雅豹花如錢黑而小於
虎文易君子豹變小人革面古今注豹尾車周制也所
以象君子豹變尾言謙也詩言豹祛下大夫也豹褎上
大夫也禮玉藻狐青裘豹褎玄綃衣以裼之羔裘豹飾
緇衣以裼之則豹飾明非褎矣毛傳飾謂緣以豹皮則
緣蓋領人君之服也管子上大夫豹飾下大夫豹幨此
齊一時之數非古也古云虎豹之駒未成文已有食牛
之氣及長退毛然後疎朗煥散蓋亦養而成之語曰豹
死留皮人死留名惡名不稱也廣志狐死首丘豹死首
山言不忘本也豹一名程列子程生馬古詩曰餓狼食
不足飢豹食有餘言狼貪豹廉有所程度而食其字从
勺豹之勺猶虎之擬也字說虎豹貍皆能勺物而取焉
淮南子蝟使虎申蛇令豹止物各有所制也博物志豹
死守窟文子虎豹之文来射雅翼豹似虎而圈文有赤
有玄有白山海經泰山多赤豹幽都之山有玄虎玄豹
王會云屠州有黑豹白豹别名貘今出建寧郡毛黑白
臆似熊而小能食蛇以舌䑛銕可頓進數十觔溺能消
鐡為水舊云貘糞為兵可切玉蜀都賦戟食鐵之獸即
此古者軍正建豹尾車以令軍漢大駕屬車八十一乘
作三行尚書御史乘之最後一乘懸豹尾豹尾以前皆
為省中揚子貍變則豹豹變則虎帝王世紀散宜生獻
黑豹楚詞乘赤豹兮從文貍列女傳陶荅子妻云南山
有玄豹霧雨七日不下食者何也欲以澤其衣毛而成
其文章故藏以遠害管子武王命豹襜豹裘方得入廟
故豹曰千金洞冥記青豹出浪坂之山狀如虎色如翠
又白面毛赤黃黑如錢圈中五圈左右各四曰金錢宜
為裘如艾葉者次之色不赤毛無文者曰土豹又豹胎
至美為八珍之一劉子曰飛䶅甘煙走貘美鐵所居隔
絶嗜好不同未足怪也通雅云山海經豹尾郭注之樂
反即豹尾也又玄陽山多犀兕虎豹㸲牛按豺亦作犲
可知犳即豹也
並驅從兩肩兮
朱傳獸三歲曰肩釋文亦作豜孔疏獻豜於公則肩是
大獸故毛傳言三歲詩緝亦作豜鄭司農周禮注一歲
為豵二歲為豝三歲為特四歲為肩五歲為愼毛七月
傳豕一歲曰豵三歲曰豜疏箋云豕生三月豵既易傳
不以豵為一歲之名則豜亦非三歲之稱釋獸釋鹿與
麕皆云絶有力麉箋意蓋以麉為鹿麕有力者又說文
豜三歲豕肩相及者引詩作並驅從兩豜兮集韻或作
&KR2210;&KR2210;
並驅從兩狼兮
朱傳狼似犬銳頭白頰高前廣後爾雅狼牡貛牝狼其
子獥絶有力迅邢疏此辨狼之種類也舍人曰狼牡名
貛牝名狼子名獥孫炎曰迅疾也陸疏其鳴能小能大
善為小兒啼聲以誘人去數十步其猛健者雖善用兵
者不能免也其膏可煎和皮可為裘故禮記云小切狼
臅膏與稻為酏注以狼胸臆肪和米作糜也又曰君之
右虎裘厥左狼裘明以威武衛上也周禮獸人冬獻狼
注時之味也毛詩草蟲經老狼項下有袋求食滿腹向
前行乃觸之退後又自踏踐上疐其尾進退有患故詩
以况跋前疐後博雅㹪狼也酉陽襍俎狼大如狗蒼色
作聲諸竅皆沸今訓狐鳴亦後竅應之狼䏶筋大如鴨
卵或言狼筋如織絡駢脅腸直其糞烟直上烽火用之
雖風吹之不斜主物論狼鳴凡器物皆應之内則食狼
去腸瑞應圖白狼王者仁德明哲則見一云王者進退
動凖法度則見埤雅俚語狼卜食將遠逐食必先倒立
以卜所向今獵師遇狼輙喜蓋狼之所在獸之所在也
故古之造式者木用槐癭棗瘤而以狼牙為柱取其靈
智也虎善擬前狼善顧後雖跋胡疐尾而能不失其猛
此詩之所以譬周公也狼性貪暴爭食以飬口體而常
害其身故孟子以為狼疾人也雅翼狼貪猛之獸聚物
不整故稱狼籍又稱粒米狼戾楚語云令尹問蓄聚實
如餓豺狼然是也周禮王及五等諸侯之出皆有挾鞭
趨避者號條狼氏條滌也謂滌除道上狼扈者狼好積
聚也或言狼筋如織絡小囊蟲所作也盗不可辨者焚
狼筋以示之則為盗者攣慄無所容或曰狼筋者茵類
非此獸之筋也或作狼狽是兩物狽前足絶短每行常
駕於狼腿上失狼則不能動故世言事乖者稱狼狽釋
文狼籍草而卧去則穢亂為狼籍淮南子鴟視而狼顧
賈誼曰失時而雨民且狼顧鳥雄摯於雌獸牝猛於牡
是以羆為熊之牝而羆猛於熊狼為貛之牝而狼名獨
著虎猛者稱乳虎蓋其類也左傳狼子野心管子舉龍
章則水行舉虎章則林行舉鳥章則陂行舉蛇章則澤
行舉鵲章則陸行舉狼章則山行白澤圖曰百歲狼化
為美女誘人名曰知狀久則必食人以其名呼之即逃
去
盧令令
朱傳盧田犬也令令犬頷下環聲毛傳盧田犬孔疏犬
有田犬守犬戰國策韓國盧天下之駿犬也字林作獹
四驪濟濟
朱傳驪馬黑色也駉傳純黑曰驪月令孟冬駕鐵驪檀
弓夏后氏尚黑戎事乘驪說文驪馬深黑色爾雅小領
盜驪注領頸也穆王八駿有盜驪盜驪淺驪也謂竊青
色爾雅疏竊即古淺字
有縣貆兮
朱傳貉類爾雅貈子貆疏貈似狐其子名貆說文貉類
詩義問貉子曰貊貊形狀與貉異名物解貆貉之小而
善止者也故易獲然必待狩獵而後得之故詩曰不狩
不獵胡瞻爾庭有縣貆兮
有縣特兮
朱傳獸三歲曰特先鄭周禮注云三歲為特爾雅豕生
三豵二師一特又一牲曰特書舜典歸格藝祖用特毛
傳獸三歲曰特先鄭云當有所出考爾雅有豕生一特
之文名物疏此特應謂豕耳上下章貆鶉皆專指一物
不應此章乃汎言獸竊謂宜從爾雅字通凡牡皆謂之
特陽數竒故牡稱特說文專指牛父泥六書故凡專獨
皆稱特特獨蓋同聲與犆通
碩鼠碩鼠
朱傳碩大也爾雅鼫鼠孫炎云五伎鼠郭璞云形大如
鼠頭似兔尾有毛青黃色好在田中食粟豆關西呼為
鼩鼠見廣雅說文鼫五技鼠也能飛不能上屋能緣不
能窮木能遊不能度谷能穴不能掩身能走不能先人
蔡邕以為此螻蛄䶆音瞿今本作鼩誤也荀子梧鼠五
技而窮詩義疏碩鼠樊光謂即爾雅碩鼠也許愼云鼫
鼠今之河東有大鼠能人立交前兩脚於頸上跳舞善
鳴食人禾苗人逐則走入樹空中亦有五技或謂之雀
鼠其形大故序云大鼠也魏國今河北縣是也言其方
物宜是此鼠非鼫鼠本草又謂螻蛄為石鼠亦五技古
今注土名蠱鳥物異名同非兩也文子聖人師拱鼠制
禮錄異記拱鼠形大如常鼠行田野中見人即拱手而
立人近欲捕之即跳躍走去秦川有之雅翼詩稱相鼠
即河東大鼠也埤雅鼫鼠害稼者一名雀鼠即河東大
鼠韓退之所謂禮鼠拱而立者也爾雅翼釋鼯鼠云鼯
狀如小狐翼大率如服翼翅尾項脇毛紫赤色背色蒼
艾腹下黃喙頷襍白脚短爪長尾三尺許好暗夜行飛
且乳亦謂之飛生聲如人呼食烟火能從高赴下不能
從下上高東吳諸郡皆有之即梧鼠荀子所謂五技者
一名由夷一名鸓又名飛鸓又名鸓鼠雖同有五投恐非鼫
鼠之類古今注螻蛄一名碩鼠亦有五技序云貪而畏人若
大鼠故以之斥君解頥新語曰蠶之食桑無時而厭食
盡而後已喻重斂者莫切於此鼠之食物且食且驚四
顧不寧喻貪畏者莫切於此名物疏陸云碩鼠非鼫鼠
而邢昺謂陸所說與爾雅注同今觀兩家之說未見其
同也碩鼠能交前兩足於頸故或以為拱鼠孫炎以相
鼠有皮謂相州所出之碩鼠而錄異記云拱鼠出秦陸
璣疏碩鼠亦不名拱鼠古今注說螻蛄一名碩鼠然螻
蛄不食黍麥食黍麥者自是鼠屬耳朱傳但以為大鼠
郊特牲云迎貓為其食田鼠也大戴禮云田鼠者鼸鼠
也然則碩鼠得非鼸鼠之大者乎通雅云鼯鼺為飛生
鼫鼠為拱鼠飛生即蝙蝠之大者說文誤以鼫鼠為五
技諸家因之遂混為一物
有馬白顛
朱傳白顚額有白毛今謂之的顙爾雅的顙白顚舍人
曰的白也顙額也額有白毛今之戴星馬周易震為的
顙疏白額為的顙取動而見埤雅覲禮奉束帛匹馬卓
上九馬隨之說者以為卓即的顙故以為上列而九馬
隨其後莊子齊之以月題蓋月題額上當顱如月者所
以象顚之白然則馬之貴的顙可知矣易震二隂在上
故為的顙夫文入二為白白隂色也二隂數也馬政論
顙有曰毛謂之的盧又曰凖上有旋毛及白毛者謂之
的吻凶俗云的顱非也王氏曰白顚蓋名馬驊騮盜驪
赤兔的顱之類蜀志昭烈乘的盧渡檀溪相馬經白額
入口者榆鴈曰的盧凖上有旋毛曰的吻皆不宜乘
駟驖孔阜
朱傳駟鐵四馬皆黑色如鐵也王肅曰古者一轅駕三
馬則五轡夏后氏兩駕謂之麗殷益一騑謂之驂周又益一
謂之駟駟者一乘四馬謂之駟也孔傳驖驪說文驖馬赤黑
色也月令孟冬駕驖驪注色如鐡埤雅說文曰馬深黑色驪
馬赤黑色驖先儒云取其馬色如鐡非特有取於色蓋亦取
其堅壯如鐡故曰鐡也駟驖孔阜六轡在手以美襄公田獵
之事蓋馬之族不一駻馬則喜前駑馬則喜後故古之御者
駑馬以鞭為主駻馬以轡為主驖性堅駻疑於難御而有繁
手之勞今其六轡在手則是無事於轡詩取以美之也
奉時辰牡
朱傳牡獸之牡者辰牡者冬獻狼夏獻麋春秋獻鹿豕
之類奉之者虞人翼以待射也孔疏獸之供食各有時
節故曰時牡周禮獸人掌罟田獸辨其名物冬獻狼夏
獻麋春秋獻獸物地官山虞云若大田獵則萊山田之
野及弊田植虞旗於中以致禽蓋田是虞人所掌獸人
獻時節之獸以供膳虞人亦應驅時節之獸以待射虞
人無奉獸之文故引此以明之耳
四馬既閑
鄭箋四種之馬周禮校人辨六馬之屬種馬戎馬齊馬
道馬田馬駑馬天子十有二閑馬六種邦國六閑馬四
種注諸侯有齊馬道馬田馬其駑馬則分為三以隆殺
差之諸侯無戎馬種馬也此詩言獵事而及四種之馬
蓋田獵所以教戰故四種之馬皆須調習也埤雅天子
之馬盛則駕六常則駕四詩曰四黃既駕兩驂不猗此
駕六之証也穆王命八駿之乘右服驊騮而左騄耳右
驂赤驥而左白□次車之乘右服渠黃而左踰輪左驂
盜驪而右山子此駕四之証也
載獫歇驕
朱傳獫歇驕皆田犬名長喙曰獫短喙曰歇驕以車載
犬蓋以休其足力也西京賦屬車之簉載獫歇驕韓愈
畫記有騎擁田犬者此類說文獫長喙犬一曰黑犬黃
顄鄭箋載始也謂其逹搏噬始成之也孔疏搏者殺獸
之名左傳國狗之齧無不噬也名物解犬以牙為威長
喙則所制者衆故謂之獫雖喙短亦足以揚故謂之歇
驕一日黑犬黃顄曰獫唐李賀詩練香熏宋鵲注宋鵲
田犬名犬而以香薰之豪奢之習亦車載之類也
駕我騏馵
朱傳騏騏文也毛傳青黑曰騏箋蒼艾色駉傳蒼騏曰
騏疏騏者黑色之名倉騏曰騏謂青而微黑今之驄馬也
說文馬青驪文如博棋埤雅詩曰騏駵是中騧驪是驂
蓋騏駵中駟騧驪上駟故服以騏駵驂以騧驪淮南子
曰驂欲馳服欲步宣王之詩北伐舉四驪南征舉四騏
者言方是時馬政愈脩其所以執駒綱馬教□攻特减
僕講馭夫之法滋廣故雖騏亦閑習任用不獨四驪矣
孫卿子驊駵騏驥纖離綠耳天下之良馬也
馵朱傳馬左足白曰馵爾雅膝上皆白惟馵又云後右
足白驤左白馵埤雅易曰震為馵足蓋取其躁以躁故
二絆其足作足言縱之而動也馵足言制之而動也詩
曰駕我騏馵王肅謂駕兩馬者古者庶人駕一士駕二
大夫駕三諸侯駕四天子駕六說文駢駕二馬也尚書
大傳曰命於其君然後得乘駢馬驂駕三馬也駟駕四
馬也驂以言大夫駟以言諸侯馬政論云後足偏白者
凶若馵之類是也此士之所以駕與
騏駵是中
朱傳赤馬黑鬛曰駵中兩服馬也孔疏爾雅曰白駁駵
馬白腹曰騵則駵是色名說者皆以駵是赤色若身鬛
俱赤則為騂馬矣故傳以為赤身黑鬛也車駕四馬在
内兩馬謂之服在外兩馬謂之騑左傳鄭有公子騑字
子駟是有騑乃成駟也箋云赤身黑鬛曰駵雅翼古者
駵非所貴故淮南子旁光不升俎駵駁不入牲字林駵
赤馬黑髦尾也明堂月令五時駕馬而駵處其二春蒼
龍秋白駱冬鐵驪夏赤駵中央黃駵中央寓於季夏故
所用物同而以色之淺深為别也漢郊祀志牲用駵駒
師古曰駵赤馬黑鬛尾也
騧驪是驂
朱傳黃馬黑喙曰騧爾雅黑喙騧注今之淺黃色者為
騧馬說文騧黃馬黑喙宋書明帝以騧字旁似禍改作
□史稱文帝騧馬脊有肉鞍行則先作弄四足
俴駟孔羣
朱傳俴駟四馬皆以淺薄之金為甲欲其輕而易於馬
之旋習也孔疏金甲堅剛則苦其不和物不和則不得
羣鄭箋俴淺也謂以薄金為介之札韓詩駟馬不著甲
曰俴駟
一之日于貉
朱傳貉狐狸也于貉猶言于耜謂往取狐狸也字林貈
似狐善睡其子名貆又云&KR2543;貍類貁謂之&KR2328;郭璞云貉
雌者名&KR2903;今江東呼貉為&KR2543;&KR2328;類山云貉似狸銳頭尖
鼻斑色毛深温滑可為裘墨客揮犀云貉狀似兔性嗜
紙見則食之淮南子螘知為垤貛貉為曲穴虎豹有茂
草隂以防雨景以蔽日此亦鳥獸之智也考工記貉踰
汶而死此地氣然也詩義問狐之類貉貒貍也南方異
物志曰貉不踰汶鸜鵒不踰濟狐不渡江而南橘不越
江而北區宇之内咫尺不同况分以華夷限以山海魁
詭俶怪可勝言哉故周官以土宜之法辨十有二土以
蕃鳥獸毓草木也字說貉為居服賤者之裘曰于貉非
必得之辭曰取則得之矣蓋志在於取狐狸緩於賤而
要於貴埤雅俗云貛貉同穴而異處貛之出入以貉為
導詩曰一之日于貉取彼狐狸為公子裘言往祭表貉
因取狐狸之皮為裘故傳云于貉謂取狐狸皮也周官
祭表貉是也雅翼貉善睡之獸畜而養之扣之即卧已
而復寐亦善捕疏云禮無貉裘惟孔子狐貉以居明貉
賤也
取彼狐貍
爾雅貍子&KR2128;字林貍伏獸似貙本草圖經云貍類甚多
似虎斑文者可用猫斑者不佳南方有一種香貍人以
作鱠其氣甚香邕州已南又有風貍似兔而短多棲息
高木衍義貍骨形似猫其文有二一如連錢一如虎文
肉味與狐不相遠江南一種牛尾貍其尾如牛善緣樹
食百果人多糟食埤雅貍豸在里者里人所居也貍穴
而薶焉故貍又通於薶字貍之伺物卑身而伏以侯敖
者似貙而小文彩異於貒貍大射以貍步張三侯鄭氏
云貍善搏者也行則止而擬度其𤼵必獲是以侯道取
象焉狐善疑貉善擬不可以有為故古者以為燕居之
裘又射義諸侯以貍首為節貍首者樂會時也節者歌
詩以為𤼵矢之節一終為一節也左傳定公九年齊大
夫東郭書衣貍製是也貍狐貒貉性一也其跡皆&KR1717;而
不速袁狎曰河冰上有狸跡便堪渡崔劼以為貍當作
狐不知聽冰非狐獨然也内饔曰鳥皫色而沙鳴貍馬
黑脊而般臂螻貍言其氣臭如貍也内則作鬱蓋物宜
露而反鬱則臭矣螻言其氣臭如螻也内則作漏蓋物
宜覆而反漏則臭矣今貍脊間有黑理一道如界或曰
字以理省以此與鯉之制字同義雅翼狐口銳而尾大
貍口方而身文黃黑彬彬蓋次於豹禮貍首之斑然又
貍去正脊狐去首為其不利於人也太玄經辨人貍别
其文萃也魏志管輅云雖有爪牙微而不強雖有文章
蔚而不明其名曰狸淮南子貍頭似鼠以類推也異物
志靈狸一體自為夫婦故能媚人叚成式言香狸有四
外腎文如豹即楚詞文貍王逸注為神貍者子思曰謂
狐為貍者非直不知貍也勿得狐復失貍者也徐廣封
禪書注狸一名不來本草貍骨肉療諸蛀心腹痛走無
常處及鼠瘻惡瘡頭骨尤良字書貍有數種大小如狐
毛襍黃黑有斑如貓善竊物臭不可食斑如貙虎方口
銳頭者為虎貍食蟲鼠果實又尾黑白錢文相間者為
九節貍善變幻皮可為裘領宋史安州貢野貓花貓即
此二種也廣雅玉面貍人捕畜之鼠帖服不敢出又登
州一種貍頭魚尾者名海貍俗作狸山海經秬山有獸
如豚有距音如狗吠名狸力見則其縣有土功狸與貍
同
皇駁其馬
朱𫝊黃白曰皇爾雅黃白騜孔疏馬有黃處有白處者
曰騜字書詩借用皇本作騜
朱𫝊駵白曰駁爾雅云駵白駁注駵赤色也邢昺曰謂
馬有駵處有白處者曰駁易說卦乾為駁馬禮斗威儀
君乘火而王南海輸駁馬埤雅徐鉉曰疑象駮文晉侯
乘駁乳虎見之而伏則象駮之文理或然也駁亦馬之
上色故古者國君乘之文王曰昔者寡人夢見良人黑
色而&KR0971;乘駁馬而偏朱蹄諸大夫蹵然曰此先君王也
詩曰皇駁其馬昏禮攝盛故也爾雅所謂駁如馬倨牙
食虎豹詩所謂隰有六駁者字从交作字說曰駁類馬
食虎而虎食馬凡類已也而能除害己者在所交也則
駮非此駁矣函史曰古名馬有六駁身白黑尾如駁取
獸中六駁武健之名耳駁與駮同
狼跋其胡載疐其尾
朱𫝊跋躐也胡頷下懸肉也載則疐跲也老狼有胡進
而躐其胡退而跲其尾孔疏跋前行曰躐跲却頓曰疐
說文胡牛顄垂也釋名胡互也在咽下垂能斂互物許
東陽曰跋疐皆顚倒之意詩緝狼猛獸雖善用兵者亦
不能禦之平時不至跋疐其老者雖項下垂胡若在平
地亦决不至此所言跋胡疐尾者謂其落機穽之時進
退求脱不能耳故以喻周公
嘽嘽駱馬
朱傳白馬黑鬛曰駱爾雅白馬黑鬛駱疏鬛總也說文
白馬黑鬛尾禮記夏后氏駱馬黑鬛疏夏尚黑故用黑鬛
埤雅爾雅曰白馬黑鬛駱廣雅云白馬朱鬛駱今呼黃馬尾
鬛一道通黑如界者為駱蓋馬無分於黃白若今衣脊絡縫
故曰駱也明堂位夏后氏駱馬黑鬛此以别白馬朱鬛之駱
也月令孟秋駕白駱此以别黃馬黑鬛之駱也俗云駱馬喜
奈勞苦詩曰嘽嘽駱馬言駱性善勞而今取息不平如此則
以甚勞故也古者天子之卿純駟故曰駕彼四駱又曰乘其
四駱若諸侯之卿則不能具純駟矣轉注駱又音駕同字秦
紀非子為周大駱駱主車駕故字可互用亦猶甸之與乘也
我馬維駰
朱傳隂白襍毛曰駰爾雅隂白襍毛駰樊光曰駰者目
下白也郭璞曰隂淺黑今之泥驄或云目下白或云白
隂俱非也邢昺曰毛淺黑而白兼襍毛者名駰埤雅隂
白襍毛今之泥驄也詩我馬維駒維騏維駱維駰先後
與駉之序合則駰不如駱駱不如騏
既有肥羜
朱傳羜未成羊也爾雅未成羊羜郭云俗呼五月羊為
羜陸農師云羜从宁宁佇也宁其美成而後足用詩先
言肥羜而後言肥牡明其禮有加而無已羅氏云說文
稱五月生羔似謂仲夏所生按齊民要術五月六月七
月生者兩熱相仍惡中之甚古稱肥羜以速諸父不應
用此當是生及五月者耳宁通羜穉羊也六畜穉者味
旨自始生形體雖微即已成羊未可謂未成羊也說文
五月羔為近羊生五月為穉羔其别名也
摶獸于敖
說文獸守備者也飛曰禽走曰獸又在野曰獸在家曰
畜國語獸三為羣爾雅四足而毛謂之獸王制豺祭獸
然後田獵周禮庖人掌共六獸辨其名物鄭司農云麋
鹿熊麕野豕兔玄謂六獸當有狼而熊不屬又獸人掌
罟田獸冬獻狼夏獻麋春秋獻獸物又凡祭祀喪紀賓
客共其死獸生獸完獸入於腊人皮毛筋骨入於王府
獸醫掌療獸病療獸瘍服不氏掌養猛獸而教擾之穴
氏掌攻蟄獸各以其物火之囿人掌囿遊之獸禁淮南
子毛犢生應龍應龍生建馬建馬生麒麟麒麟生庶獸
凡毛者生於庶獸
麀鹿麌麌
朱傳鹿牝曰麀麌麌衆多也曲禮惟禽獸無禮故父子
聚麀唐李敬業討武氏檄致我君之聚麀毛傳麌麌衆
多也說文作噳麋鹿羣口相聚也釋獸鹿牡麚牝麀鄭
箋麕牡曰麌復麌言多也爾雅麕牡麌牝麋孔疏音義
曰麕或作麏或作麋是麋牡曰麌也或作麋牝者誤孔
傳麌麌為衆多與韓奕同鄭以麌為獸名為異耳
其祁孔有
朱傳祁大也毛傳祈大也鄭箋祁當作麎爾雅云麋牡
麔牝麎其子䴠其跡纏絶有力狄疏云麋總名也詩吉
日云其麎孔有孔疏上所言皆獸名今傳但言其大甚
有不言獸名不知大者何物且釋獸注引詩云其麎孔
有故易傳而從爾雅也說文麋鹿屬也冬至解角運斗
樞瑶光星散為麋獸人云夏獻麋醢人朝事之豆昌本
麋臡菁菹麋臡左傳莊十七年多麋注云麋多則害五
稼又麋興於前射䴢麗龜又迹人來告曰逄澤有介麋
焉又楚潘黨逐魏錡至滎澤見六麋錡射以獻黨乃不
逐也月令仲夏鹿角解仲冬麋角解淮南子日至而麋
鹿解熊氏云鹿是山獸夏至得隂氣而解角麋是澤獸
故冬至得陽氣而解角賈公彥云麋為隂獸情淫而游
澤冬至隂方退故解角從隂退之象鹿是陽獸情淫而
游山夏至得隂而解角從陽退之象若節氣早則麋角
十一月解故夏小正云十一月麋角隕墜若節氣晚則
十二月麋角解故小正云十二月隕麋角又麋善迷害
稼故禮大夫麋侯表以知帥人討惑除害也周禮獸人
冬獻狼夏獻麋註狼膏聚麋膏散聚則温散則凉以
順時也博物志南方麋千百為羣食澤草踐處成泥名
曰麋暖民隨之種稲收百倍莊子麋與鹿交又曰麋鹿
食薦淮南子孕婦見兔而子缺脣見麋而子四目麋有
四目其二夜目也類從曰目下有竅夜即能視是也陶隱
居云麋千百為羣多牝少牡人言一牡輙交十餘牝交
畢即死其脂墮土中經年人得之方好名曰遁脂埤雅
白虎通曰熊為獸巧猛麋為獸迷惑故天子射熊諸侯
射麋麋水獸也青黑色肉蹄一牡能乘十牝鹿肉食之
燠以陽為體也麋肉食之寒以隂為體也以陽為體者
以隂為末以隂為體者以陽為末角末也今人用麋鹿
茸作一種又以血代茸此大誤也凡含血之物肉易長
角難長骨最難長惟麋角自生至堅無兩月之久大者
乃重二十餘觔其堅如石計一夜須生數兩此骨血之
至強者雖草木至易生者無能及之頭者諸陽之會上
鍾於角豈與凡血比哉麋茸補陽鹿茸補隂凡茸無樂
太嫩世謂之茄子茸但珍其難得耳其實少力堅者又
太老惟長數寸破之肌如朽木茸端如瑪瑙紅玉者最
佳又北方邊地有麋鹿駝鹿極大角大而有文堅瑩如
玉其茸亦可用
殪此大兕
朱傳兕野牛一角青色重千觔爾雅兕似牛犀似豕說
文嶓冡之山其獸多兕兕如野牛青毛其皮堅厚可制
鎧傳曰陸剸犀象水斷蛟龍即此交州記兕出九德有
角角長三尺餘形如馬鞭柄陳藏器云犀之雌者是兕
而形不同山海經禱過山多兕圖贊云兕惟壯獸似牛
青黑力無不傾自焚以革皮充武備角助文德周禮函
人為甲犀甲七屬兕甲六屬犀革差劣於兕故增一也
李尤鎧銘甲鎧之施扞禦鋒矢尚其堅剛或用犀兕埤
雅兕善抵觸故先王制罰爵以為酒戒太玄云戾首東
南射兕西北其矢呂氏春秋楚莊出獵射隨兕獲之申
公子培劫而奪之王欲誅之三月子培死其弟請曰臣
之兄有功於車下嘗讀故記曰殺隨兕者不出三月故
臣兄奪之病死王視故記果然乃厚賞之說苑有隨兕
科雉蓋隨母之兕始出科之雉也羅氏云兕即犀之牸
者牯犀之角能辟惡邪寧心神散風熱故良於藥餌牸
犀之角文理分明俗所謂斑犀故美於服飾爾雅兕似
牛犀似豕郭氏稱犀似水牛而豕首然則犀亦似牛與
兕同但首如豕耳兕青而犀黑兕一角而犀兩角以此
為異郭又云犀亦有一角者但古多言兕今多言犀北
人多言兕南人多言犀耳射以得為雋故周詩美宣王
殪此大兕也國語康叔射兕於徒林殪以為大甲馬融
曰蒼兕官名主舟楫論衡尚父伐紂至孟津杖鉞而呼
曰蒼兕按蒼兕水獸也九頭能覆舟誓衆欲人之急濟
故以懼之曹洪云若奔兕之觸魯縞國策楚王遊雲夢
有奔兕王彎弓應發而殪漢平帝時黃支貢夜明犀開
元遺事文趾貢辟寒犀如金六帖唐文宗有辟暑犀嶺
表異錄有辟塵犀杜陽編有蠲忿犀又有分水見形通
天駭雞䓁名皆難得者波斯以象牙為白暗犀為黑暗
故杜詩曰黑暗通蠻寶言犀斑者有正透倒透腰鼓插
之辨東璧曰犀凡三種山犀水犀有鼻額二角兕犀止
一角在頂鼻角即鼻骨也
維熊維羆
朱傳羆似熊而長頭高脚猛憨多力能拔樹爾雅熊虎
醜其子狗絶有力麙說文熊獸似豕山居冬蟄詩義疏
熊能攀援上高樹見人則顚倒投地而下冬入穴蟄始
春而出脂謂之熊白援神契云赤熊見則姦宄自遠淮
南子注熊食鹽而死抱朴子熊壽五百歲能化為狐狸
異苑熊藏山穴穴裏不得見穢及傷殘見則舍穴自死
續搜神記熊無穴或居大樹孔中東土呼熊為子路以
物擊樹云子路可起於是便下不呼則不動也陶隱居
熊白是背上膏寒月則有夏月則無圖經熊形類犬豕
而性輕捷酉陽雜俎云熊膽春在首夏在腹秋在左足
冬在右足埤雅云熊似豕堅中當有白脂如玉味甚美
俗呼熊白好舉木引氣謂之熊經莊子熊經鳥伸是也
冬蟄不食飢則自甜其掌故其美在掌鬼谷子曰分威
法伏熊說者以熊之擊搏先伏而後動淮南子無角者
膏而無前有角者脂而無後無角者犬豕之屬肥從前
起者也有角者犛羊之屬肥從後起者也熊掌特美烹
之難熟晉靈公殺宰夫之胹熊蹯不熟者而楚成見圍
請食熊蹯而死以其難熟冀外救也古者以熊配虎為
旗又皆以王射之侯又以皮為冠執罼者冠之謂之旄
頭乘輿之出前旄頭而後豹尾必取熊豹者蓋熊於山
中行數十里悉有跧伏之所山民謂之熊舘虎出百里
之外則迷所出道路惟熊不迷故開道者首熊以出焉
豹之為物亦往而能反故殿者以豹尾入焉又古以熊
為旗熊旗西方也故象白虎之數其斿五又周官大射
諸侯則共熊侯又田役則設熊席左𫝊子産曰昔堯殛
鯀於羽山其神化為黃熊三代祀之周書成王時不屠
國獻青熊六韜文王囚羑里散宜生得黃熊獻之紂文
王卜獵曰非熊非羆天遺汝師雅翼熊人足黑色革厚
筋駑用此自快養熊者日捶之不則有病獵者刺其革
不可得入隨有膏膜之史天官書熊赤色有光與熒熒
同又山海經南望昆侖其光熊熊音熒通雅曰能即熊
字又為三足鼈之名後人疑不能明也束晳發蒙記鼈
三足曰熊韻會曰熊即左𫝊黃能入寢之能說文熊本
獸名山海經從山多三足鼈大苦山多三足龜陽羡君
山池有三足鼈爾雅鼈三足曰能釋文獸非入水物故
是鼈或疑東海人祭禹廟不用熊白及鼈不知此祭禹
者因所聞而然豈足據耶張叔皮論曰賓雀下革田鼠
上騰牛哀虎變鯀化為熊則熊皆以能叶韻榖梁以傾
叶能天官三能即三台楚詞以能叶佩古人方音隨借
而讀也因羽山言羽淵如雞澤孟津之類何必以入水
為疑耶贊寧引山海經□或作□即能字任昉述異記
江淮中有獸名能音耐蛇精所化冬為雉春復為蛇
羆爾雅羆如熊黃白文郭云似熊而長頭高脚猛憨多
力能拔樹木關西呼曰貑羆詩義疏有黃羆有赤羆大
於熊其脂如熊白而麄理不如熊白美山海經嶓冡之
山其獸多羆埤雅羆似熊而大堅中長首從目能緣能
立遇人則擘而攫之俗云熊羆眼直惡人横目淮南子
熊羆之動以攫摶兕牛之動以抵觸是也其白生於心
之下盲之上秋冬則有春夏則無熊羆富脂至春臕癢
即登高木自墜謂之撲臕爾雅翼獵者云羆熊之雌者
力尤猛柳宗元稱鹿畏&KR1236;&KR1236;畏虎虎畏熊羆之狀被髮
人立絶有力而甚害人周禮穴氏掌攻蟄獸各以其物
火之謂熊羆之屬冬藏者燒其所食之物於穴外以誘
出之禹貢梁州貢熊羆狐狸是中國常貢韓奕之終章
曰獻其貔皮赤豹黃皮則北追貊之國自以所有為獻
如犬戎以白狼白鹿獻穆王也王會篇成王時東河獻
黃羆朱子云熊羆陽物在山強力壯毅男子之祥也史
記趙簡子疾夢之帝所射殺熊又一羆來亦射殺之西
京賦紛縱體而迅赴若驚鶴之羣羆注以比舞容也
九十其犉
朱𫝊黃牛黑脣曰犉爾雅黑脣犉注毛詩𫝊黃牛黑脣
此宜通謂黑脣牛孔疏釋畜云黑脣曰犉言黃牛明黑
脣不與深色同而牛之黃者衆也爾雅又云牛七尺為
犉舊說犉黃牛黑犉按詩牛曰九十其犉羊曰三百為
羣則非黑犉之謂或曰漢書自天子不能具犉駟疑犉
即醇謂醇色也據此則爾雅說文不足信又周頌殺時
犉牡音然按犉無然音注誤
躍躍毚兔
朱𫝊毚狡也說文狡兔也倉頡解詁毚大兔也孔疏大
兔必狡故又謂之狡兔大𫝊麕為辟雞兔為宛脾皆聶
而切之戰國策曰東郭㕙者海内之狡兔也常絢云巴
州兔作貍斑最狡易乾鑿度决鼻兔也郝京山曰决與
闕通豈以闕脣而遂曰闕鼻乎
遇犬獲之
孔疏謂田犬也犬有守犬田犬禮效犬者左牽之註以
右手防其齧噬又犬曰獻羹註凡肉豚宜炮犬宜羹又
敝蓋不棄為埋狗也周禮犬赤股而躁臊又犬人掌犬
牲凡祭祀用牷物伏瘞亦如之相犬者屬焉註牷用純
色者伏軷祭也瘞謂薶物二者亦用牷物相犬相毛色
擇其可祭者又坊記大夫不坐羊士不坐犬以此防民
猶有爭利忘義以亡其身者易艮為狗左𫝊趙盾曰棄
人用犬雖猛何為說文犬狗之有懸蹄者孔子曰視犬
之字如畫狗也何承天纂文守犬為獖隴西以犬為猷
宋均注狗斗精之所生也屈子曰邑犬狺狺吠所怪廣
雅殷虞晉獒楚獷韓盧宋猎皆良犬名夏鼎志曰掘地
得犬曰賈尸子地中有犬名地狼穆天子𫝊犬一名重
工說苑客謂孟嘗君曰周氏之嚳天下之疾狗也石藥
爾雅白狗膽一名瓠汁耳上血曰白龍柒蓋以槃瓠之
名故稱汁耳通典大秦國有□出西海通雅云爾雅贙
注西海大秦犬則□即贙之訛也音鉉杜甫八哀詩不
惡懸黃金胡為投乳贙注音犬出大秦國今從海泊來
西洋多犬皆曰獒有極獷者贙類也王會圖北漠狡犬
渠叟鼩犬都郭生生欺羽能逐虎
投畀豺虎
爾雅豺狗足郭云脚似狗似豹長尾白頰色黃俗謂之
豺狗貪殘之獸禮記季秋之月豺乃祭獸戮禽又云豺
祭獸然後田獵左𫝊戎狄豺狼不可厭也說文豺狼屬
狗聲埤雅豺似狗而長尾白頰高前廣後其色黃季秋
取獸四面陳之謂之祭獸禮曰物本乎天人本乎祖故曰
人而不祭豺獺乎豺柴也豺體細瘦故謂之豺漢律捕虎
一購錢三千捕豺一購錢百豺虎皆害物之尤者故詩并
言之俗云豺羣噬虎言其猛健且衆可以制虎也雅翼
豺牙如錐足前矮後高肉酸不宜食張爾公云陸佃以
豺從才□從良為二物之才智果爾則貉之從各狐之
從瓜貀之從出貙之從區義何所取獸族才且良者莫
如騶虞天□虎蜼字何以從馬從廌從蟲經史言殘忍
必曰豺狼言乖忤必曰狼狽由此觀之其穿鑿可知又
羅願曰狗為豺舅見狗輙跪禽獸當各有眷屬安所
考而知之尤俚誕不足信
俾出童羖
朱𫝊童羖無角之羖羊必無之物也毛𫝊羖羊不童也
鄭箋羖羊之性牝牡無角爾雅夏羊牡羭牝羖注夏羊
黑羖䍽也今人便以牂羖為白黑羊名羅氏云羖本夏
羊牝者之名吳羊白夏羊黑羖羊角主明目安心益氣
輕身而詩云俾出童羖脅以必無之物猶言而無實不
為用也羖在今世但為黑羊之名不取牝義而音又通
於牯故本草稱牯羊牯乃牡之名李氏本草生秦晉者
為夏羊頭小身大毛長土人剪其毛為氊謂之綿羊爾
雅夏羊牝羖說文夏羊牡曰羖疑譌舊註沿正韻以羖
為牡誤詩曰俾出童羖所以恐之也
毋教猱升木
朱𫝊猱獼猴也性善升木不待教而能也爾雅猱蝯善
援貜父善顧注猱蝯便攀援貜父貑貜也似獼猴而大
色蒼黑能攫持人好顧盼孔疏猱則猨之輩屬非猨也
樂記注猨獼猴也是其類同也說文夔貪獸也一曰母
猴似人陸疏猱獼猴也楚人謂之沐猴老者為玃長臂
者為猨猨之白腰者為獑胡獑胡猨駿捷於獼猴其鳴
噭噭而悲春秋繁露猿壽八百歲好引其氣也廣雅猱
狙獼猴也顔師古云&KR1725;善拂拭相如賦蛭蜩玃蝚顔注
今狨皮為鞍褥者非獼猴也陸佃云狨蓋猿狖之屬輕
捷善緣木大小類猿長尾尾作金色俗謂之金線狨楊
億談苑云狨生川峽深山中人以藥矢射殺之取其尾
為卧褥鞍被坐氊中矢毒即自囓斷其尾以擲之狨一
名猱顔氏以為其尾柔長可籍故制字从柔宋二品以
上用狨坐以其皮為褥也猨臂通肩刻之可以為笛聲
圓於竹猨猴屬長臂善嘯便攀援故其字从援省論衡
曰鹿制於犬猨伏於鼠今人取鼠以擊猿頭猿不復動
管子曰墜岸三仞人之所大難也而猱猿飲焉今猿好
上茂樹渴則接臂而飲類從曰獨一呌而猿散鼉一鳴
而龜伏獨猨類也似猿而大食猿蓋猨性羣獨性特猨
鳴三獨鳴一是以謂之獨也舊說猨鳴而獺候之故束
晳𤼵蒙記曰獺以猿為婦也莊子猿猵狚以為雌蓋言
獺也爾雅翼猿與沐猴相類靜躁不同耳猨雄者善啼
啼數聲則衆猨呌嘯騰擲如相和焉其音悽入肝脾巴
諺曰巴東三峽巫峽長哀猿三聲動人腸其臂甚長人
有此相則以善射名淮南子曰羿脩臂而善射李廣猿
臂善射其天性也漢書西域之國有烏秅者山居累石
為室民皆接手飲如猴之為是亦異矣叚公路北戸錄
言有鯡猿絶大越處子論劒術乃有老翁試之相與周
旋以竹刺之騰上為猿故劒號曰猿翁嚴粲云猱即王
孫杜詩覓胡孫是也元康地記猿與獼猴不共山宿臨
旦相呼王延壽王孫賦儲糧食於兩頰稍委輸於胃脾
緣百仞之高木攀窈裊之長枝柳子厚云猨王孫居異
山德異性不能相容猨之德靜以恒王孫之德躁以囂
勃諍號呶雖羣不相善也食相噬齧行無列飲無序乖
離而不思有難推其柔弱者以&KR0693;好踐稼蔬所遇狼籍
披攘禾實未熟輙齕齩投注山之小草木必凌挫拆撓
江乘地記攝山有山猱赤足鳥獸考猴詩謂之猱性躁
而多智通雅云猱一名狨其毛茸而長金色異采世以
為韉褥謂之金線狨按猱字說文作夔今文作猱或作
獿又作蝚猿屬陸璣云獼猴嚴粲詩緝元康地記與柳
子厚王延壽爾雅翼互有異同而師古及陸羅二家俱
以猱猴為異物故埤雅以猱為狨而别見猴未知孰是
有豕白蹢
箋云豕之性能水又唐突難禁制四蹄皆白曰駭則白
蹄其尤躁疾者爾雅豕子豬䝐豶幺幼奏者豱所寢橧
四豴皆白&KR1595;其迹刻絶有力&KR1610;彘五尺為&KR1610;說文豕彘
總名孕四月生在卦屬坎有畜屬水在禽應室星易繫
辭坎為豕言坎性趨下豕俯首也曲禮豕曰剛鬛言豕
肥則鬛剛也方言豬燕朝鮮謂之豭關東西謂之彘或
謂之豕南楚謂之狶其子謂之豚或謂豯吳揚之間謂
之豬子說文豕絆足行豕豕也何承天纂文梁州以豕
為豬河南謂之彘吳楚謂之豨漁陽以猪為&KR1610;齊徐以
小豬為䝒□白豕黑頭也豱豕奏毛也易暌上九曰見
豕負塗大畜六五曰豶豕之牙吉姤初六曰羸豕孚蹢
躅禮士無故不殺犬豕又豚去腦不可食又晏子祭先
人豚肩不掩豆又居澤者不以鹿豕為禮月令孟夏天
子以彘嘗麥王制秋薦黍以豚韓詩說犬喜雪馬喜風
豕喜雨春秋說題辭斗星散為彘四月生淮南子六九
五十四四主時時主豕故豕四月而生古有讀史者云
三豕渡河子貢曰己亥日也校之果然山海經貓豬大
者肉至千觔豪豬狀如豚而白毛毛大如笄而黑端文
子先王之法犬豕不期年不食養生要集豕白蹄青爪
不可食五行𫝊聽之不聰則有豕禍埤雅豕喜雨而躁
大畜六四曰童牛之牿六五曰豶豕之牙牢謂之牿牙
者所以畜豶豕之杙也今東齊海岱之間以杙繫豕謂
之牙賦曰置牙擺牲是也六四畜初以外制内也有牿
之象六五畜九以小制大也有牙之象周官豕盲眠而
交睫腥蓋豕有米肉如星則其臭腥而肉不可食說文
已象蛇形亥象豕形蓋一陽生於子至已而六陽備一
隂生於午至亥而六隂備故此二字皆象形也林氏小
說曰以其食不潔故名之豕列子牢有欄子張湛注小
豕也一名蘭子凡物不知生之主謂之蘭以肉言則豚
為全體爻為分體李氏本草豕生青徐者耳大生燕冀
者皮厚生梁雍者足短生遼東者頭白生豫州者味短
生江南者耳小生嶺南者白而肥按古遯字作□彖即
豚也詳見疑始
牂羊羵首
朱𫝊牂羊牝羊也羵大也羊瘠則首大也爾雅羊牡羒
牝牂郭云謂吳羊博雅吳羊牝一歲曰牸䍮三歲曰牂
又土中怪羊曰羵羊大也又土神名李斯𫝊泰山之高
百仞跛䍧牧其上史記本作牂
駟騵彭彭
朱𫝊駵馬白腹曰騵爾雅駵馬白腹騵注駵赤色黑鬛
檀弓周人尚赤戎事乘騵孔疏因武王所乘遂為一代
常法𫝊云騵言上周下殷也埤雅騵从縓省禮曰練而
縓縓淺赤也一染謂之縓再染謂之䞓三染謂之纁
先生如達
朱𫝊先生首生也逹小羊也羊子易生無留難也毛𫝊
逹生也鄭箋羊子也孔疏𫝊文略耳非謂逹為生也說
文羍小羊又曰七月生羊也从羊大聲薛琮答韋昭云
羊子始生逹小名羔未成曰羜大曰羊長幼之異名大
戴禮人十月而生史記以為及朞則周一年矣未可信
也一說逹即通逹之義言其生之易無坼副也必泥如
字立解以小羊比后稷以牝羊配姜嫄誤也刊繆正俗
曰呂忱字林䍻未晬羊也今言小羊為旋子者訛當言
䍻子逹亦小羊字通逹一作羍音獺
取羝以軷
朱𫝊羝牡羊也孔疏祭不用牝也爾雅羊牡羒注謂吳
羊白羝易大壯九三羝羊觸藩羸其角上六羝羊觸藩
不能退不能遂旡攸利艱則吉廣雅吳羊牡一歲曰牡
䍮三歲曰羝雅翼羝是牡羊總名而羒乃吳羊之羝者
蓋羝性好抵觸齊民要術畜牧之法大率十羊二羝以
為羝少則不孕多則敗羣尤取其無角者恐其抵觸以
傷胎也蓋羝為白羝羭為黑羝埤雅羝性好觸故从抵
省音以羝者低其角然後能觝突也易曰羝羊觸藩九
三重剛而不中又動以進故有此象上六亦以羝羊者
蓋大壯之極疑於羝羊猶坤之上六疑於龍爾史匃奴
謂蘇武羝羊乳烏頭白
有貓有虎
朱𫝊貓似虎而淺毛釋獸虎竊毛謂之虦貓注竊淺也
詩曰有貓有虎又云狻麑如虦貓雅翼虎淺色謂之虦
貓而西域𫝊注稱獅子似虎正黃而有&KR0971;尾端毛大如
斗又詩稱韓土之樂有貓有虎周書記武王之狩禽虎
二十有二貓二則是虎之類也名物疏貓是猛獸非捕
鼠之貓也捕鼠之貓形亦似虎又畫地卜食亦如虎
其鼻端嘗冷惟夏至一日煖蓋隂類也故應隂氣如
此與虎陽獸感風不同酉陽襍俎貓一名蒙貴一名烏
圓拾遺記貓一名銜蟬禮郊特牲迎貓為其食田鼠也
陸農師云鼠善害苗貓能食鼠故字从苗貓食田鼠虎
食田彘故詩以譽韓樂又貓有黃黑白駁數色尾長腰
短目如金上齶多稜者良其睛子午卯酉如一線寅申
己亥如滿月辰戍丑未如棗核也按通雅蒙頌蜼之小
者紫黑色能捕鼠或作蒙貴廣志曰獴□有黑白黃者
暹羅最良捕鼠百捷於家貓據此則與貓實二物矣又
唐書波斯伊嗣侯遣使獻活耨地形似鼠青色能入穴
取鼠物類志曰耨地
獻其貔皮
朱傳貔猛獸名釋獸貔白狐其子&KR2680;陸疏貔似虎或曰
似熊一名執夷一名白狐遼東人謂之白羆說文虎豹
屬出貉國書如虎如貔於商郊曲禮前有摯獸則載貔
貅註兵車旌畫貔貅形象威猛舉此旌使衆知警備也
陸德明云貔本亦作豼即白狐也郭璞贊書稱猛士如
虎如貔貔蓋豹屬亦曰執夷白狐之云似是而非
亦白其馬
朱傳殷尚白脩其禮物仍殷之舊也檀弓殷人尚白戎
事乘翰注以建丑之月為正物牙色白翰白色馬也易
曰白馬翰如明堂位夏后氏駱馬黑鬛殷人白馬黑首
周人黃馬蕃鬛兩被毛或云美毛鬛
有驈有皇
朱𫝊驪馬白跨曰驈釋畜驪馬白跨驈孫炎曰驪黑色
也白跨股脚白郭璞曰跨脾間也孔疏跨者所跨據之
處
有騅有駓
朱傳蒼白襍毛曰騅釋畜蒼白襍毛騅郭璞曰即今騅
馬疏蒼淺青也毛有淺青及白兼襍毛者名騅說文騅
馬蒼黑襍毛孔疏襍毛是二色相間襍按蒼黑之說近
是騅音佳一作朱暉反音追駓朱傳黃白襍毛曰駓
釋畜黃白襍毛駓郭璞曰今之桃華馬疏毛色黃白而
復有襍毛者名駓說文黃馬白毛也孔疏騅駓二者皆
云襍毛是體有二種之色相間襍上云黃白曰皇黃騂
曰黃止是一毛色之中自有淺深與此二色者異
有騂有騏
朱傳赤黃曰騂疏周人尚赤而牲用騂騂為純赤色上
云黃騂曰黃謂黃而微赤此云赤黃曰騂謂赤而微黃
又牲赤色書洛誥文王騂牛一武王騂牛一周禮云凡
陽祀用騂
有驒有駱
朱傳青驪驎曰驒色有淺深斑駁如魚鱗今之連錢驄
也說文驔騱野馬也又曰青驪白鱗文如鼉魚釋畜青
驪驎驒郭璞曰色有淺深斑剥隱粼韓詩及字林皆曰
驒白馬黑髦
有駵有雒
朱傳黑身白鬛曰雒
有駰有騢
朱傳彤白襍毛曰騢釋畜彤白襍毛騢郭璞曰彤赤也
即今赭白馬邢昺曰毛赤白兼襍毛者名騢說文馬赤
白襍毛色似鰕魚也清波襍志曰碧霞騢廐馬旋毛也
碧如霞如雲然貴而不掩旋毛之醜
有驔有魚
朱傳豪骭曰驔毫在骭而白也毛傳毫骭白驔孔疏蓋
膝下之名說文骭骹也郭璞曰骭脚脛釋畜云四骹皆
白驓無毫骭白之名傳言毫骭白者蓋謂毫在骭而白
長名為驔驓則四骹襍白而毛短故與驔異說文驔驪
馬黃脊名物疏毛傳本作毫骭白朱傳因此傳四種馬
文連餘三俱有曰字故云毫骭曰驔若然則毫是長毛
骭是脚脛朱傳云豪在骭而白白字何從生出當是後
人書寫繆耳說文云驔驪馬黃脊按爾雅驪馬黃脊名
為騽不名驔也說文騽字云馬豪骭反似用此傳文以
驔為騽以騽為驔縱毛傳不足依豈爾雅亦可改乎許
於是失之遠矣魚朱傳二目白曰魚似魚目也釋畜
一目白瞷二目白魚郭云似魚目也雅翼相馬之說曰
馬目欲得黃又欲光而有紫豔若小而多白則驚畏驚
畏馬之大病故其序尤在後杜甫畫馬贊魚目瘦腦龍
文長身馬又有雞目者尚書大傳散宜生之犬戎取美
馬驄身朱髦雞目者凡六焉淮南子作雞斯
駜彼乘駽
朱傳青驪曰駽今鐵驄也釋畜青驪駽孫炎曰色青黑
之間郭云今之鐵驄馬經驄馬之别七曰荏鐵詩注梅
聖俞有馬名鐵獺駽音萱駜音弼毛傳肥強貎說文飽
也
駿厖
朱傳駿厖之義未詳傳曰駿大也厖厚也董氏云齊詩
作駿駹謂馬也輔氏曰當從董說則與上章綴旒義相
類喻能乘載諸侯也
詩傳名物集覽卷四
