春秋長歷卷九
右諭德陳厚耀撰
長歷退兩月譜(自隱元年至桓十八年止)
隱元年(己未)
正小庚辰
二大己酉
三大己卯
四小己酉
五大戊寅(𫝊辛丑二十四日)
六小戊申
七大丁丑
八小丁未
九大丙子
十小丙午(𫝊庚申十五日)
十一大乙亥
十二小乙巳
杜氏云隱元年正月辛巳朔大衍歷正月辛亥朔初
十日庚申冬至程氏云自三統至欽天推隠元年正
月朔或辛亥或庚戌或壬子視大衍歷前後差一日
以𫝊五月辛丑十月庚申考之則正月朔非辛亥故
始遷就以辛巳為朔若從辛巳則冬至不在正月意
者差閏只在今年而杜氏考之不詳耳
按隠元年正月朔推古歷當得庚戌而杜氏以為
辛巳辛巳實上年十二月也杜以隠元之前失閏
故推勘經傳皆不合乃借前一月辛巳為隱元之
正月朔而後合于五月之辛丑十月之庚申及二
年十二月之乙卯三年二月之乙巳十二月之癸
未五年十二月之辛巳六年五月之辛酉庚申七
年七月之庚申與十二月之壬申辛巳然與二年
八月之庚辰三年十二月之庚戌四年二月之戊
申又不合也杜氏以為合者多而不合者少故從
其多者而皆先一月以就之然與隠三年之二月
己巳日食桓三年之七月壬辰朔日食及僖五年
之九月戊申朔皆不合愚謂考歷以日食為主後
之推歷者皆能上溯而得之非如日月之干支可
諉之為𫝊寫之訛也若從杜歷則日食之不合者
皆推不去矣因思隠元之前非失一閏乃多一閏
耳莫如退一月以就之(古歷隱元正月朔庚戌二月朔庚辰今退一月以庚)
(辰為正月朔比杜氏辛巳朔實後兩月也)則日食之不合者無不合而
其中干支之或合或不合者亦與杜歷等殊為得
之
又按既退一月則冬至常在十二月與杜歷先一
月則冬至常在二月等皆不免遷就之患然推至
僖五年以後則冬至皆在正月矣
宋趙子常(名汸)所著春秋屬辭内有日月差繆一
條細開杜氏長歷及唐大衍歷日月異同與合朔
日食經𫝊不同處頗稱詳密今逐年錄入以備參
考但杜長歷久失𫝊而唐書大衍歷亦未載春秋
歷考不知趙氏何本也豈别有所據耶
隱二年(庚申)
正大甲戌
二小甲辰
三大癸酉
四小癸卯
五大壬申
六大壬寅
七小壬申
八大辛丑(經庚辰杜氏云八月無庚辰庚辰七月九日)
九小辛未
十大庚子
十一小庚午
十二大己亥(經乙卯十七日)
閏小己巳
杜氏云閏月庚午朔大衍歷閏十一月推古歷亦同
隱三年(辛酉)
正大戊戌
二小戊辰(經己巳日食己巳初二日)
三大丁酉(經庚戌十四日𫝊壬戌二十六日)
四小丁卯(經辛卯二十五日)
五大丙申
六小丙寅
七大乙未
八小乙丑(經庚辰十六日)
九大甲午
十大甲子
十一小甲午
十二大癸亥(經癸未二十一日𫝊庚戌十八日)
經書二月己巳日食杜氏云不書朔官失之穀梁云
言日不言朔食晦日也朔日並不言食二日也姜岌
校春秋日食云是歲二月己亥朔無己巳似失一閏
三月己巳朔去交分入食限大衍與姜氏合郭守敬
授時歷云是歲三月己巳朔加時在晝去交分二十
六日六千六百三十一入食限
按古歷三月當戊辰朔二日得己巳此退一月筭
則二月即戊辰朔也己巳日食在二日杜歷得己
巳則先一月故耳姜氏等所推三月己巳日食從
定朔也
大衍歷三月小己巳朔經三月庚戌在四月四月辛
卯在五月八月大丙申朔經八月庚辰在九月十二
月大甲午朔經十二月癸未在明年正月此以大衍
歷法推春秋故多不合
隠四年(壬戌)
正小癸巳
二大壬戌(經戊申杜云在三月十七日)
三小壬辰
四大辛酉
五小辛卯
六大庚申
七小庚寅
八大己未
九小己丑
十大戊午
十一小戊子
十二大丁巳
杜氏曰二月戊申在三月十七日有日而無月蓋
以上年十二月有癸未則此年二月無戊申戊申書
衛事不蒙上文二月莒人伐杞故曰有日而無月
隱五年(癸亥)
正小丁亥
二大丙辰
三大丙戌
四小丙辰
五大乙酉
六小乙卯
七大甲申
八小甲寅
九大癸未
十小癸丑
十一大壬午
十二小壬子(經辛巳閏月朔杜氏云二十九日蓋前一月筭故)
閏大辛巳
大衍歷閏八月杜歷閏十二月今從之
隠六年(甲子)
正小辛亥
二大庚辰
三小庚戌
四大己卯
五大己酉(經辛酉十三日𫝊庚申十二日)
六小己卯
七大戊申
八小戊寅
九大丁未
十小丁丑
十一大丙午
十二小丙子
隠七年(乙丑)
正大乙巳
二小乙亥
三大甲辰
四小甲戌
五大癸卯
六小癸酉
七大壬寅(𫝊庚申十九日)
八小壬申
九大辛丑
十大辛未
十一小辛丑
十二大庚午(𫝊壬申初三日辛巳十二日)
閏小庚子
大衍閏下年四月古歷亦然今從杜歷
隠八年(丙寅)
正大己巳
二小己亥
三大戊辰(經庚寅二十三日)
四小戊戌(𫝊甲辰初七日辛亥十四日甲寅十七日)
五大丁卯
六小丁酉(經己亥初三日辛亥十五日)
七大丙寅(經庚午初五日)
八小丙申(𫝊丙戌在七月)
九大乙丑(經辛夘二十七日)
十小乙未
十一大甲子
十二大甲午
杜氏云八月丙戌誤上有七月庚午下有九月辛卯
則八月不得有丙戌丙戌在七月二十日或九月二
十一日紀鄭事也
大衍歷此年閏四月五月小己亥朔經六月己亥辛
亥在此月六月大戊辰朔經七月庚午在此月八月
大丁卯朔經九月辛卯在此月此自以其定閏定朔
推之故不與春秋歷相合也下皆倣此
隠九年(丁卯)
正小甲子
二大癸巳
三小癸亥(經癸酉十一日庚辰十八日)
四大壬辰
五小壬戌
六大辛卯
七小辛酉
八大庚寅
九小庚申
十大己丑
閏小己未
十一大戊子(𫝊甲寅二十七日)
十二小戊午
按古歷此年不應閏大衍歷亦不閏杜氏置閏于十
月以合于十一月之甲寅也此以前皆先一月今補
一閏則月皆從其本朔
大衍歷三月小甲午朔經癸酉庚辰在四月
隱十年(戊辰)
正大丁亥(𫝊癸丑二十七日)
二小丁巳
三大丙戌
四大丙辰
五小丙戌
六大乙卯(經壬戌初八日辛未十七日辛巳二十七日𫝊戊申誤庚午十六日庚辰二十六日)
七小乙酉(𫝊庚寅初六日)
八大甲寅(𫝊壬戌初九日癸亥初十日)
九小甲申(𫝊戊寅杜云九月無戊寅戊寅在八月)
十大癸丑(經壬午三十日)
十一小癸未
十二大壬子
𫝊六月戊申杜氏云六月無戊申戊申五月二十二
日
按此年為一章之終當閏十二月大衍歷閏在下年
正月杜歷不閏而置之桓元年之末以從經𫝊日月
不論章法矣通春秋一書皆然然前後推移終不越
乎章蔀之外故逐年閏法雖多隨杜之遷就而仍考
古章蔀以稽其得失其太疎太密者亦按法損益之
亦不必盡從杜氏其大衍歷雖與春秋不合然其歷
與章蔀之法稍近故並附記之
隱十一年(己巳)
正小壬午
二大辛亥
三小辛巳
四大庚戌
五小庚辰(𫝊甲辰二十五日)
六大己酉
七小己卯(經壬午初四日𫝊庚辰初二日)
八大戊申
九大戊寅
十小戊申(𫝊壬戌十六日)
十一大丁丑(經壬辰十六日)
十二小丁未
大衍歷閏正月七月大庚戌朔十一月大戊申朔
桓元年(庚午)
正大丙子
二小丙午
三大乙亥
四小乙巳(經丁未初三日)
五大甲戌
六小甲辰
七大癸酉
八小癸卯
九大壬申
十小壬寅
十一大辛未
十二大辛丑
閏小辛未
杜歷此年及桓七年皆閏十二月兩閏相去六年若
于中桓四年補一閏率則三年一閏也說見桓五年
大衍歷四月大丙子朔經丁未在五月
桓二年(辛未)
正大庚子(經戊申初九日)
二小庚午
三大己亥
四小己巳(經戊申杜云戊申在五月初十日)
五大戊戌
六小戊辰
七大丁酉
八小丁卯
九大丙申
十小丙寅
十一大乙未
十二小乙丑
大衍歷四月大庚午朔經戊申在五月是年閏九月
推古歷亦當閏九月杜以上年既閏故此年不閏然
則桓四年之一閏不可少也
桓三年(壬申)
正大甲午
二小甲子
三大癸巳
四大癸亥
五小癸巳
六大壬戌
七小壬辰(經壬辰朔日食)
八大辛酉
九小辛卯
十大庚申
十一小庚寅
十二大己未
經書七月壬辰朔日有食之既姜氏以是歲七月癸
亥朔無壬辰亦失閏其八月壬辰朔去交分入食限
大衍與姜氏合郭氏亦云是歲八月壬辰朔加時在
晝食六分十四秒
按自隠三年二月己巳日食至此年七月壬辰朔
日食相距一百四十一月大衍與古歷合但前後
皆後一月耳則以其歷法之不同也今日食在七
月與經合
桓四年(癸酉)
正小己丑
二大戊午
三小戊子
四大丁巳
五小丁亥
六大丙辰
七大丙戌
八小丙辰
九大乙酉
十小乙卯
十一大甲申
十二小甲寅
閏大(補)癸未
桓五年(甲戌)
正小癸丑(經甲戌己丑甲戌二十二日己丑從赴)
二大壬午
三小壬子
四大辛巳
五小辛亥
六大庚辰
七小庚戌
八大己卯
九小己酉
十大戊寅
十一大戊申
十二小戊寅
經書正月甲戌己丑陳侯鮑卒杜氏云甲戌前年十
二月二十一日己丑此年正月六日陳亂故再赴
按杜氏自桓元年閏十二月至桓七年始復閏十
二月相去凡六年其中必失一閏若以此年正月
為甲申朔六日得己丑無甲戌則次年八月之壬
午九月之丁卯七年二月之己亥皆不合愚于前
年補閏十二月為癸未朔此年正月癸丑朔二十
二日得甲戌其己丑為再赴之誤不必辨則六年
七年之月日皆合矣似為得之
大衍歷是年閏六月推古歷亦同今從杜歷置桓七
年末正月小乙卯朔己卯日冬至經己丑在二月
桓六年(乙亥)
正大丁未
二小丁丑
三大丙午
四小丙子
五大乙巳
六小乙亥
七大甲辰
八小甲戌(經壬午初九日)
九大癸卯(經丁卯二十五日)
十小癸酉
十一大壬寅
十二小壬申
大衍歷八月大乙巳朔九月小乙亥朔
桓七年(丙子)
正大辛丑
二小辛未(經己亥二十九日)
三大庚子
四大庚午
五小庚子
六大己巳
七小己亥
八大戊辰
九小戊戌
十大丁卯
十一小丁酉
十二大丙寅
閏小丙申
大衍歷閏在明年三月今從杜歷閏此年末
大衍歷二月大壬寅朔經己亥在三月
桓八年(丁丑)
正大乙丑(經己卯十五日)
二小乙未
三大甲子
四小甲午
五大癸亥(經丁丑十五日)
六大癸巳
七小癸亥
八大壬辰
九小壬戌
十大辛卯
十一小辛酉
十二大庚寅
大衍歷是年閏三月推古歷當閏二月今從杜歷
大衍歷五月小乙未朔經丁丑在六月
桓九年(戊寅)
正小庚申
二大己丑
三小己未
四大戊子
五小戊午
六大丁亥
七小丁巳
八大丙戌
九小丙辰
十大乙酉
十一大乙卯
十二小乙酉
桓十年(己卯)
正大甲寅(經庚申初七日)
二小甲申
三大癸丑
四小癸未
五大壬子
六小壬午
七大辛亥
八小辛巳
九大庚戌
十小庚辰
十一大己酉
十二小己卯(經丙午二十八日)
閏大戊申
大衍歷正月大乙酉朔乙巳日冬至經庚申在二月
大衍歷是年閏十一月推古歷亦然杜歷置閏于下
年正月今于是年十二月閏以合三年一閏之數
桓十一年(庚辰)
正大戊寅
二小戊申
三大丁丑
四小丁未
五大丙子(經癸未初八日)
六小丙午
七大乙亥
八小乙巳
九大甲戌(𫝊丁亥十四日己亥二十六日)
十小甲辰
十一大癸酉
十二小癸卯
桓十二年(辛巳)
正大壬申
二小壬寅
三大辛未
四小辛丑
五大庚午
六大庚子(經壬寅初三日)
七小庚午(經丁亥十八日)
八大己亥(經壬辰杜氏云八月無壬辰壬辰在七月二十三日)
九小己巳
十大戊戌
十一小戊辰(經丙戌十九日)
十二大丁酉(經丁未十一日)
閏小丁卯
杜歷置閏于下年正月然于經𫝊日月無據今置此
年之末
大衍歷六月大辛未朔經壬寅在七月七月小辛丑
朔經丁亥在八月十一月小己亥朔經丙戌在十月
十二月大戊辰朔經丁未在十一月
桓十三年(壬午)
正大丙申
二小丙寅(經己巳初四日)
三大乙未
四小乙丑
五大甲午
六小甲子
七大癸巳
八小癸亥
九大壬辰
十大壬戌
十一小壬辰
十二大辛酉
大衍歷是年閏七月推古歷亦同今置上年末
桓十四年(癸未)
正小辛卯
二大庚申
三小庚寅
四大己未
五小己丑
六大戊午
七小戊子
八大丁巳(經壬申十六日乙亥十九日)
九小丁亥
十大丙辰
十一小丙戌
十二大乙卯(經丁巳初三日)
大衍歷八月大戊子朔經壬申乙亥在九月十二月
大丙戌朔經丁巳在十一月朔或明年正月初二日
桓十五年(甲申)
正大乙酉
二小乙卯
三大甲申(經乙未十二日)
四小甲寅(經己巳十六日)
五大癸未
六小癸丑(𫝊乙亥二十三日)
七大壬午
八小壬子
九大辛巳
十小辛亥
十一大庚辰
十二小庚戌
閏大己卯
大衍歷正月丙辰朔三月大乙卯朔經乙未在四月
四月小乙酉朔經己巳在五月
杜歷閏在明年六月恐太疎今置此年末以成三年
一閏之例且于經𫝊日月無碍
桓十六年(乙酉)
正小己酉
二大戊寅
三小戊申
四大丁丑
五大丁未
六小丁丑
七大丙午
八小丙子
九大乙巳
十小乙亥
十一大甲辰
十二小甲戌
大衍歷是年閏四月古歷亦閏四月今已置上年末
桓十七年(丙戌)
正大癸卯(經丙辰十四日)
二小癸酉(經丙午誤)
三大壬寅
四小壬申
五大辛丑(經丙午初六日)
六小辛未(經丁丑初七日)
七大庚子
八大庚午(經癸巳二十四日)
九小庚子
十大己巳(經日食書朔不書日)
十一小己亥
十二大戊辰
經二月丙午杜氏云二月無丙午丙午三月四日也
日月必有誤蓋據五月有丙午六月有丁丑則丙午
不在二月而在三月可知其云初四日者以三月朔
為癸卯也或丙子誤丙午
經冬十月朔日有食之左氏云不書日官失之大衍
推得十一月庚午朔日食失閏也郭氏云是年十一
月(不言日)加時在晝交分二十六日八千五百六十分
入食限按庚午為八月朔己前兩月矣十月初二
日得庚午或食在二日也然與經朔字不合
按自桓三年七月壬辰朔日食至此年十月庚午
日食推古歷相距一百七十六月大衍亦同杜歷
少一月則知前桓四年一閏不可不補也
大衍歷正月小乙亥朔壬午日冬至經丙辰在二月
五月小癸酉朔經丙午在六月六月大壬寅朔經丁
丑在七月八月大辛丑朔經癸巳在九月十月大庚
子朔日食在十一月庚午朔
桓十八年(丁亥)
正小戊戌
二大丁卯
三小丁酉
四大丙寅(經丙子十一日丁酉入五月)
五小丙申(經丁酉杜氏云丁酉五月初二日有日而無月不蒙上夏四月之文也)
六大乙丑
七小乙未(𫝊戊戌初四日)
八大甲子
九小甲午
十大癸亥
十一小癸巳
十二大壬戌(經己丑二十八日)
大衍歷四月大丁酉朔經丙子在五月丁酉在六月
十二月大癸巳朔經己丑在十一月二十六日
按章法桓十八年當閏十二月今省之以就杜歷
春秋長歷卷九
