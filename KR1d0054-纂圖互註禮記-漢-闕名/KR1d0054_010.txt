纂圖互註禮記卷之十
喪服小記第十五(○陸曰鄭云以其記喪服之小義)
禮記鄭氏註
斬衰括髮以麻爲母括髮以麻免而以布(母服輕至免可以布代麻)
(也爲母又哭而免○衰七雷反下並同括古活反爲于僞反注及下注同免音汶篇内同)齊衰惡笄以終喪
(笄所以卷髮帶所以持身也婦人質於喪所以自卷持者有除無變○齊音咨又作齋笄古兮反卷俱免反下皆同)男子
冠而婦人笄男子免而婦人髽其義爲男子則免爲婦
人則髽(别男女也○冠古乱反下同髽側巴反别彼列反下文有别注不服别卑别皆同重意檀弓上婦人髽而弔也)
苴杖竹也削杖桐也○祖父卒而后爲祖母後者三年
(祖父在則其服如父在爲母也○苴七余反削思略反重言苴杖竹也削杖桐也二一見問喪三十五)○爲父母
長子稽顙(喪尊者及正體不敢不盡礼○爲于僞反下爲夫注爲无後並同長丁丈反篇内並同稽音啓顙素黨反)
大夫弔之雖緦必稽顙(尊大夫不敢以輕待之)婦人爲夫與長子
稽顙其餘則否(恩殺於父母○殺所戒反徐所例反後文注同)○男主必使同姓
婦主必使異姓(謂爲无主後者爲主也異姓同宗之婦也婦人外成)〇爲父後者爲
出母無服(不敢以巳私廢父所傳重之祭祀○爲出于僞反下注爲其族人爲其昆弟同傳丈專反下傳重皆同○)
(重言二篇未一檀弓上喪不爲出母)○親親以三爲五以五爲九上殺下殺
旁殺而親畢矣(巳上親父下親子三也以父親祖以子親孫五也以祖親高祖以孫親玄孫九也殺謂親益䟽)
(者服之則輕○巳音紀)〇王者禘其祖之所自出以其祖配之(禘大祭也)
(始祖感天神靈而生祭天則以祖配之自外至者無主不止○王如字又于况反下同禘大計反重言二下篇大傳一)而立
四廟(高祖以下與始祖而五)庶子王亦如之(世子有廢疾不可立而庶子立其祭天立廟亦)
(如世子之立也春秋時衛侯元有兄縶○兄縶知急反)〇别子爲祖(諸侯之庶子别爲後世爲始祖也謂之别)
(子者公子不得禰先君)繼别爲宗(别子之世長子爲其族人爲宗所謂百世不迁之宗)繼禰者爲
小宗(别子庶子之長子爲其昆弟爲宗也謂之小宗者以其將遷也○禰乃礼反重言别子爲祖継别爲宗継禰者爲小)
(宗一下篇一)有五世而遷之宗其繼高祖者也(謂小宗也小宗有四或継)
(高祖或繼曾祖或継祖或継禰皆至五世則迁)是故祖遷於上宗易於下尊祖故
敬宗敬宗所以尊祖禰也(宗者祖禰之正體重言尊祖故敬宗二一見大傳重意少儀敬宗尊)
(祖之道也)庶子不祭祖者明其宗也(明其尊宗以爲本也禰則不祭矣言不祭祖者主謂)
(宗子庶子俱爲適士得立祖禰廟者也凡正體在乎上者謂下正猶爲庶也○適丁歴反篇内同)庶子不爲長
子斬不繼祖與禰故也(尊先祖之正體不二其統也言不継祖禰則長子不必五世○爲于僞反)
(下注爲君母自爲巳同)庶子不祭殤與無後者殤與無後者從祖
祔食(不祭殤者父之庶也不祭无後者祖之庶也此二者當從祖祔食而巳不祭祖无所食之也共其牲物而宗子主其)
(礼焉祖庶之殤則自祭之凡所祭殤者唯適子耳无後者謂昆弟諸父也宗子之諸父无後者爲墠祭之○殤音傷袝徐音附所食)
(音嗣共音恭墠皇音善徐徒丹反)庶子不祭禰者明其宗也(謂宗子庶子俱爲下土得立禰)
(廟也雖庶人亦然)○親親尊尊長長男女之有别人道之大者
也(言服之所以隆殺重意大傳特牲昏義男女有别)〇從服者所從亡則巳(謂若爲君母之父母)
(昆弟從母也○巳音以)屬從者所從雖没也服(謂若自爲巳之母黨)妾從女君
而出則不爲女君之子服(妾爲女君之黨服得与女君同而今俱出女君猶爲子期妾於義絶)
(無施服○則不爲于僞反注妾爲猶爲皆同期音朞下文及注不及期皆同施以䜴反)〇禮不王不禘(禘謂)
(祭天重言二一見大傳十六篇)世子不降妻之父母其爲妻也與大夫之
適子同(世子天子諸侯之適子也不降妻之父母爲妻故親之也爲妻亦齊衰不杖者君爲之主子不得伸也主言與大夫之適)
(子同據服之成文也本所以正見父在爲妻不杖於大夫適子者明大夫以上雖尊猶爲適婦爲主○其爲妻于僞反注爲妻猶爲皆同伸音)
(申正見賢遍反以上時掌反凡以上皆同)○父爲士子爲天子諸侯則祭以天子諸
侯其尸服以士服(祭以天子諸侯飬以子道也尸服士服父本无爵子不敢以巳爵加之嫌於卑之○飬以尚反重言)
(父爲士○一見中庸)父爲天子諸侯子爲士祭以士其尸服以士
服(謂父以罪誅尸服以士服不成爲君也天子之子當封爲王者後以祀其受命之祖云爲士則擇其宗之賢者若微子者不必)
(封其子爲王者後及所立爲諸侯者祀其先君以礼卒者尸服天子諸侯之服如遂無所封立則尸也祭也皆如士不敢僣用尊者衣)
(物重言子爲士祭以士二一見中庸)〇婦當喪而出則除之爲父母喪未練
而出則三年旣練而出則巳未練而反則期旣練而反
則遂之(當喪當舅姑之喪也出除喪絶族也○爲于僞反下文不爲注不相爲同)○再期之喪
三年也期之喪二年也九月七月之喪三時也五月之
喪二時也三月之喪一時也(言喪之節應歲時之氣○應應對之應)故期
而祭禮也期而除喪道也祭不爲除喪也(此謂練祭也礼正月存親親亡)
(至今而期期則宜祭期天道一變哀側之情益衰衰則宜除不相爲也○衰衰並色追反下益衰同)三年而后葬
者必再祭其祭之間不同時而除喪(再祭練祥也間不同時者當異月也)
(旣祔明月練而祭又明月祥而祭必異月者以葬与練祥本異歲宜異時也而除喪巳祥則除不禫○禫大感反)大功
者主人之喪有三年者則必爲之再祭朋友虞祔而巳
(謂死者之從父昆弟來爲喪主有三年者謂妻若子幼少大功爲之再祭則小功緦麻爲之練祭可也○必爲于僞反注爲之下注)
(父爲之下爲君皆同少詩照反)士妾有子而爲之緦無子則巳(士卑妾無男女則不)
(服不别貴賤)生不及祖父母諸父昆弟而父稅喪巳則否(謂子)
(主於外者也父以他故居異邦而生巳巳不及此親存時歸見之今其死於喪服年月巳過乃聞之父爲之服巳則否者不責非時)
(之恩於人所不能也當其時則服稅讀如無禮則稅之稅喪者喪與服不相當之言○說喪皇他活反徐他外反注及下同)爲君
之父母妻長子君巳除喪而后聞喪則不稅(臣之恩輕也謂卿大)
(夫出聘問以他故久留)降而在緦小功者則稅之(謂正親在斉衰大功者親緦小功不稅矣)
(曾子問曰小功不稅則是遠兄弟終無服也此句𥙷脫誤在是宜承父稅喪巳則否○𥙷稅音奪)近臣君服斯
服矣其餘從而服不從而稅(謂君出朝覲不時反而不知喪者如臣閽寺之屬也其餘羣介)
(行人宰史也○朝直遥反閽音昏介音界)君雖未知喪臣服巳(從服者所從雖在外自若服也)〇
虞杖不入於室祔杖不升於堂(哀益衰敬彌多也虞於寢祔於祖廟)爲君
母後者君母卒則不爲君母之黨服(徒從也所從亡則巳○不爲于僞反下妾)
(爲君注大夫爲庶子同)〇絰殺五分而去一杖大如絰(如要絰也○去起吕反下去杖)
(并注同絰大結反要一遥反下文要絰注上至要皆同)妾爲君之長子與女君同(不敢)
(以恩輕輕服君之正統)除喪者先重者(謂練男子除乎首婦人除乎帶)易服者易輕
者(謂大喪旣虞卒哭而遭小喪也其易喪服男子易乎帶婦人易乎首重言除喪者先重者二一見間傳三十七喪字作服字○)
(易服者易輕者二一見間傳)無事不辟廟門(鬼神尚幽闇也廟殯宫○辟婢亦反徐扶亦反)哭皆
於其次(無時哭也有事則入即位)〇復與書銘自天子逹於士其辭一
也男子稱名婦人書姓與伯仲如不知姓則書氏(此謂殷禮也殷)
(質不重名復則臣得名君周之礼天子崩復曰皐天子復諸侯薨復曰皐某甫復其餘及書銘則同○如不知姓一本無知姓二字)
(重意喪大記男子稱名婦人稱字)○斬衰之葛與齊衰之麻同(絰之大俱七寸五分)
(寸之一帶五寸二十五分寸之十九)齊衰之葛與大功之麻同(絰之大俱五寸二十五分寸之)
(十九帶四寸百二十五分寸之七十六)麻同皆兼服之(皆者皆上二事也兼服之謂服麻又服葛也男)
(子則絰上服之葛帶下服之麻婦人則絰下服之麻固自帶其故帶也所謂易服易輕者也兼服之文主於男子重言二一見間傳)
(二十七皆有則字)○報葬者報虞三月而后卒哭(報讀爲赴疾之赴謂不及期而葬也)
(旣葬即虞虞安神也卒哭之祭待哀殺也○報依注音赴芳付反下同)○父母之喪偕先葬者
不虞祔待後事其葬服斬衰(偕俱也謂同月若同日死也先葬者母也曾子問曰葬先)
(輕而後重又曰反葬奠而後辝於殯遂脩葬事其虞也先重而後輕待後事謂如此也其葬服斬衰者喪之隆哀宜從重也假令父)
(死在前月而同月葬猶服斬衰不葬不變服也言其葬服斬衰則虞祔各以其服矣及練祥皆然卒事反服重○偕音偕令力呈反)
○大夫降其庶子其孫不降其父(祖不厭孫也大夫爲庶子大功○厭一妾反徐)
(於豔反下丈注皆同)大夫不主士之喪(士之喪雖無主不敢攝大夫以爲主)〇爲慈母
之父母無服(恩不能及○爲于僞反下其妻爲爲母喪爲妻禫爲庶母爲祖庶母皆同)○夫爲人
後者其妻爲舅姑大功(以不貳降○降一本作降)〇士祔於大夫則
易牲(不敢以卑牲祭尊也大夫少牢也)○繼父不同居也者必嘗同居皆
無主後同財而祭其祖禰爲同居有主後者爲異居(錄恩)
(服深淺也見同財則期同居異財故同居今異居及継父有子亦爲異居則三月未嘗同居則不服○見賢遍反)○哭
朋友者於門外之右南面(變於有親者也門外寢門外)○祔葬者不筮
宅(宅葬地也前人葬旣筮之)士大夫不得祔於諸侯祔於諸祖父之
爲士大夫者其妻祔於諸祖姑哀祔於妾祖姑亡則中
一以上而祔祔必以其昭穆(士大夫謂公子公孫爲士大夫者不得祔於諸侯卑别也旣卒)
(哭各就其先君爲祖者兄弟之廟而祔之中猶間也○亡如字又音無昭常遥反後昭穆皆放此間間厠之間)諸侯不
得祔於天子天子諸侯大夫可以祔於士(人莫敢卑其祖也)〇爲
母之君母母卒則不服(母之君母外祖適母徒從也所從亡則巳)○宗子母在
爲妻禫(宗子之妻尊也)〇爲慈母後者爲庶母可也爲祖庶母
可也(謂父命之爲子母者也即庶子爲後此皆子也傳重而巳不先命之與適妻使爲母子也緣爲慈母後之義父之妾)
(無子者亦可命已庶子爲後)〇爲父母妻長子禫(目所爲禫者也○爲父母于僞反注目所爲下)
(丈則爲其母子爲妻下注恩爲巳爲之變爲今死者皆同)○慈母與妾母不世祭也(以其非正)
(春秋傳日於子祭於孫止)○丈夫冠而不爲殤婦人笄而不爲殤(言成人也)
(婦人許嫁而笄未許嫁與丈夫同○冠古乱反)爲殤後者以其服服之(言爲後者據承之也)
(殤無爲人父之道以本親之服服之)久而不葬者唯主喪者不除其餘以麻
終月數者除喪則巳(其餘謂旁親也以麻終月數不葬者喪不變也)○箭笄終喪
三年(亦於喪所以自卷持者有除無变)齊衰三月與大功同者繩屨(雖尊)
(卑異於恩有可同也)〇練筮日筮尸視濯皆要絰杖繩屨有司告具
而后去杖筮日筮尸有司告事畢而后杖拜送賓(臨事去杖)
(敬也濯謂漑祭器也○濯大角反漑古代反)大祥吉服而筮尸(凡變除者必服其吉服以即祭事不)
(以凶臨吉也間傳曰大祥素縞麻衣○縞古老反)〇庶子在父之室則爲其母不禫
(妾子父在厭也)庶子不以杖即位(下適子也位朝夕哭位也○下適戸嫁反下丁歷反)父不
主庶子之喪則孫以杖即位可也(祖不厭孫孫得伸也○伸音申)父在
庶子爲妻以杖即位可也(舅不主妾之喪子得伸也)○諸侯弔於異
國之臣則其君爲主(君爲之主弔臣恩爲巳也子不敢當主中庭北面哭不拜)○諸
侯弔必皮弁錫衰所弔雖巳葬主人必免主人未喪服
則君亦不錫衰(必免者尊人君爲之變也未喪服未成服也旣殯成服)○養有疾者
不喪服遂以主其喪(不喪服求生主吉悪其凶也遂以主其喪謂養者有親也死則當爲之主其爲)
(主之服如素無喪服○養羊尚反悪烏路反)非養者入主人之喪則不易巳之
喪服(入猶來也謂養者無親於死者不得爲主其有親來爲主者素有喪服而來爲主與素無服者異素無服素有服爲)
(今死者當服則皆三日成也)養尊者必易服養卑者否(尊謂父兄卑謂子弟之屬)〇
妾無妾祖姑者易牲而祔於女君可也(女君適祖姑也易牲而祔則凡妾下)
(女君一等○適丁歷反下戸嫁反)○婦之喪虞卒哭其夫若子主之祔則
舅主之(婦謂凡適婦庶婦也虞卒哭祭婦非舅事也祔於祖廟尊者宜主焉)士不攝大夫士
攝大夫唯宗子(士之喪雖無主不敢攝大夫以爲主宗子尊可以攝之)主人未除喪有
兄弟自他國至則主人不免而爲主(親質不崇敬也)○陳器之
道多陳之而省納之可也省陳之而盡納之可也(多陳之謂)
(賓客之就器也以多爲榮省陳之謂主人之明器也以節爲礼○省所領反下及注同)○奔兄弟之喪先
之墓而後之家爲位而哭所知之喪則哭於宫而后之
墓(兄弟先之墓骨肉之親不由主人也宫故殯宫也)○父不爲衆子次於外(於庶子略)
(自若居寢○爲于僞反下注猶來爲下文爲出母爲夫杖同)〇與諸侯爲兄弟者服斬(謂卿)
(大夫以下也與尊者爲親不敢以輕服服之言諸侯者明雖在異國猶來爲三年也)下殤小功帶澡麻
不絶本詘而反以報之(報猶合也下殤小功本斉衰之親其絰帶澡率治麻爲之帶不絶其本屈)
(而上至要中合而糾之明親重也凡殤散帶垂○澡麻本又作藻音早一本無麻字不絶本或作不絶本非也詘丘勿反澡率上音)
(早下所律反又音律上時掌反糾居&KR0627;反徐居糾反散先但反下文注並同)婦祔於祖姑祖姑有
三人則祔於親者(謂舅之母死而又有継母二人也親者謂舅所生)〇其妻爲大
夫而卒而后其夫不爲大夫而祔於其妻則不易牲妻
卒而后夫爲大夫而祔於其妻則以大夫牲(妻爲大夫夫爲大夫時卒)
(不易牲以士牲也此謂始來仕無廟者無廟者不祔宗子去國乃以廟從○從才用反)○爲父後者爲
出母無服無服也者喪者不祭故也(適子正體於上當祭祖也重言爲父後者)
(爲出母無服二見篇首)〇婦人不爲主而杖者姑在爲夫杖(姑不厭婦)母
爲長子削杖(嫌服男子當杖竹也母爲長子服不可以重於子爲巳也)女子子在室爲
父母其主喪者不杖則子一人杖(女子子在室亦童子也無男昆弟使同姓爲攝)
(主不杖則子一人杖謂長女也許嫁及二十而笄笄爲成人成人正杖也重言女子子二一見曲礼上)○緦小功
虞卒哭則免(棺柩巳藏嫌恩輕可以不免也言則免者則旣殯先啓之間雖有事不免)旣葬而不
報虞則雖主人皆冠及虞則皆免(有故不得疾虞雖主人皆冠不可久無飾也皆)
(免自主人至緦麻○報音赴下同冠如字又古乱反下及注皆同)爲兄弟旣除喪巳及其葬
也反服其服報虞卒哭則免如不報虞則除之(小功以下○爲)
(于僞反下注爲人君爲母下文爲之小功皆同)遠葬者比反哭者皆冠及郊而后
免反哭(墓在四郊之外○比必利反)君弔雖不當免時也主人必免
不散麻雖異國之君免也親者皆免(不散麻者自若絞垂爲人君變貶於大歛)
(之前旣啓之後也親者大功以上也異國之君免或爲弔○絞古卯反)除殤之喪者其祭也必
玄(殤無變文不縞冠玄端黃裳而祭不朝服未純吉也於成人爲釋禫之服○朝直遥反下文同)〇除成喪者
其祭也朝服縞冠(成成人也縞冠未純吉祭服也旣祥祭乃素縞麻衣)○奔父之喪
括髮於堂上袒降踊襲絰于東方奔母之喪不括髮袒
於堂上降踊襲&KR0693;于東方絰即位成踊出門哭止三日
而五哭三袒(凡奔喪謂道遠巳殯乃來也爲母不括髮以至成服一而巳貶於父也即位以下於父母同也三日)
(五哭者始至訖夕反位哭乃出就次一哭也與明日又明日之朝夕而五哭三祖者始至祖与明日又明日之朝而三也)○適
婦不爲舅後者則姑爲之小功(謂夫有廢疾他故君死而無子不受重者小功庶婦)
(之服也凡父母於子舅姑於婦將不傳重於適及將所傳重者非適服之皆如庶子庶婦也)
大傳第十六(〇陸日鄭云以其記祖宗人親之大義故以大傳爲篇)鄭氏註
禮不王不禘王者禘其祖之所自出以其祖配之(凡大祭曰)
(禘自由也大祭其先祖所由生謂郊祀天也王者之先祖皆感大微五帝之精以生蒼則靈威仰赤則赤熛怒黃則含樞紐白則白)
(招拒黑則汁光紀皆用正歲之正月郊祭之盖特尊焉孝經曰郊祀后稷以配天配靈威仰也宗祀又正於明堂以配上帝汎配五)
(帝也○不王如字又于况反下同禘徒細反下同大微音泰下文注大祖大王皆同熛必遥反樞昌朱反紐女九反拒俱甫反叶本)
(又作汁戶牒反汜配芳劔反○重言二並見前篇)諸侯及其大祖(大祖受封君也)大夫士
有大事省於其君午祫及其高祖(大事寇戎之事也省善也善於其君謂免於大)
(難也干猶空也空祫謂無廟祫祭之於壇墠○省舊仙善反案𡭗雅云省即訓善息靖反無煩改字祫徐音洽難乃旦反壇大丹反)
(墠音善)〇牧之野武王之大事也旣事而退柴於上帝祈
於社設奠於牧室(柴祈奠告天地及先祖也牧室牧野之室也古者郊關皆有館焉先祖者行主也○)
(重意柴於上帝祈於社王制類于上帝宜干社)遂率天下諸侯執豆籩逡奔走(逡疾)
(也疾奔走言勸事也周頌曰逡奔走在廟○逡息俊反注冋)追王大王亶父王季歷文王
昌不以卑臨尊也(不用諸侯之號臨天子也文王稱王早矣於殷猶爲諸侯於是著焉○追王于况反)
(亶丁但反父音甫著知慮反)〇上治祖禰尊尊也下治子孫親親也旁
治昆弟合族以食序以昭繆别之以禮義人道竭矣(治猶)
(正也繆讀爲穆声之誤也竭盡也○禰本或作祢羊礼反繆音木别彼列反下至其庶姓别文注並同繆讀莫侯反又音繆重言尊)
(尊也二下文一親親也四下文文王世子八中庸三十各一)○聖人南面而聽天下所且
先者五民不與焉(且先言未遑餘事○聽絺寕反与音預)一曰治親二曰報
功三曰舉賢四曰使能五曰存愛(功功臣也存察也察有仁愛者)五者
一得於天下民無不足無不贍者五者一物紕繆民莫
得其死(物猶事也紕繆猶錯也五事得則民足一事失則民不得其死明政之難○贍本又作儋食豔反紕匹弥反徐)
(孚夷反又方齊反繆音謬本或作謬)聖人南面而治天下必自人道始矣(人道)
(謂此五事重意見礼器第十)立權度量考文章改正朔易服色殊徽號
異器械别衣服此其所得與民變革者也(權稱也度丈尺也量斗斛)
(也文章礼法也服色車馬也徽號旌旗之名也器械礼樂之器及兵甲也衣服吉凶之制也徽或作禕○量音亮注同正音征徽諱)
(韋反械尸戒反别彼列反稱尺證反禕許韋反)其不可得變革者則有矣親親也
尊尊也長長也男女有别此其不可得與民變革者也
(四者人道之常○長長並丁丈反後除注逮者長並同别彼列反重言親親也三一見文王世子第八一見中庸三十一長長也二)
(一見文王世子尊尊也一上文○男女有别三郊特牲昏義各一又上篇親親尊尊長長男女之有别)〇同姓從
宗合族屬異姓主名治際會名著而男女有别(合合之宗子之)
(家序昭穆也異姓謂來嫁者也主於母与婦之名耳際會昏礼交接之會也著明也母婦之名不明則人倫乱也乱者若衛宣公楚)
(平王爲子取而自納焉○際音祭著知慮反爲于僞反下相爲同)其夫屬乎父道者妻皆母
道也其夫屬乎子道者妻皆婦道也(言母婦无昭穆於此統於夫耳母焉則尊)
(之婦焉則卑之尊之卑之明非巳倫以厚别也○屬音燭)謂弟之妻婦者是嫂亦可謂
之母乎(言不可也謂之婦与嫂者以其在巳之列以名遠之耳復謂嫂爲母則令昭穆不明昆弟之妻夫之昆弟不相)
(爲服不成其親也男女無親則遠於相見○嫂本又作㛮悉早反遠于万反下同復扶又反令力呈反)名者人治
之大者也可無慎乎(人治所以正人○治直吏反注同)○四世而緦服之
窮也五世祖免殺同姓也六世親屬竭矣(四世共高祖五世高祖昆)
(弟六世以外親尽無属名○免音問殺色界反徐所例反)其庶姓别於上而戚單於下昏
姻可以通乎(問之也玄孫之子姓别於高祖五世而無服姓世所由生〇戚千歷反單音丹婚姻如字)繫之
以姓而弗别綴之以食而弗殊雖百世而昏姻不通者
周道然也(周之礼所建者長也姓正姓也始祖爲正姓高祖爲庶姓繫之弗别謂若今宗室屬藉也周礼小史掌定)
(繫世辨昭穆○繫音計又戸計反别皇如字舊彼列反注及下同綴丁衛反連合也食音嗣定繫戸計反一音計)〇服
術有六一曰親親二曰尊尊三曰名四曰出入五曰長
幼六曰從服(術猶道也親親父母爲首尊尊君爲首名世母叔母之屬也出入女子子嫁者及在室者長幼成人)
(及殤也從服若夫爲妻之父母妻爲夫之黨服○夫爲妻于僞反下至其義然也注皆同)○從服有六有屬
從(子爲母之黨)有徒從(臣爲君之黨)有從有服而無服(公子爲其妻之父母)
有從無服而有服(公子之妻爲公子之外兄弟)有從重而輕(夫爲妻之父母)
有從輕而重(公子之妻爲其皇姑重言有從有服而無服有從無服而有服有從重而輕有從輕而重二又見服)
(問三十六)○自仁率親等而上之至于祖名曰輕自義率祖
順而下之至于禰名曰重一輕一重其義然也(自猶用也率循)
(也用恩則父母重而祖輕用義則祖重而父母輕恩重者爲之二年義重者爲之斉衰然如是也○上時掌反重意其義然也郊特)
(牲祭義其義一也)○君有合族之道族人不得以其戚戚君位
也(君恩可以下施而族人皆臣也不得以父兄子弟之親自戚於君位謂齒列也所以尊君别嫌也○别彼列反)〇庶
子不祭明其宗也庶子不得爲長子三年不繼祖也(明猶)
(尊也一統焉族人上不戚君下又辟宗乃後能相序○爲于僞反下爲其土注死爲之爲其妻爲之大功不相爲皆同辟音避)别
子爲祖(别子謂公子若始來在此國者後世以爲祖也)繼别爲宗(别子之世適也族人尊之謂之)
(大宗是宗子也○適丁歷反下文及注皆同)繼禰者爲小宗(父之適也兄弟尊之謂之小宗重言二上)
(篇一)有百世不遷之宗有五世則遷之宗百世不遷者别
子之後也宗其繼别子之所自出者百世不遷者也宗
其繼高祖者五世則遷者也尊祖故敬宗敬宗尊祖之義
也(迁猶变易也継别子别子之世適也継高祖者亦小宗也先言継禰者據别子子弟之子也以高祖與祢皆有継者則曾祖亦)
(有也則小宗四與大宗凡五重意有五世則迁之宗上篇有五世而迁之宗宗其継高祖者上篇其継高祖者○尊祖故敬宗三下)
(文一上篇一○敬宗尊祖之義也上篇敬宗所以尊祖祢也文王世子尊祖之道也)○有小宗而無大宗
者有大宗而無小宗者有無宗亦莫之宗者公子是也
(公子有此三事也公子謂先君之子今君昆弟)公子有宗道公子之公爲其士大
夫之庶者宗其士大夫之適者公子之宗道也(公子不得宗君)
(君命適昆弟爲之宗使之宗之是公子之宗道也所宗者適則如大宗死爲之斉衰九月其母則小君也爲其妻斉衰三月無適而)
(宗庶則如小宗死爲之大功九月其母妻無服公子唯巳而巳則無所宗亦莫之宗○唯巳音紀)〇絶族無移服
(族昆弟之子不相爲服○移本或作施同以䜴反移猶傍也)親者屬也(有親者服各以其屬親䟽)○自
仁率親等而上之至于祖自義率祖順而下之至于禰
是故人道親親也(言先有恩)親親故尊祖尊祖故敬宗敬宗
故收族收族故宗廟嚴宗廟嚴故重社稷重社稷故愛
百姓愛百姓故刑罰中刑罰中故庶民安庶民安故財
用足財用足故百志成百志成故禮俗刑禮俗刑然後
樂(收族序以昭穆也嚴猶尊也孝經曰孝莫大於嚴父百志人之志意所欲也刑猶成也○罰中丁仲反重言尊祖故敬宗)
(三上文上篇一)詩云不顯不承無斁於人斯此之謂也(斁厭也言文王)
(之仁不顯乎不承成先人之業乎言其顯且承之人樂之無厭也○斁音亦厭於豔反下同重言此之謂也九礼器祭義喪服四制)
(各一樂記三經觧三)
少儀第十七(○陸曰少詩照反少猶小也鄭云以其記相見及薦羞之小威儀)鄭氏註
聞始見君子者辭曰某固願聞名於將命者(君子卿大夫若有異)
(德者固如故也將猶奉也即君子之門而云願以名聞於奉命者謙遠之也重則云固奉命傳辝出入○始見賢遍反下文注除注)
(二相見並同聞各如字徐音問注皆同嗛音謙本又作謙遠于万反重直用反傳丈專反下傳辝同)不得階主(階上)
(進者言賓之辝不得指斥主人○上時掌反)敵者曰某固願見(敵當也願見願見於將命者謙也)
罕見曰聞名(罕希也希相見雖於敵者猶爲尊主之辝如於君子○罕見賢遍反)亟見曰朝
夕(亟數也於君子則曰某願朝夕聞名於將命者於敵者則曰某願朝夕見於將命者○亟去冀反注及下同數色角反)瞽
曰聞名(瞽無目也以無目辝不稱見)○適有喪者曰比(適之也日某願比於將命者比猶比)
(方俱給事)童子曰聽事(日某願聽事於將命者童子未成人不敢當相見之礼)適公卿之
喪則曰聽役於司徒(喪憂戚無賓主之礼皆爲執事來也○爲于僞反下文爲君喪注虽爲並同)
○君將適他臣如致金玉貨貝於君則曰致馬資於有
司敵者曰贈從者(適他行朝會也資猶用也贈送也○適它音他本亦作他從才用反朝直遥反)○
臣致禭於君則曰致廢衣於賈人敵者曰禭(言廢衣不必其以歛)
(也賈人之物善悪也周礼玉府掌凡王之献金玉兵器文織良貨賄之物受而藏之有賈八人○禭音遂賈音嫁徐音估注同歛力)
(豔反識音志鄭注周礼云畫繡之屬)親者兄弟不以禭進(不执將命也以即陳而巳)臣爲
君喪納貨貝於君則曰納甸於有司(甸謂田野之物○甸大見反)賵
馬入廟門(以其主於死者○賵芳仲反)&KR0608;馬與其幣大白兵車不入
廟門(以其主於生人也兵車革路也虽爲死者來陳之於外戰伐田獵之服非盛者也周礼革路建大白以即戎○&KR0608;音)
(附重言不入庿門見曲礼)○&KR0608;者旣致命坐委之擯者舉之主人無親
受也(喪者非尸柩之事則不親也㪯之圣以東○柩音舊)〇受立授立不坐(由便○便婢面反○)
(重意授立不坐曲礼上授立不坐授坐不立)性之直者則有之矣(有之有跪者也謂受授於尊者)
(而尊者短則跪不敢以長臨之○跪其委反長直良反)〇始入而辭曰辭矣即席曰可
矣(可猶止也謂擯者爲賓主之節也始入則告之辝至就席則止其辝)排闔說屨於戶内者
一人而巳矣(虽衆敵猶有所尊也○排薄皆反闔初臘反又音合說吐活反本亦作脫下注同)有尊
長在則否(在在内也後來之衆皆說屦於戶外○長丁丈反下文注尊長皆同)問品味曰子亟
食於某乎問道藝曰子習於某乎子善於某乎(不斥人謙也道)
(三德三行也藝六藝○某音母行下孟反)○不疑在躬(躬身也不服行所不知使身疑也)不度
民械(械兵器也不計度民家之噐物使巳亦有○度大洛反計也注同械戸戒反)不願於大家(大謂)
(冨之廣也)不訾重器(訾思也重猶寳也○訾子斯反)汜埽曰埽埽席前曰拚
拚席不以鬛執箕膺擖(鬛謂帚也帚恒埽地不㓗清也膺親也擖舌也持箕將去糞者以舌自鄕)
(○汜埽上芳劔反下悉報反拚弗運反又作&KR2076;鬛力輒反膺於陵反胸前也擖以涉反苦也徐音葉清徐才性反又如字去起吕反)
(下櫂去同鄕許亮反)○不貳問(當正巳之心以問吉凶於蓍龜不得於正凶則卜筮其權也○蓍音尸)問
卜筮曰義與志與義則可問志則否(大卜問來卜筮者也義正事也志私意也)
(○與音餘下同大音泰)〇尊長於巳踰等不敢問其年(踰等父兄黨也問年則巳)
(恭孫之心不全○孫音遜本亦作遜同)燕見不將命(自不用賓主之正來則若子弟然○見賢遍反下請)
(見同)遇於道見則面(可以隱則隱不敢煩動也重意曲礼上遭先生於道)不請所之(尊長)
(所之或卑褻○褻息列反)喪俟事不犆弔(亦不敢故煩動也事朝夕哭時○特本亦作犆音特)侍坐
弗使不執琴瑟不畫地手無容不翣也(端慤所以爲敬也尊長或使弹琴瑟)
(則爲之可○畫胡麥反翣本又作翣所甲反盧云扇也慤苦角反)寢則坐而將命(命有所傳辝也坐者)
(不敢臨之)侍射則約矢(不敢与之拾取也○射食夜反下注客射同拾其劫反)侍投則擁
矢(不敢釋於地也投投壷也投壷坐)勝則洗而以請(洗爵請行觴不敢直飲之○飲音蔭)客亦
如之(客射若投壷不勝主人亦洗而請之○勝詩證反)不角(角謂觥罰爵也於尊長与客如献酬之爵○觥古横)
(反)不擢馬(擢去也謂徹也已徹馬嫌勝故專之○擢直角反)○執君之乘車則坐
(執執轡謂守之也君不在中坐示不行也○乘䋲證反轡冰媚反)僕者右帶劔負良綏申之
面扡諸幦(面前也幦覆苓也良綏君綏也負之由左肩上入古腋下申之於前覆苓上也○扡徒可反引也又他佑)
(反幦徐音覓芩力丁反掖音亦)以散綏升執轡然後步(步行也○散悉旦反)○請見
不請退(去上不敢自由○見䝨遍反)朝廷曰退(近君爲進○朝直遥反後朝廷皆同近附近之)
(近)燕遊曰歸(礼亵主於家也)師役曰罷(罷之言罷勞也春秋傳日師還曰疲○罷音皮)
(注同還音旋下文注皆同)○侍坐於君子君子欠伸運笏澤劒首還屨
問日之蚤莫雖請退可也(以此皆解倦之狀伸頻伸也運澤謂玩弄也金器弄之易以汙澤○)
(欠起劔反伸音申笏音忽還音旋蚤音早莫音暮解古賣反頻本又作頻音頻玩五乱反易以䜴反汗戶旦反一音烏重言侍坐於)
(君子君子欠伸二一見曲礼上一問日之蚤莫曲礼上視日之蚤莫)○事君者量而后入不入
而后量凡乞假於人爲人從事者亦然然故上無怨而
不遠罪也(量量其事意合成否○量音亮乞如字又音氣爲于僞反遠于万反)不窺密(嫌同人之私也)
(密隱曲処也○窺苦規反伺音司處昌慮反)不旁狎(妄相服習終或争訟○争争闘之争)不道舊
故(言知識之過失損友也孔子曰故舊不遺則民不偷○偷他侯反)不戲色(暫變傾顔色爲非常則人不長)
(失敬也○不長丁丈反絶句)○爲人臣下者有諫而無訕有亡而無疾
(亡去也疾惡也○訕所諫反徐所奸反惡烏路反重意爲人臣下者有諫而無訕曲礼上爲人臣之礼不顯諫)頌而無
讇諫而無驕(頌謂將順其美也驕謂言行謀從恃知而慢也○讇敕檢反)怠則張而相
之(怠惰也相助也○相息亮反注同惰徒卧反)廢則埽而更之(廢政教壞乱不可因也○更音庚)
謂之社稷之役(役爲也)○母拔來母報往(報讀爲赴疾之赴拔赴皆疾也人來)
(往所之當有宿漸不可卒也○拔蒲末反注同急疾也王本作挍古孝反報音赴卒才忽反)母瀆神(瀆謂數而不敬)
(○數色角反)母循枉(前日之不正不可復遵行以自伸○循枉上音旬下紆往反邪曲也復扶又反)母測
未至(測意度也○意度如字本又作億音抑下大各反)士依於德游於藝(德三德也一曰)
(至德二曰敏德三曰孝德藝六藝也一曰五礼二曰六楽三曰五射四曰五御五曰六書六日九數)工依於法游
於說(法謂規矩尺寸之數也說謂鴻殺之意所宜也考工記曰薄厚之所震動清濁之所由出侈弇之所由㒷有說說或)
(爲申○於說如字注同又始銳反鴻字又作供殺色戒反侈昌氏反弇於檢反)母訾衣服成器(訾思也成)
(猶善也思此則疾貧也○訾子斯反)母身質言語(質成也聞疑則傳疑若成之或有所誤也○傳丈專反)
言語之美穆穆皇皇朝廷之美濟濟翔翔祭祀之美齊
齊皇皇車馬之美匪匪翼翼鸞和之美肅肅雍雍(匪讀)
(如四牡騑騑斉斉皇皇讀如歸往之往美皆當爲儀字之誤也周礼教國子六儀一日祭祀之容二日賓客之容三日朝廷之容四)
(日喪紀之容五日軍旅之容六曰車馬之容○美音儀出注下同済子礼反済済皇皇斉如字皇音往徐子况反匪讀爲騑芳非反)
(牝音母重意玉藻朝廷済済翔翔)○問國君之子長幼長則曰能從社稷
之事矣幼則曰能御未能御(御謂御事○長丁丈反下及注同)問大夫
之子長幼長則曰能從樂人之事矣幼則曰能正於樂
人未能正於樂人(正樂政也周礼大司樂以楽德教國子中和祗庸孝友以楽語教國子㒷道諷誦言)
(語以楽舞教國子舞雲門大卷大咸大韶大夏大獲大武○楽人音岳㒷如字又許證反道音導諷福鳳反卷音權濩戶故反)問
士之子長幼長則曰能耕矣幼則曰能負薪未能負薪
(士禄薄子以農事爲業重意見曲礼下篇未)○執玉執龜筴不趨堂上不趨城
上不趨(於重器於近尊於迫狹無容也步張足曰趨○筴音策近附近之近狹音洽重言堂上不趨二曲礼上)武
車不式介者不拜(兵車不以容礼下人也車中之拜肅拜○介音界下戸嫁反重意武車不式曲礼上)
(兵車不式重言介者不拜二一見曲礼上篇末)○婦人吉事雖有君賜肅拜爲尸
坐則不手拜肅拜爲喪主則不手拜(肅拜拜低頭也手拜手至地也婦人以肅)
(拜爲正凶事乃手拜耳爲尸爲祖姑之尸也土虞礼曰男男尸女女尸爲喪主不手拜者爲夫与長子當稽顙也其餘亦手拜而已)
(雖或爲唯或曰喪爲主則不手拜肅拜也○低丁兮反爲去于僞反)○葛絰而麻帶(謂旣虞卒哭也帶所)
(以自結束也婦人質少變於喪之帶有除而無變)○取爼進爼不坐(以其有足亦柄尺之類○柄兵)
(命反)○執虚如執盈入虚如有人(重愼重意執虚如執盈曲礼重執有如不克)凡
祭於室中堂上無跣燕則有之(祭不跣者王敬也燕則有跣爲歡也天子諸侯祭有)
(坐尸於堂之礼祭所尊在室燕所尊在堂將燕降說屦乃升堂○跣悉典反爲于僞反稅屦本又作脫又作說吐活反)未嘗
不食新(嘗謂薦新物於寢廟)○僕於君子君子升下則授綏始乘
則式君子下行然後還立(還車而立以俟其去○還音旋注同)○乘貳車則
式佐車則否(貳車佐車皆副車也朝祀之副曰貳戎獵之副曰佐鲁莊公敗于乾時公喪戎路傳乘而歸○朝直)
(遥反喪息浪反傳乘上丈專反又陟恋反下䋲證反下文除乘車同)○貳車者諸侯七乘上大
夫五乘下大夫五乘(此盖殷制也周礼貳車公九乘侯伯七乘子男五乘卿大夫各如其命之數)
有貳車之乘馬服車不齒(尊有爵者之物廣敬也服車所乘車也車有新舊)觀
君子之衣服服劔乘馬弗賈(平尊者之物非敬也○賈音嫁)其以乘壷
酒束脩一犬賜人若獻人則陳酒執脩以將命亦曰乘
壷酒束脩一犬(陳重者執輕者便也乘壷四壷也酒謂清也糟也不言陳犬或無脩者牽犬以致命也於卑者)
(曰賜於尊者曰献○便婢面反下同糟早勞反)其以鼎肉則執以將命(鼎肉謂牲體巳絶可)
(升於鼎○已如字又音異觧庚買反)其禽加於一雙則執一雙以將命委其
餘(加猶多也)犬則執緤守犬田犬則授擯者旣受乃問犬名
牛則執紖馬則執靮皆右之(緤紖靮皆所以繫制之者守犬田犬問名畜養者當呼之)
(名謂若韓盧宋鵲之属右之者執之宜由便也○緤息列反守手又反又如字注同紖丈引反靮丁曆反畜許六反鵲七略反犬也)
臣則左之(異於衆物臣謂囚俘〇俘音孚)車則說綏執以將命甲若有以
前之則執以將命無以前之則袒櫜奉冑(甲鎧也有以前之謂他摯)
(幣也櫜弢鎧衣也胄兜鍪也袒其衣出兜鍪以致命○稅本又作脫又作說同吐活反祖音但櫜音羔甲衣也奉芳勇反胄直又反)
(鎧苦代反弢吐刀反兜丁侯反鍪立侯反)器則執蓋(謂有表裏)弓則以左手屈韣執
拊(韣弓衣也左手屈衣并於拊執之而右手執䔥〇韣音獨推芳武反并必政反)劔則啓櫝蓋襲之
加夫橈與劔焉(櫝謂劔凾也襲郤合之夫橈劔衣也加劔於衣上夫或爲煩皆發声○櫝音獨夫襓上音)
(扶注同下如遥反凾音咸郤去略反下文同)笏書脩苞苴兮茵席枕几熲杖琴
瑟戈有刃者櫝筴籥其執之皆尚左手(苞苴謂編束萑葦以裹魚肉也茵著)
(蓐也熲警枕也筴蓍也籥如笛三孔皆十六物也左手執上上陽也右手執下下隂也○苴子余反茵音因熲京領反注同警枕也)
(又埛迥反編必綿反菅音姦葦于鬼反裏音果著蓐上音佇下音辱)刀郤刃授穎削授拊(辟用時穎)
(鐶也拊謂把〇穎役頂反削音笑辟音避把音霸)凡有刺刃者以授人則辟刃(辟刃)
(不以正鄕人也○刺七智反又七亦反辟匹亦反注同鄕許亮反下鄕國同)乘兵車出先刃入後
刃(不以刃鄕國也)軍尚左(左陽也陽主生將軍有廟勝之策左將軍爲上貴不敗績)卒尚右(右隂也隂)
(主殺卒之行伍以右爲上示有死志○卒子忽反注同行伍戶剛反下音五)〇賓客王恭祭祀主敬
喪事主哀會同主詡(恭在貌也而敬又在心詡謂敏而有勇若斉國佐○詡况矩反)軍旅
思險隱情以虞(險阻出竒覆諼之處也隱意也思也虞度也當思念巳情之所能以度彼之將然否○阻)
(側吕反覆芳冨反謂伏兵也徐音赴諼况煩反諼詐也或云諼譁處昌慮反度大各反下同)○燕侍食於君
子則先飯而後巳(所以勸也○飯煩晚反下小飯同重意曲礼上侍食)母放飯母流
歠小飯而亟之(亟疾也備&KR0938;噎若見問也○歠昌悅反亟紀力反注同噦噎上於月反下伊結反)數噍
母爲口容(口容弄口〇數色角反噍字又作嚼子笑反又在笑反)客自徹亂焉則止
(主人乱其徹)○客爵居左其飲居右(客爵謂主人所酬賓之爵也以優賓耳賓不㪯奠于)
(薦東重意曲礼上食居人之左一羹居人之右)介爵酢爵僎爵皆居右(三爵皆飲爵也介賓)
(之輔也酢所以酢主人也古文礼僎作遵遵謂鄕人爲卿大夫來觀礼者酢或爲作僎或爲騶○介音界注同僎音遵騶責留反本)
(又作馴音廵)○羞濡魚者進尾(擗之由後鯁肉易離也乾魚進首擗之由前理易析也○濡音儒擗)
(𥙷麥反下同鯁格猛反易以䜴反下同析星曆反)冬右腴(氣在下腴腹下也○腴以朱反)夏右鰭(氣在)
(上鰭脊也○右鰭音祈脊子昔反)祭膴(膴大臠謂刳魚腹也膴讀如哻○膴舊火吳反依注音&KR1168;况甫反徐况紆反脔)
(力轉反刳口胡反又苦侯反)〇凡齊執之以右居之於左(斉謂食羹醬飲有斉和者也居)
(於左手之上右手執而正之由便也○斉才細反注及下以斉并注同食音嗣和戶卧反下斉和同便婢面反)○贊幣
自左詔辭自右(自由也謂爲君受幣爲君出命也立者尊右○爲干僞反下爲君同)○酌尸
之僕如君之僕(當其爲尸則尊)其在車則左執轡右受爵祭左
右軌范乃飲(周礼大御祭两軹祭軌乃飲軌与軹於車同謂轊頭也範与范声同謂軾前也○軌媿美反范音犯)
(軹音只轊音衛軾音式)○凡羞有爼者則於爼肉内祭(爼於人爲横不得祭於間)
(也)君子不食圂腴(周礼圂作豢謂犬豕之属食米糓者也腴有似於人穢○圂与豢同音患&KR1070;本又作)
(穢紆廢反音烏外反)一小子走而不趨舉爵則坐祭立飲(卜子弟子也卑不得)
(与賓介俱備礼容也)凡洗必盥(洗盥乃洗爵先自絜也盥有不洗也○盥音管又古乱反)牛羊之肺
離而不提心(提猶絶也&KR2687;離之不絶中央央少者使易絶以祭耳○不提心丁礼反注同絶句&KR2687;苦圭反犁本又)
(作離同力兮反又力知反)凡羞有湆者不以齊(斉和也○湆起及反)爲君子擇
葱薤則絶其本末(爲有萎乾○爲于僞反注同薤戶戒反萎乾上於危反又於僞反下音于)羞首
者進喙祭耳(耳出見也○喙許穢反見賢遍反)〇尊者以酌者之左爲上
尊(尊者設尊者也酌者鄕尊其左則右尊也○樽本又作尊注下皆同鄕許亮反下鄕人同)尊壷者面其
鼻(鼻在面中言鄕人也重意玉藻唯君面尊)飲酒者禨者醮者有折爼不坐
(折爼尊徹之乃坐也巳休飲曰禨酌始冠曰醮○機其記反醮子笑反折之設反下及注皆同冠古乱反)未步爵不
嘗羞(步行也)○牛與羊魚之腥聶而切之爲膾(聶之言䐑也先藿葉)
(切之復報切之則成膾○聶之涉反注及下皆同膾古外反䐑直輒反復扶又反)麋鹿爲菹野豕爲
軒皆聶而不切&KR0874;爲辟雞兔爲宛脾皆聶而切之切葱
若薤實之醯以柔之(此軒辟雞宛脾皆菹類也其作之狀以醯与葷菜俺之殺肉及腥氣也○麋音)
(眉軒音献注同麕俱倫反辟音壁又𥙷麥反徐扶益反注同兔他故反苑脾上於阮反下毗支反切葱若薤實之絶句菹莊居反羣)
(許云反淹於廉反又於劫反)〇其有折爼者取祭反之不坐燔亦如之
(亦爲柄尺之類也燔炙也鄕射曰賓奠爵于薦西興取肺坐絶祭左手嚌之興加于爼坐&KR0868;手○燔音煩柄兵命反斉之才細反悅)
(本亦作&KR0868;始銳反)尸則坐(尸尊也少牢饋食礼曰尸左執爵右兼取肝肺擩于爼塩振祭嚌之加于菹豆○食音嗣)
(檽本又作懦而專反又而悅反徐耳誰反重意尸則坐曲礼内則坐如尸)○衣服在躬而不知其
名爲罔(罔猶罔罔无知貌○罔本亦作冈又作誷亡兩反)○其未有燭而後至者
則以在者告道瞽亦然(爲其不見意欲知之也師冕見及階子曰階也及席子曰席也皆坐子告)
(之曰某在斯某在斯○道音導爲于僞反下爲貴下文爲人爲巳同冕見賢遍反)凡飲酒爲獻主者
執燭抱燋客作而辭然後以授人(爲宵言也主人親執燭敬賓示不倦也言献主)
(者容君使宰夫也末爇曰燋○燋側角反又子約反或音在遥反爇人悅反)執燭不讓不辭不歌
(以燭継晝礼殺○殺色戒反)洗盥執食飲者勿氣有問焉則辟咡而對
(示不敢歆臭也口旁曰咡○辟匹亦反徐孚益反咡而志反歆許金反臭許又反重意曲礼上負劒辟咡詔之)○爲人
祭曰致福爲巳祭而致膳於君子曰膳祔練曰告(此皆致祭)
(祀之餘於君子也攝主言致福申其辝也自祭言膳謙也祔練言告不敢以爲福膳也)凡膳告於君子
主人展之以授使者于阼階之南南面再拜稽首送反
命主人又再拜稽首(展省具也○使色吏反)其禮太牢則以牛左
肩臂臑折九个少牢則以羊左肩七个犆豕則以豕左
肩五个(折断分之也皆用左者右以祭也羊豕不言臂臑因牛序之可知○臂本亦作辟必豉反注同臑奴報反又奴)
(到反說文去臂羊犬讀若儒字林人於反个古賀反下同犆大得反断丁管反又大喚反分方云反又扶問反本又作个古賀反)
○國家靡敝則車不雕幾甲不組縢食器不刻鏤君子
不履絲屨馬不常秣(靡敝賦稅亟也雕畫也幾附纏爲沂鄂也組縢以組飾之及紟帶也詩云公徒)
(三萬貝胄朱綅亦鎧飾也○靡亡皮反注同幾其衣反注同組音祖縢大登反常如字恒也本亦作其秣音末榖馬亟本亦作極紀)
(力反急也一音其力反沂魚巾反鄂五合反紟其蔭反結也綅息廉反又音侵鎧苦代反重言則車不雕幾食器不刻鏤二一見哀)
(公問二十七無則字与食字)
纂圖互註禮記卷之十
