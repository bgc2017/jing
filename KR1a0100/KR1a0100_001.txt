周易集註卷首上
眀來知德撰
上下經篇義
上經首乾坤者隂陽之定位萬物之男女也易之數也
對待不移者也自乾坤歷屯蒙需訟師比小畜履十卦
隂陽各三十畫則六十矣陽極于六隂極于六至此乾
坤變矣故坤綜乾而為泰乾綜坤而為否泰否者乾坤
上下相綜之卦也乾坤既迭相否泰則其間萬物吉凶
消長進退存亡不可悉紀自同人以下至大畜無非否
泰之相推無否無泰非易矣水火者乾坤所有之物皆
天道也體也無水火則乾坤為死物故必山澤通氣雷
風相薄而後乾坤之水火可交頥大過者山澤雷風之
卦也頥有離象大過有坎象故上經首乾坤必乾坤歷
否泰至頥大過而後終之以坎離下經首咸恒者隂陽
之交感一物之乾坤也易之氣也流行不巳者也自咸
恒歷遯大壮晉眀夷家人暌蹇解十卦隂陽各三十畫
則六十矣陽極于六隂極于六至此男女變矣故咸之
男女綜而為損恒之男女綜而為益損益者男女上下
相綜之卦也男女既迭相損益則其間萬事吉凶消長
進退存亡不可悉紀自夬以下至節無非損益之相推
無損無益非易矣既濟未濟者男女所交之事皆人道
也用也無既濟未濟則男女為死物故必山澤通氣雷
風相薄而後男女之水火可交中孚小過者山澤雷風
之卦也中孚有離象小過有坎象故下經首咸恒必咸
恒歷損益至中孚小過而後終之以既濟未濟要之天
道之體雖以否泰為主未必無人道人道之用雖以損
益為主而未必無天道上下經之篇義藴蓄其妙至此
若以卦爻言之上經陽爻八十六隂爻九十四隂多于
陽者凢八下經陽爻一百有六隂爻九十有八陽多于
隂者亦八上經隂多于陽下經陽多于隂皆同八焉是
卦爻之隂陽均平也若以綜卦兩卦作一卦論之上經
十八卦成三十卦陽爻五十二隂爻五十六隂多於陽
者凡四下經十八卦成三十四卦陽爻五十六隂爻五
十二陽多于隂者亦四上經隂多于陽下經陽多于隂
皆同四焉是綜卦之隂陽均平也上下經之篇義卦爻
其精至此孔子贊其至精至變至神厥有由矣
易經字義
象
卦中立象有不拘說卦乾馬坤牛乾首坤腹之𩔖者有
自卦情而立象者如乾卦本馬而言龍以乾道變化龍
乃變化之物故以龍言之朱子語錄或問卦之象朱子
曰便是理會不得如乾為馬而說龍如此之𩔖皆不通
殊不知以卦情立象也且荀九家亦有乾為龍又如咸
卦艮為少男兊為少女男女相感之情莫如年之少者
故周公立爻象曰拇曰腓曰股曰憧憧曰脢曰輔頰舌
一身皆感焉盖艮止則感之專兊悦則應之至是以四
體百骸從拇而上自舌而下無往而非感矣此則以男
女相感之至情而立象也又如豚魚知風鶴知秋雞知
旦三物皆有信故中孚取之亦以卦情立象也又如漸
取鴻者以鴻至有時而羣有序不失其時不失其序于
漸之義為切且鴻又不再偶于文王卦辭女歸之義為
切此亦以卦情立象也有以卦畫之形取象者如剥言
宅言牀言廬者因五隂在下列于兩旁一陽覆于其上
如宅如牀如廬此以畫之形立象也鼎與小過亦然又
有卦體大象之象凡陽在上者皆象艮巽陽在下者皆
象震兊陽在上下者皆象離隂在上下者皆象坎如益
象離故言龜大過象坎故言棟頥亦象離故亦言龜也
又如中孚君子以議獄緩死亦取噬嗑火雷之意以中
孚大象離而中爻則雷也故凡陽在下者動之象在中
者䧟之象在上者止之象凡隂在下者入之象在中者
麗之象在上者說之象又有以中爻取象者如漸卦九
三婦孕不育以中爻二四合坎中滿也九五三歲不孕
以中爻三五合離中虚也有將錯卦立象者如履卦言
虎以下卦兊錯艮也有因綜卦立象者如井與困相綜
巽為市邑在困為兊在井為巽則改為邑矣有即隂陽
而取象者如乾為馬本象也坎與震皆得乾之一畫亦
言馬坤為牛本象也離得坤之一畫亦言牛皆其𩔖也
有相因而取象者如革卦九五言虎者以兊錯艮艮為
虎也上六即以豹言之豹次于虎故相因而言豹也故
其象多是無此事此理而止立其象如金車玉鉉之𩔖
金豈可為車玉豈可為鉉盖雖無此事此理而爻内有
此象也朱子語錄云卦要看得親切須是兼象看但象
失其𫝊了殊不知聖人立象有卦情之象有卦畫之象
有大象之象有中爻之象有錯卦之象有綜卦之象有
爻變之象有占中之象正如釋卦名義有以卦德釋者
有以卦象釋者有以卦體釋者有以卦綜釋者即此意
也所以說擬諸其形容象其物宜但形容物宜可擬可
象即是象矣自王弼不知文王序卦之妙掃除其象後
儒泥滯說卦所以說象失其傳而不知未失其傳也善
乎蔡氏曰聖人擬諸其形容而立象至纖至悉無所不
有所謂其道甚大百物不廢者此也其在上古尚此以
制器其在中古觀此以繋辭而後世之言易者乃曰得
意在忘象得象在忘言一切指為魚兔筌蹄殆非聖人
作易前民用以教天下之意矣此言盖有所指而發也
錯
錯者陰與陽相對也父與母錯長男與長女錯中男與
中女錯少男與少女錯八卦相錯六十四卦皆不外此
錯也天地造化之理獨隂獨陽不能生成故有剛必有
柔有男必有女所以八卦相錯八卦既相錯所以象即
寓于錯之中如乾錯坤乾為馬坤即利牝馬之貞履卦
兊錯艮艮為虎文王即以虎言之革卦上體乃兌周公
九五爻亦以虎言之又睽卦上九純用錯卦師卦王三
錫命純用天火同人之錯皆其證也又有以中爻之錯
言者如小畜言雲因中爻離錯坎故也六四言血者坎
為血也言惕者坎為加憂也又如艮卦九三中爻坎爻
辭曰薰心坎水安得薰心以錯離有火煙也
綜(子宋切)
綜字之義即織布帛之綜或上或下顛之倒之者也如
乾坤坎離四正之卦則或上或下㢲兊艮震四隅之卦
則㢲即為兊艮即為震其卦名則不同如屯蒙相綜在
屯則為雷在蒙則為山是也如履小畜相綜在履則為
澤在小畜則為風是也如損益相綜損之六五即益之
六二特倒轉耳故其象皆十朋之龜夬姤相綜夬之九
四即姤之九三故其象皆臀無膚綜卦之妙如此非山
中研窮三十年安能知之宜乎諸儒以象失其𫝊也然
文王序卦有正綜有雜綜如乾初爻變姤坤逆行五爻
變央與姤相綜所以姤綜夬遯綜大壮否綜泰觀綜臨
剥綜復所謂乾坤之正綜也八卦通是初與五綜二與
四綜三與上綜雖一定之數不容安排然陽順行而陰
逆行與之相綜造化之玄妙可見矣文王之序卦不其
神哉即陽木順行生亥死午隂木逆行生午死亥之意
若乾坤所屬尾二卦晉大有需比之𩔖乃術家所謂遊
魂歸魂出于乾坤之外者非乾坤五爻之正變故謂之
雜綜然乾坤水火四正之卦四正與四正相綜艮㢲震
兌四隅之卦四隅與四隅相綜雖雜亦不雜也八卦既
相綜所以象即寓于綜之中如噬嗑利用獄賁乃相綜
之卦亦以獄言之旅豐二卦亦以獄言者皆以其相綜
也有以上六下初而綜者剛自外來而為主于内是也
有以二五而綜者柔得中而上行是也盖易以道隂陽
隂陽之理流行不常原非死物膠固一定者故顛之倒
之可上可下者以其流行不常耳故讀易者不能悟文
王序卦之妙則易不得其門而入既不入門而宫墻外
望則改邑不改井之玄辭其人天且劓之險語不知何
自而來也噫文王不其繼伏羲而神哉
變
變者陽變隂隂變陽也如乾卦初變即為姤是就于本
卦變之宋儒不知文王序卦如屯蒙相綜之卦本是一
卦向上成一卦向下成一卦詳見前伏羲文王錯綜圖
如訟之剛來而得中乃卦綜也非卦變也以為自遯卦
變來非矣如姤方是變卦變玄之又玄妙之又妙盖爻
一動即變如漸卦九三以三為夫以坎中滿為婦孕及
三爻一變則陽死成坤離絶夫位故有夫征不復之象
既成坤則並坎中滿通不見矣故有婦孕不育之象又
如歸妹九四中爻坎月離日期之象也四一變則純坤
而日月不見矣故愆期豈不玄妙
中爻
中爻者二三四五所合之卦也繋辭第九章孔子言甚
詳矣大抵錯者隂陽横相對也綜者隂陽上下相顛倒
也變者陽變隂隂變陽也中爻者隂陽内外相連屬也
周公作爻辭不過此錯綜變中爻四者而已如離卦居
三同人曰三歲未濟曰三年既濟曰三年明夷曰三日
皆以本卦三言也若坎之三歲困之三歲解之三品皆
離之錯也漸之三歲巽之三品皆以中爻合離也豐之
三歲以上六變而為離也即離而諸爻用四者可知矣
孔子韋編三絶于隂陽之理悦心研慮已久故于圓圖
看出錯字于序卦看出綜字所以說錯綜其數又恐後
人將序卦一連不知有錯綜二體故雜亂其卦惟令二
體之卦相連如乾剛坤柔比樂師憂是也又說出中爻
宋儒不知乎此將孔子繋辭所居而安者文王之序卦
所樂而玩者周公之爻辭認序字為卦爻所著事理當
然之次第故自孔子沒而易巳亡至今日矣
周易集註改正分卷圖
上經分卷
共十八卦相綜者兩卦止作一卦相錯者一卦自
為一卦此即文王序卦
一卷乾坤
二卷屯蒙需訟
三卷師比(小畜履)泰否
四卷(同人大有)謙豫隨蠱
五卷臨觀(噬嗑賁)剥復
六卷(无妄大畜)頥大過坎離
下經分卷
共十八卦此即文王序卦
七卷咸恒(遯壮大)(晉夷明)
八卷(家人睽)蹇解損益
九卷夬姤萃升困井
十卷革鼎震艮
十一卷(漸妹歸)豐旅巽兊
十二卷渙節中孚小過既濟未濟
右舊分卷前儒不知文王立序卦之意止以為
上下篇之次序取其多寡均平乃以屯附坤需
附蒙小畜附比泰附復謙附大有隨附豫噬嗑
附觀剥附賁頥附大畜坎附大過遯附恒晉附
井震附鼎深失文王立序卦之意矣今依孔子
雜卦𫝊改正
十三卷繋辭上𫝊
十四卷繋辭下𫝊
十五卷說卦𫝊序卦𫝊雜卦𫝊
十六卷考定繋辭上下𫝊補定說卦傳
來彖曰大哉乾元至哉坤元此贊乾坤之彖一翼也
知彖曰屯剛柔始交而難生此解卦辭之彖二翼也
德象曰天行健地𫝑坤此教人學易之大象三翼也
發潜龍勿用陽在下也此解爻辭之小象四翼也
眀文言五翼也
孔上繋六翼也
子下繋七翼也
十說卦八翼也
翼序卦九翼也
圖雜卦十翼也
此之謂十翼
易註雜說諸圖總目
梁山來知德圓圖
伏羲六十四卦圓圖
伏羲八卦方位
文王八卦方位
伏羲文王錯綜圖
孔子太極生兩儀四象八卦圖
來知德八卦變六十四卦圖
來知德八卦所屬相錯圖
來知德八卦六爻變自相錯圖
來知德八卦次序自相綜圖
來知德八卦所屬相綜文王序卦正綜圖
來知德八卦四正四隅相綜文王序卦雜綜圖
來知德八卦正位圖
來知德上下經篇義
來知德易經字義(象)(錯)(綜)(變)(中爻)
來知德易學六十四卦啟蒙
來知德考定繋辭上下𫝊補定說卦𫝊
來知德周易集註改正分卷圖
來知德發眀孔子十翼圖
此聖人作易之原也理氣象數隂陽老少往來進退
常變吉凶皆尚乎其中孔子繫易首章至易簡而天
下之理得及一隂一陽之謂道易有太極形上形下
數篇以至幽贊于神明一章卒歸于義命皆不外此
圖神而眀之一部易經不在四聖而在我矣或曰伏
羲文王有圖矣而復有此圖何耶(德)曰不然伏羲有
圖文王之圖不同于伏羲豈伏羲之圖差耶盖伏羲
之圖易之對待文王之圖易之流行而(德)之圖不立
文字以天地間理氣象數不過如此此則兼對待流
行主宰之理而圖之也故圖于伏羲文王之前
此伏羲之易也易之數也對待不移者也故伏義圓
圖皆相錯以其對待也所以上經首乾坤乾坤之兩
列者對待也孔子繫辭天尊地卑一條盖本諸此
此文王之易也易之氣也流行不已者也自震而離
而兊而坎春夏秋冬一氣而已故文王序卦一上一
下相綜者以其流行而不已也所以下經首咸恒咸
恒之交感者流行也孔子繫辭剛柔相摩一條盖本
諸此盖有對待其氣運必流行而不巳有流行其象
數必對待而不移故男女相對待其氣必相摩盪若
不相摩盪則男女乃死物矣此處安得有先後故不
分先天後天
伏義文王錯綜圖
伏義圓圖相錯圖文王序卦相綜圖
圓圖一左一右相錯序卦一上一下相綜
左右開列于後上下開列于後
右文王序卦六十四
卦除乾坤坎離大過
頥小過中孚八箇卦
相錯其餘五十六卦
皆相綜雖四正之卦
如否泰既濟未齊四
卦四隅之卦如歸妹
漸随蠱四卦比八卦
可錯可綜然文王皆
以為綜也故五十六
卦止有二十八卦向
上成一卦向下成一
卦共相錯之卦三十
六卦所以上經分十
八卦下經分十八卦
其相綜自然而然之
妙亦如伏羲圓圖相
錯自然而然之妙皆
不假安排穿鑿所以
孔子贊其為天下之
至變者以此漢儒至
宋儒止以為上下篇
之次序不知緊要與
圓圖同諸象皆蔵于
二圖錯綜之中惟其
不知序卦緊要之妙
則易不得其門而入
矣因此將二圖並列
之
因有此相錯圖所以不用伏羲圓圖
八乾一☰大陽上加一陽為乾
兊二☱大陽上加一隂為兊
離三☲少隂上加一陽為離
卦震四☳少隂上加一隂為震
巽五☴少陽上加一陽為巽
坎六☵少陽上加一隂為坎
圖艮七☶大隂上加一陽為艮
坤八☷大隂上加一隂為坤
八卦變六十四卦圖
䷀乾一變
姤䷫初爻變
遯䷠二爻變
否䷋三爻變
觀䷓四爻變
剥䷖五爻變
晉䷢復還四爻變
(大有)䷍歸本卦
乾尾二卦言火離尾二卦言天皆自然之數
䷹兊二變
困䷮初爻變
萃䷬二爻變
咸䷞三爻變
蹇䷦四爻變
謙䷎五爻變
(小過)䷽復還四爻變
(歸妹)䷵歸本卦
兊尾二卦言雷震尾二卦言澤皆自然之數
䷝離三變
旅䷷初爻變
鼎䷱二爻變
(未濟)䷿三爻變
蒙䷃四爻變
渙䷺五爻變
訟䷅復還四爻變
(同人)䷠歸本卦
離尾二卦言天乾尾二卦言火皆自然之數
䷲震四變
豫䷏初爻變
解䷧二爻變
恒䷟三爻變
升䷭四爻變
井䷯五爻變
(大過)䷛復還四爻變
隨䷐歸本卦
震尾二卦言澤兊尾二卦言雷皆自然之數
䷸巽五變
(小畜)䷈初爻變
(家人)䷤二爻變
益䷓三爻變
(无妄)䷋四爻變
(噬嗑)䷔五爻變
頥䷚復還四爻變
蠱䷑歸本卦
巽尾二卦言山艮尾二卦言風皆自然之數
䷜坎六變
節䷻初爻變
屯䷂二爻變
(既濟)䷾三爻變
革䷰四爻變
豐䷶五爻變
(明夷)䷣復還四爻變
師䷆歸本卦
坎尾二卦言地坤尾二卦言水皆自然之數
䷳艮七變
賁䷕初爻變
(大畜)䷙二爻變
損䷨三爻變
睽䷥四爻變
履䷉五爻變
(中孚)䷼復還四爻變
漸䷴歸本卦
艮尾二卦言風巽尾二卦言山皆自然之數
䷁坤八變
復䷗初爻變
臨䷒二爻變
泰䷊三爻變
(大壯)䷡四爻變
夬䷪五爻變
需䷄復還四爻變
比䷇歸本卦
坤尾二卦言水坎尾二卦言地皆自然之數
右八卦不過加太極兩儀四象八卦是也六十四卦
不過變即繫辭所謂八卦成列象在其中矣因而重
之爻在其中矣剛柔相推變在其中矣變在其中者
如乾為陽剛乾下變一隂之巽二隂之艮三隂之坤
坤為隂柔坤下變一陽之震二陽之兊三陽之乾是
剛柔相推也盖三畫卦若不重成六畫則不能變六
十四惟六畫則即變六十四矣所以每一卦六變即
歸本卦下爻盡變為七變連本卦成八卦以八加八
即成六十四卦古之聖人見天地隂陽變化之妙原
是如此所以以易名之若依宋儒說一分二二分四
四分八八分十六十六分三十二三十二分六十四
是一直死數何以為易且通不成卦惟以八加八方
見陰陽自然造化
八卦所屬自相錯圖
乾姤遯否觀剥晉(大有)
䷀䷫䷠䷋䷓䷖䷢䷍
乾坤一與八錯則所屬自然相錯
䷁䷗䷒䷊䷡䷪䷄䷇
坤復臨泰(大壯)夬需比
兑困萃咸蹇謙(小過)(歸妹)
䷹䷮䷬䷞䷦䷎䷽䷵
兑艮二與七錯則所屬自然相錯
䷳䷕䷙䷨䷥䷉䷼䷴
艮賁(大畜)損睽履(中孚)漸
離旅鼎(未濟)蒙渙訟(同人)
䷝䷷䷱䷿䷃䷺䷅䷌
離坎三與六錯則所屬自然相錯
䷜䷻䷂䷾䷰䷶䷣䷆
坎節屯(既濟)革豐(明夷)師
震豫解恒升井(大過)隨
䷲䷏䷧䷟䷭䷯䷛䷐
震巽四與五錯則所屬自然相錯
䷸䷈䷤䷩䷘䷔䷓䷑
巽(小畜)(家人)益(无妄)(噬嗑)頤蠱
六爻變自相錯圖
乾夬(大有)(小畜)履(同人)姤
因乾坤相錯故六爻變亦相錯
坤剥比豫謙師復
兑履(歸妹)節夬隨困
因兑艮相錯故六爻變亦相錯
艮謙漸旅剥蠱賁
離豐(同人)賁(噬嗑)(大有)旅
因離坎相錯故六爻變亦相錯
坎渙師困井比節
震(噬嗑)隨復豐(歸妺)豫
因震巽相錯故六爻變亦相錯
巽井蠱姤渙漸(小畜)
八卦次序自相綜圖
乾四正之卦
乾一乾
兊二天澤履綜風天小畜
離三天火同人綜火天大有
震四天雷无妄綜山天大畜
巽五天風姤綜澤天夬
坎六天水訟綜水天需
艮七天山遯綜雷天大壯
坤八天地否綜地天泰
坤四正之卦
乾一地天泰綜天地否
兊二地澤臨綜風地觀
離三地火明夷綜火地晉
震四地雷復綜山地剥
巽五地風升綜澤地萃
坎六地水師綜水地比
艮七地山謙綜雷地豫
坤八坤
離四正之卦
乾一火天大有綜天火同人
兊二火澤睽綜風火家人
離三離
震四火雷噬嗑綜山火賁
巽五火風鼎綜澤火革
坎六火水未濟綜水火既濟
艮七火山旅綜雷火豐
坤八火地晉綜地火眀夷
坎四正之卦
乾一水天需綜天水訟
兊二水澤節綜風水渙
離三水火既濟綜火水未濟
震四水雷屯綜山水蒙
巽五水風井綜澤水困
坎六坎
艮七水山蹇綜雷水解
坤八水地比綜地水師
兊四隅之卦
乾一澤天夬綜天風姤
兊二兊
離三澤火革綜火風鼎
震四澤雷隨綜山風蠱
巽五澤風大過綜山雷頥
坎六澤水困綜水風井
艮七澤山咸綜雷風恒
坤八澤地萃綜地風升
艮四隅之卦
乾一山天大畜綜天雷無无
兊二山澤損綜風雷益
離三山火賁綜火雷噬嗑
震四山雷頥綜澤風大過
巽五山風蠱綜澤雷隨
坎六山水蒙綜水雷屯
艮七艮
坤八山地剥地雷復
震四隅之卦
乾一雷天大壯綜天山遯
兌二雷澤歸妹綜風山漸
離三雷火豐綜火山旅
震四震
巽五雷風恒綜澤山咸
坎六雷水解綜水山蹇
艮七雷山小過綜風澤中孚
坤八雷地豫綜地山謙
巽四隅之卦
乾一風天小畜綜天澤履
兊二風澤中孚綜雷山小過
離三風火家人綜火澤睽
震四風雷益綜山澤損
巽五巽
坎六風水渙綜水澤節
艮七風山漸綜雷澤歸妹
坤八風地觀綜地澤臨
右乾坤水火之正之卦故天在上則天在下如天澤
履綜風天小畜是也地在上則地在下如地天泰綜天
地否是也水火亦然其相綜皆自然也山澤雷風四隅
之卦一陽在上一陽在下則山與雷綜如山天大畜綜
天雷无妄是也一隂在上一隂在下則風與澤綜如
風天小畜綜天澤履是也故山在上則雷在下風在上
則澤在下雷上山下澤上風下亦然其相綜皆自然也
八卦所屬自相綜圖乾之屬自姤至
剥順行與坤所
文乾之屬姤夬屬相綜
王遯(壯大)
序否泰
卦觀臨
正剥復屬之坤屬相綜
綜夬逆行與乾所
坤之屬自復至
姤綜夬遯綜(大壯)否綜泰觀綜臨剥綜復
坎之屬自節至
文坎之屬節渙豐順行與離所
王屯蒙屬相綜
序(既濟)(濟未)
卦革鼎屬相綜
正豐旅屬之離渙逆行與坎所
綜渙逆行與坎所
離之屬自旅至
節綜渙屯綜蒙(既濟)綜(未濟)革綜鼎豐綜旅
艮之屬自賁至
文艮之屬賁(嗑噬)履順行與巽所
王(大畜)(妄无)屬相綜
序損益
卦睽(人家)
正履(畜小)屬之巽屬相綜
綜(噬嗑)逆行與艮所
巽之屬自(小畜)至
賁綜(噬嗑)(大畜)綜(无妄)損綜益睽綜(家人)履綜(小畜)
震之屬自豫至
文震之屬豫謙井順行與兊所
王解蹇屬相綜
序恒咸
卦升萃
正井困屬之兊屬相綜
綜謙逆行與震所
兊之屬自困至
豫綜謙解綜蹇恒綜咸升綜萃井綜困
八卦四正綜四正臨尾二卦圖
乾晉綜坎之(明夷)
文(大有)綜離之(同人)乾四
王坤需綜離之訟坤正
序比綜坎之師綜坤與
卦坎乾四
雜坎(明夷)綜乾之晉雜綜正
綜師綜坤之比離相
離訟綜坤之需坎綜
(同人)綜乾之(大有)
八卦四隅綜四隅臨尾二卦圖
艮(中孚)錯兊之(小過)
文漸綜兊之(歸妹)艮四
王巽頥錯震之(大過)巽隅
序蠱綜震之隨綜巽與
卦震艮四
雜震(大過)錯巽之頥兊綜隅
綜隨綜巽之蠱兊相
兊(小過)錯艮之(中孚)震綜
(歸妹)綜艮之漸
來知德八卦正位圖
乾在五乾屬陽五以陽居陽位故為正位
兊在六兊屬陰六以陰居陰位故為正位
離在二離屬隂二以隂居隂位故為正位
震在初震屬陽初以陽居陽位故為正位
巽在四巽屬隂四以隂居隂位故為正位
坎在五坎屬陽五以陽居陽位故為正位
艮在三艮屬陽三以陽居陽位故為正位
坤在二坤屬陰二以陰居隂位故為正位
乾屬陽其位在五惟坎可以同之盖坎中一畫乃乾
也若艮震之五皆隂矣故居三居初此陽卦正位不
可移也坤屬隂其位在二惟離可以同之盖離中一
畫乃坤也若巽兊之二皆陽矣故居四居六此隂卦
正位不可移也然易惟時而已不可為典要如觀卦
下六二乃坤之正位也因本卦利近不利遠故六二
止于闚觀知此庶可以識玩易之法
周易集註卷首上
