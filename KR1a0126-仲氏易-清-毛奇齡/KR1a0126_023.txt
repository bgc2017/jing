仲氏易卷二十三
翰林院檢討毛竒齡撰
䷵(兌下震上)三易卦
易泰䷊(三往四來)
(又易)恒䷟(三來初往)損䷨(上來四往)
歸妹征凶无攸利
彖曰歸妹矢地之大義也天地不交而萬物不興歸妹
人之終始也說以動所歸妹也征凶位不當也元攸利
柔乘剛也
此則男女不相配而别取象者夫長男為震少女為
兌男長女少匹配不當因有序長少為兄妹之象盖
卦從泰推坤乾一變(虞氏易曰泰三之四)遂以損上來四改少
男為長男恒三易初變長女為少女雖男仍為男女
仍為女而男女不交第排長少凡震動悦隨並非男
女相悦夫婦倡隨之義誠有如徐氏(仲山)說易所云震
兄歸妹似桓王下姬(春秋傳齊襄公逆王姬為桓王之妹)孫權嫁妹者
但女子有行不容征邁無父之女遲歸終吉盖嫁女
之家夜不息燭況干寶曰歸妹為哀落之女父既殁
矣兄主其禮亦又何利祗以陰陽聚列必需交媾王
肅曰男女交而人民蕃天地交而萬物興雖震兑不
交而乾首得震坤終成兌即借此陰陽交索之情為
歸妹婚姻之義曰此亦生人之終始也其所以男動
女悦而不為過者以所歸者妹也若位在中閨志存
征進動而得凶即曰柔之乘剛從夫類然然亦何利
焉(柔乘剛如屯之乘馬女子嫁夫之通稱)
象曰澤上有雷歸妹君子以永終知敝(翟玄本作擬不可解干寶曰)
(雷薄于澤八月九月將藏之時知崔憬曰始則征凶終則无利故以永終敝為戒)
初九歸妹以娣跛能履征吉象曰歸妹以娣以恒也跛
能履吉相承也
初以恒巽之柔易兌初之剛是以長女而改少女此
長庶之為娣者也天子諸侯一娶女君則其餘皆娣
是歸妹以娣亦恒事可第兌本二剛一柔而二剛自
為一類然而二剛則于女德有不合矣且俱在地道
揣其象俱有于不合中寓相合之意如媵娣之非妻
而妻非嫁而嫁者所謂跛能履眇能視是也然初何
以履二何以視初與二何以有此跛眇之履視則以
初本震爻(震索陽在初)二本離爻(離索陰在二又下三爻即離位)震為足
離為目則初本能履二本能視而震為外卦則四又
為震之足且互當坎中坎為曳是四與二為兩足而
坎從而專曳之牽戾成跛其何能履然而猶能也本
震故也如是則征亦吉耳(征有二義初當進跛亦當進俱與二有相承之義)
九二眇能視利幽人之貞象曰利幽人之貞未變常也
而離為互卦則二雖位離而反居離目之側側為半
目近乎眇者然而猶能視也何也本離故也大扺歸
妹六爻皆為女象但以其一為女君作此卦之主則
餘皆輔爻乃不以二為卦主而仍以五者二雖女道
臣道而以剛爻處柔位則位反不當與初四等故第
可孤處而為幽人之貞幽者幽閑貞者貞靜幽閑貞
靜婦道之常故曰未變常娣道猶婦道也
六三歸妹以須(荀爽陸績作繻字聲之誤)反歸以娣象曰歸妹以須
未當也
六三本泰之乾三而降為兑三是剛夫而降少女之
末此賤女也則此歸妹亦第用以為須而已須者媵
妾之稱(熊過曰天官書須女四星賤妾之稱也故子夏傳孟喜易皆作媵娣之妾解)以所
降之位實未當耳然此六三者又以恒之巽初而進
為兌三今巽初既已為娣矣則此兌三者萬一不容
于女君而反歸故位亦第如巽初之為娣焉斯已耳
勿過賤也盖三與初本同類而三嫌近君故又有反
歸之象
九四歸妹愆期遲歸有時象曰愆期之志有待而行也
九四之剛本泰損柔爻所易外剛内柔志意不決加
之居坎埳之中而逼近君側遲回不前則從媵雖有
期而不無愆之所謂待年之娣也坎為月離為日合
月與日而為期四當互坎中而踰于互離之外故愆
期
六五帝乙歸妹其君之袂不如其娣之袂良月幾(荀爽本作)
(既)朢吉象曰帝乙歸妹不如其娣之袂良也(舉正本無也字)其
位在中以貴行也
通卦皆妹而不及兄第于此爻合見之帝出乎震甲
乙皆木遂借殷王成號為震兄之稱其云歸妹者或
殷王當日原自有嫁妹一事亦未可知(詳見泰卦)然亦帝
震本君兄則其所歸者必帝妹也第帝妹貴主位又
正中然且遜處在上主家輿服有不及姪娣而不為
嫌者則其婦道終始如月之將朢而未有已何其吉
也盖衣口為袂乾為衣兌為口初三兩娣以二乾爻
成一兌而五比乎四以一乾爻成半兌是五君之袂
不如初三兩娣之袂良也乃若坎月離日合璧在中
(上互坎下互離如合璧)上震下兌東西相對(震東兌西相對)有如朢然
其曰幾者以五位坎中于離日之光稍偏耳卦從泰
來故泰六五曰帝乙歸妹此六五亦曰帝乙歸妹雖
推易之法全不在此然此亦一驗也
上六女承筐(鄭康成作匡云宗廟之禮主婦奉匡米)无實士刲羊无血无
攸利象曰上六无實承虚筐也
上加五之上而非正位則女將于歸欲承筐以薦而
无所薦也士家娶婦欲刲羊以祭而无可祭也何也
非正配也盖上從損来艮剛居上原象傾筐今既改
為震則身麗震筐似乎可承而位出坎滿虚而无實
(坎中滿以過坎故虚若虞氏易曰坎為虚不知何據)且震為士兌為羊離為刃
坎為血(見說卦及漢諸家易)刲羊薦血其象皆見而上位過高
不惟超兌兼越離坎則承筐既无實刲羊又无血矣
何利乎夫歸妹本不利而此尤不利之甚若此者寧
勿行可也征凶也按左傳晉獻公筮嫁伯姬于秦遇
歸妹之睽正此爻也史蘇占之曰不吉(其繇曰士刲羊亦无&KR0954;也)
(女承筐亦无貺也西鄰責言不可償也歸妹之睽猶无相也)其繇即截取此爻詞
而相雜成文非謂易爻原詞如是也詳見蠱睽兩卦
中
䷶(離下震上)三易卦
易泰䷊(二往四來)
(又易)咸䷞(五來初往)恒䷟(二來初往)
豐亨王假之勿憂宜日中
彖曰豐大也明以動故豐王假之尚大也勿憂宜日中
宜照天下也日中則昃(孟喜本作稷)月盈則食(陸德明云或作蝕非)天
地盈虚與時消息而況于人乎況于鬼神乎
夫豐者大也夫震與離明與動雷與電皆無大理而
曰大夫子解之曰明與動何足以大然而所以致大
者或在是也故此大非他王大之也出乎震嚮乎離
皆王也則皆大也假者大也(音檟音格皆作大解)詩烈假不瑕
言烈之大者不敝也然而疑之天下幾有人君而可
以大自居之者乎夫大則必減猶夫盈必虧滿必損
此其中有憂焉卦處大坎焉能無憂而勿然也離以
日之中而可照天下此大之當然者也宜也能保此
大則正當乘此日中中宜照亦宜也乃夫子于此又
從而推解之曰夫所謂憂者非日中也日中何足憂
夫亦謂日既中則即此日中而已昃焉耳福不再至
盛不常有盈必虧滿必損惟月亦然然且天地盈虚
與時消息炎寒遞代山澤成毁無事不然而況于人
之當乘此消息鬼神之能主此消息者也舊說初二
為地下三四為人間自初至三有日墜地下之象故
曰昃則凡下離皆明夷矣此言象而無理者也惟錢
國瑞云下卦離為日中爻互兌為西昃象自二至上
大象坎為月中爻互兌為毁蝕象此解得之第仲氏
則尤有進者同邑徐徽之嘗講學留軒問曰豐象何
以見日昃仲氏曰乾之中爻易而為四是離光射地
之左隅日昃之日也上卦坎位受光于日乃光不能
滿而祗以下爻一陽為近離之照缺蝕之月也一座
快然(見留軒講義所易假字多作至與格解惟此釋作大以夫子傳不敢易也易是曰天地消息)
(亦指泰易為言)
象曰雷電皆至豐君子以折獄致刑(雷電與豐無與此言折獄致刑與雷)
(電噬嗑明罰敕法相對)
初九遇其配(鄭本作妃)主雖旬(荀爽本作均劉&KR3574;本作鈞俱通字)无咎往有
尚象曰雖旬无咎過旬災也
初為咸五與恒二所易而此二與五則皆以陰處人
位(三畫卦則以二五為人位)而可為我配是其與我為主客者我
從彼来我為客則彼為主也夫上震下離合以成卦
而二五兩主則各分居于上下卦之中以納甲言震
納庚離納已自庚至已適周十幹為十日夫兩主相
尋雖延十日而不以為咎何則以二與五皆在上志
在尚往不厭多日也若因而過之則盈旬之後鄰于
日昃天下有留連浹日不為久而一旦稽遲坐生他
變往往而是也過時之憂毖之在初矣十日為旬堯
典三百有六旬註六十日是也惟周禮公旬註均此
通字耳若鄭康成謂十日者朝聘之禮又曰大禮曰
旬不知所據
六二豐其蔀(鄭玄薛仁貴本作菩註云小席)日中見斗(孟喜本作主)往得疑
疾有孚發若吉象曰有孚發若信以發志也
豐至二有漸大之幾而前當坎棘(自二至上為大坎坎為叢棘)互
以巽草(二四互巽諸家易以巽為茅草)曖曃靡密斯何豐也必求其
豐則豐者其蔀耳(蔀者&KR2783;蔀草名廣雅云魚薺也意豐但以大言從無因豐見蔽之)
(若以豐其蔀為蔽日之象則豐其屋不通矣若以蔀為雲日之蔽則蔀其家又不通矣總是豐不可居日)
(中則昃一意而分見不相串合從來誤解)且豐必有時日中者豐之時也
二與四相易而居離中正離日正中之會彖之所云
宜日中正此爻也而無如所易者為震剛震仰孟象
斗而離日見之是日中也而已為日昃天下有仰頭
見斗而猶然日中者乎不惟日昃且已昏時雖欲前
往而巽疑(進退不果)坎疾(心病)轇結不果所藉離為孚坎亦
為孚以孚中而發外震二四之交或因之以得啟其
志焉已耳
九三豐其沛(子夏傳作芾云小也鄭玄干寶同云祭祀之蔽膝)日中見沬(漢書及字)
(林子夏傳鄭玄馬融本俱作昧字林云斗杓後星子夏傳云星之小者薛云輔星也服虔云日中而昏也)折
其右肱(姚信本作股)无咎象曰豐其沛不可大事也折其右
肱終不可用也
三亦坎巽之間則豐與二同三之沛即二之蔀皆水
草也(水草兼坎水不止坎為業棘也劉熙曰沛者水草相生之名公羊傳草棘曰沛齊侯田于沛是)
(也崔駰達旨云蝱蚋之趣大沛)且離在上剛將盡之日昃尤易見向
已見斗今且見沬矣沬者斗杓後星(見九家易)正指震上
二陰言言細小也夫三以咸之下艮泰之倒艮而其
易之為下離互兌之剛艮為手肱者手也今以兌之
毁折而折其肱矣卦例上右而下左(見前)今為離之上
非右肱乎人亦第見為豐耳而豐者其沛則何可大
事況大期有用右肱之折較甚他體夫本欲豐大自
居而徒大而不可用乃至如此(鄭康成以三為艮爻此以位言第折義不解)
九四豐其蔀日中見斗遇其夷主吉象曰豐其蔀位不
當也日中見斗幽不明也遇其夷主吉(舉正此下有志字)行也
四與二易二曰豐其蔀此亦曰豐其蔀二曰日中見
斗此亦曰日中見斗而夫子曰不然夫猶是坎巽之
間同此豐大亦同此&KR2783;蔀而一在離中一在坎中位
不當也亦猶是離震之間同此離日亦同此震斗而
由日以仰斗其象明踐斗以去日其象幽明者不幽
幽者不明也且夫四之剛從二來也來者主也乃我
奪其剛而予之以柔是夷主也夷主者傷主也彼傷
則我吉矣彼傷而往有疾則我不傷而行得吉矣故
初柔易剛而目所易者為配主就彼柔言也此亦以
柔易剛而稱所易者為夷主則就我剛言也夫以不
當之位處不明之地而我剛彼柔我吉彼傷其相同
而不同如此世之以履豐為保大者宜何鑒焉
六五來章有慶譽吉象曰六五之吉有慶也
五則從初來者也初曰往(往有尚)則此當曰來況初陰
之來而下始得離則其所來者非離章乎夫初與二
五共易在五為有慶在二為有譽今慶譽俱矣此非
來章有之誰有之
上六豐(說文作□云大屋也)其屋蔀其家闚(說文作窺)其戶闃(姚信本作閱孟)
(喜本作窒)其无人三歲不覿凶象曰豐其屋天際翔(鄭玄王肅孟喜)
(李鼎祚本俱作祥孟云天降下惡祥也)也闚其戶闃其无人自藏(鄭王木俱作戕)
也
上居倒艮之末艮為門闕而巋然而據其上則其所
為豐者祗屋焉耳即向所云豐其蔀今觀之蔀也乎
哉其家焉耳夫艮為人(見前艮卦)故凡所云艮其身與夫
不見其人者皆以艮言也今巋然而高者屋也其曖
曃靡密望如&KR2783;蔀者其家也則雖家有屋屋復有戶
而既已為家為屋為戶則不能又為人將自上至四
歷震三之數(震東方卦天三生木)已滿三歲而欲借下離之目
以闚艮人其可得乎夫如翬斯飛天際之翔者其屋
也高明鬼瞰深藏而不出者其人也(揚子雲曰炎炎者滅隆隆者絶觀雷)
(觀火為盈為實天收其聲地藏其熱高明之家鬼瞰其室正指此也)豐不可居大不可
極是故彖言豐而爻則無豐彖有日中而爻則並無
日中亦以為豐與日中有必不可居者在也而況上
為豐之極乎左傳鄭公子曼滿欲為卿王子伯廖語
人曰其在豐之離弗過之矣豐之離者正豐之上六
言曼滿必亡將如此爻所云也此非筮豐而之離者
但以此爻變可之離故以此爻為之離之爻傳中引
易多如此而啟蒙引以為占法誤矣說見乾卦用九
下
䷷(艮下離上)三易卦
易否䷋(五來三往)
(又易)咸䷞(五往上來)恒䷟(二往上來)
旅小亨旅貞吉
彖曰旅小亨柔得中乎外而順乎剛止而麗乎明是以
小亨旅貞吉也旅之時義大矣哉
旅者衆也周禮五卒為旅而說文謂軍旅五百人為
周制一鄙之衆(見徐氏註)是旅本以衆為義而特衆行者
必客居因之以師旅陳行之目反之為羇旅寄託之
名(孔穎達曰失其本居而寄他方謂之旅孟子註託寄也)此與豐大之一反而
為旅瑣其情同也是故震與艮明與止火與山皆無
旅理而夫子解之則曰豐大也旅小也豐大故亨旅
則小者亨也且亦知旅之所以得名也哉以否之三
柔升之為五而得居外卦之中是客外也(徐仲山易說以得中)
(乎外為旅所由名正此義)以否之五剛降之為三而順為互巽之
剛是順乎剛也(巽為順故順剛以互巽言此亦夫子指互卦釋經之一証也)夫客
乎外而順乎剛旅也然且明止上下各得所亨山火
北南並不失正是艮與離遇者旅之時而以止而麗
明者即旅之義也夫亨雖小而時義甚大按漢儒釋
此卦並主推易之說如姚信曰此本否卦三五交易
去其本體故曰客旅荀爽曰陰升居五與陽通謂之
小亨蜀才曰九五降三降不失正為旅貞吉是卦名
卦詞皆推易法姚信為九家易中之一家蜀才即范
賢三國人見華陽國志
象曰山上有火旅君子以明慎用刑而不留獄(艮為居而火不)
(留是旅之又一義也王張杉曰體大坎為刑律而離以明之艮止以慎之畿曰旅皆逆境莫甚于囚之在)
(獄獄者不得已設豈可留滯久淹也)
初六旅瑣瑣斯(舉正據王本作㒋謂㒋賤之役按王註斯賤之役仍是斯字以斯與㒋廝本通)
(字也改㒋則易字矣)其所(句)取災(風俗通引易曰其亡斯自取災正節取此文而稍增減者)象
曰旅瑣瑣志窮災也
此窮旅也旅人本猥屑而此當艮止下柔尤纖細之
至者(鄭康成云瑣瑣猶小小艮小君之象)虀鹽包裹瑣瑣然然且寄居
櫩牖所踞纔尺寸而與同行者較量彼此必至分析
其處所而後已此何如旅也夫寄跡天涯固已偪仄
所恃廣大自處與同行相親庶足慰藉而瑣瑣如是
此豈能免患者其窮而致災必耳按斯本作分析解
其又作語詞者借焉耳故說文以斯為分爾雅以斯
為離毛詩斧以斯之以斯為析薪之義且傍通廝㒋
正以析薪為㒋賤廝養所有事故王輔嗣註此爻以
寄旅不得所安而為斯賤之役所取災而應劭風俗
通怪神篇引此云凡變怪皆婦人下賤愚而善畏斯
自取災此皆稍辨斯字頗知易義與他解作語詞者
極為卓越第斯必改㒋且其所二字無著耳考易例
凡其字不下百十俱有實指並無憑虚作轉詞者如
屯之屯其膏賁之賁其趾類此明明卦名固無足論
他如大有之匪其彭同人之乘其墉大過之過其祖
既濟之曳其輪類上下二字皆有實義此易例也況
豐旅二卦合十六其字其指住止者凡六如其家其
屋其戶其所其次其巢類此云斯其所正與蔀其家
焚其次同盖云析其所在也且所之為義世亦不解
久矣所者旅寓也又曰行居之名故鄭詩獻于公所
謂茇舍之所而漢制車駕所在曰行在所蔡邕獨斷
云天子以四海為家故指行在為所是也是明明一
斯字一所字字義易義無不一轍而俗儒淺薄安陋
就簡經文稍艱便不能解因不能解反欲改經聖言
受侮已極矣又此爻以瑣所為韻正哿語之協又初
為艮之下柔艮為門闕下柔薄外門正旅寓之下者
又此旅初爻即豐上爻也在豐上則為蔀屋在旅下
則為斯所其反對確切又如是又所字易文曾用之
即艮止其所之所(趙氏易或解斯所字亦略見及但云離所止而不安其所不合)
六二旅即次懷其資得童(九家易李鼎祚本俱作僮通字下同)僕貞象曰
得童僕貞終无尤也
二由外以居于内且因之得艮門之中是就所宿也
(左傳凡師再宿為信過信為次)夫旅既有宿將必有齎持以為宿者
聘禮問幾月之齎即資也二以艮中當互巽之末則
已能懷其資(巽為利)而且艮為小子為童為閽寺為僕
而二居中而剛柔長少俱得之周叔夜曰唐人詩漸
與骨肉遠轉于童僕親又何尤焉
九三旅焚其次喪其童僕貞厲象曰旅焚其次亦已傷
矣以旅與下其義喪也
三從五來而五即為離火之中是焚其所居也三居
艮剛而反之即為倒兌之剛是脱其艮之所得也(艮所)
(得童僕見前兌為脱)夫旅惡過高亦忌太下今乃由上五而寄
居下三是以旅與下也而求其不喪得乎
九四旅于處得其資斧(子夏傳及諸家易並作齊斧張軌云齊斧者黃鉞斧也張晏云)
(整齊也虞喜志林云齊當作齋齋戒入廟而受斧說各不同)我心不快象曰旅于處
未得位也得其資斧心未快也
卦凡三推易而四獨不及是人皆旅行而四獨得所
居處也夫處者居也旅者寓也昔者公劉之遷豳也
以久處者為處處而以旅寓者為廬旅(見篤公劉詩)今旅
也而于處矣然且以巽剛之三合離剛之一既懷巽
資復得離斧(離為戈兵)餱糧戚揚正旅遷者所有事所慮
者以于處而當大坎之中坎為亟心恐于其心有未
快耳(斧為旅衛之物王弼謂斫除荆棘以安其舍或謂斧釡通即齎糧也非是)
六五射雉一矢亡終以譽命象曰終以譽命上逮也
五以三乾之中乾金合巽木為矢(否上卦為乾三五為互巽合金木為)
(矢)而抽其一矢以射離雉(否五降三而成離離為雉)雉得而一矢
亡矣幸三五同功為兌為倒巽而五正當巽兑兩口
之間以兌悦之口出之成譽而又加巽口以為之命
是羇旅之臣所至揚誦傳所謂出亡之子文而有禮
非與否三與五易三為與下則五為上逮夫子于推
易一例致意如此
上九鳥焚其巢旅人先笑後號咷喪牛于易凶象曰以
旅在上其義焚也喪牛于易(陸德明本以于易作之凶二字不知何據)終莫
之聞也
旅固恥下然以二與五各棄其中德而並爭而合棲
于上則未免好高此非旅人所宜有也(義者宜也)夫旅之
覓宿猶夫鳥之覓棲也烏鵲繞樹祗求一枝乃以離
之飛鳥巢離之科木(其于木為科上稿)翹然特出此逆旅之
宿上舍(今北地所稱上房也)衆方指目以為非義而乃際炎上
之火加巽風之揚三之焚次在離傍不過野火所延
燒耳而此之焚巢直當離上一若薪燭不戒并主人
屋樹而盡焚之何罔罔乎夫旅勿好高人第知旅名
為客而不知實指之即人也旅人無親雜卦傳曰同
人親也惟同人為親故先或號咷而終必笑何則以
親故也又曰親寡旅也惟旅為親寡故先或笑而後
必號咷何則以寡所親也(見何氏訂詁)離火之聲笑號皆
有(說見同人卦)無親之旅終致哀惻況離火易焚兌脱多
喪三之焚次而童僕亡此一焚巢即其所牽之車牛
亦皆以漫易喪之(酒誥肇牽車牛遠服賈)同行雖多誰肻相告
離牛坎耳(卦體大坎)至此爻俱盡矣按漢成帝報許皇后
詔云迺昔之月鼠巢于樹野鵲變色五月庚子鳥焚
其巢太山之域易曰鳥焚其巢旅人先笑後號咷喪
牛于易凶言王者處民上如鳥之處巢也不顧卹百
姓百姓畔而去之若鳥之自焚也雖先快意悦笑其
後必號而無及也百姓喪其君若牛亡其毛也故稱
凶此鳥焚其巢為當時實事故就事引易而釋其義
與易解不同(乾鑿度卷末載仲尼生不知易本偶筮其命得旅請益于商瞿氏曰子有聖知)
(而無位孔子泣而曰鳳鳥不來河無圖至天之命也停讀禮止史削五十究作十翼按漢史自魯商瞿)
(子木受易孔子以授魯橋庇子庸五傳至齊田何子装何為漢儒傳易之始則商瞿子木本孔子弟子受)
(易于孔子反曰請益商瞿氏不合乾鑿度本東漢人作託言鄭玄註易緯書並亡惟此書世多有之)
仲氏易卷二十三
