古經解鈎沈卷十四
長洲余蕭客撰
禮記四
樂記(下)
以歌南風
南風育養民之詩也王注
其舞行綴遠
遠以象民行之勞同
其舞行綴短
近以象民行之逸同(並史記注二十四)
大章
按五行鈎命決云伏羲樂為立基神農樂為下謀祝
融樂為祝續熊疏(校宋疏四十八)章明也民樂堯德大明
故名樂曰大明皇疏(通鑑音注四十七)
咸池備矣
黃帝樂所以為咸池者何咸皆也施也黃帝時道皆
施於民五經通義(初學記十五)包容浸潤行化皆然故
曰備矣王注(史記注二十四)
夏
受命而王者六樂焉以大一樂天以咸池樂地以肆
夏樂人以大夏樂四時以大濩樂五行神明以大武
樂六律各象其性分而為之制以樂其先祖五經通
義(萟文類聚四十一)
以法治也
作樂所以法其治行也王注
善則行象德矣
君行善即臣下之行皆象君之德同(並史記注二十四)
粗厲猛起奮末廣賁之音作
粗厲亢厲猛起發揚奮末浸疾廣賁廣大之也王注
勁(經)正
經法也孫注
肉好
古音之洪美王注(並史記注二十四)言音之洪潤同(史記索隠)
(八)
滌濫之音作
滌放盪濫僭差也同
以繩德厚
繩法也法其德厚薄也同
律大小之稱
作樂器大小稱十二律孫注
廣則容姦
其音廣大則容姦偽王注
狹則思欲
其狹者使人思利欲也同(並史記注二十四)
從以簫管
簫編竹為之長尺有五寸五經通義(初學記十六)
奮至德之光
天地之道也孫注
動四時之和
四時之化也同
以著萬物之理
著猶誠也同(並史記索隱八)
清明象天廣大象地終始象四時周還象風雨
清明廣大終始周旋皆樂之節奏容儀發動也王注
(史記注二十四)
五色成文而不亂
五色者五行之音謂宫商角徵羽之聲和合成文不
亂也而云五色因五行之色别廣以明義也崔氏(校宋)
(疏四十八)
八風從律而不姦
八風者八卦之風八風以時至則隂陽變化之道成
萬物各以時育生之五經通義(後漢書注六十一)
百度得數而有常
至樂之極能使然耳王注
三步以見方
舞武樂三步為一節者以見伐道也同
奮疾而不拔
舞雖奮疾而不失節若樹木得疾風而不拔同
獨樂其志不厭其道
樂能使仁人獨樂其志不厭倦其道也同(並史記注二十四)
樂音嶽庾音(釋文十三)
樂樂其所自生
作樂者緣民所樂於已之德若舜之民樂其紹堯也
周之民樂其伐紂而作韶武也孫注
而禮反其所自始
制禮者本已所由得民心殷尚質周尚文是也同(並史)
(記注二十四)
不殈
殈音溢范音(釋文十三)
則樂之道歸焉耳
樂和隂陽故歸此也孫注
樂師辨乎聲詩
但能别聲詩不知其義故北面而弦王注
治亂以相
整其亂行節之以相孫注(並史記注二十四)相輔相也王
注(釋文十三)
訊疾以雅
赴敵迅疾趨之以雅孫注
姦聲以濫
姦聲淫使人不能自止王注
及優侏儒
俳優短人也同
燕女
燕女歡悦
趨數
音促速而數變也孫注(並史記注二十四)
椌
乾主立冬隂陽終始故聖人象天以制柷形法使死
者不恨生者不怨樂記圖(御覧五百八十二)
鏗以立號
鐘聲高故以立號王注
石聲磬(硜)
硜聲果勁同(並史記注二十四)鐘聲為兑石聲為乾崔氏
絲聲哀
絲聲為離同(並校宋疏四十九)
竹聲濫
濫會諸音王注(史記注二十四)竹聲為震崔氏
鼓鼙之聲讙
鼓鞞為坎同(並校宋疏四十九)
夫武之備戒之已久
班固作漢書高帝四年作武德之樂又云高帝廟中
奏武德文始註云舜之韶舞名秦始皇二十六年改
名五行舞註云五行木周舞高帝六年改名文始五
行之舞案此知有改樂之法也任預禮論條牒(禮書二十二)
發揚蹈厲之已蚤
厲疾也備戒已久至其發作又疾也王注
及時事也
欲令之事各及時同
致右憲左
右膝至地左膝去地也同
聲淫及商
聲深淫貪商同
非武音也
言武王不獲已為天下除殘非貪商同
則既聞命矣
聞命謂言是孫注
夫樂者象成者也
象成而為樂王注
總干而山立
總持干盾山立不動同
大公之志也
志在鷹揚同
武亂皆坐
武亂武之治也皆坐以象安民無事也同
而南
誅紂已而南同
而南國是疆
有南國以為疆界同
而分周公左召公右
分陜東西而治同
復綴以崇
以象尊崇天子同(並史記注二十四)以象尊崇天地同(初學)
(記十五)
天子夾振之而駟伐
振威武也四伐者伐四方與紂同惡者一擊一刺為
一伐也同
分夾而進事蚤濟也
分部而並進者欲事早成同
建櫜
所以能櫜弓矢而不用者將率之士力也故建以為
諸侯謂之建櫜也同
而郊射
郊有學宫可以習禮也同(並史記注二十四)
左射貍首
貍之取物則伏下其頭然後必得言射亦必中如貍
之取物矣舊解(校宋疏四十九)
則易直子諒之心
易平易直正直子諒愛信也王注
故德煇
德煇明惠也孫注
理發諸外
理言行也同
故禮主其減(謙)
謙自謙損也王注
樂主其盈
盈充氣志也同
禮減而進
禮自減損所以修德進業同
樂盈而反
樂充氣志而反本也同(並史記注二十四)反謂曲終還更
始也孫注(史記索隠八)
故禮有報
報謂禮尚往来以勸進之同(困學紀聞五)以進為報王注
(史記注二十四)
雜記上
寡君不禄
聞人通漢問云記曰君赴於佗國之君曰不禄夫
人曰寡小君不禄大夫士或言卒死皆不能明戴
聖對曰君死未葬曰不禄既葬曰薨又問尸服卒
者之上服士曰不禄言卒何也聖又曰夫尸者所
以象神也其言卒而不言不禄者通貴賤尸之義
也通漢對曰尸象神也故服其服士曰不禄諱辭
也孝子諱死曰卒石渠禮議(通典八十三)
布衰
以三升半布為衰長六寸廣四寸綴於衣前當胸上
後又有負版長一尺六寸廣四寸皇疏(校宋疏五十)
不反服
所適尊卑同反服舊君王注(通典九十)
雜記下
祥因其故服
玄衣黃裳戴德喪服變除(鄭玄注十二)
王父母兄弟世父叔父姑姊妹子與父同諱
王父母之兄弟伯父叔父姑姊妹皆父之所諱也王注
與從祖昆弟同名則諱
同名同從祖昆弟所諱之名也從祖昆弟之父小功
之親也於禮不諱妻名重則諱之同(並通典一百四)
已雖小功既卒哭可以冠
已大功卒哭可以冠孫注(通典五十六)
正月日至可以有事於上帝
正者冬至之日祭昊天上帝於圜丘諸侯不祭天外
傳(郡覧五百二十七)
喪大記
復
人之精氣曰魂形體謂之魄合隂陽二氣而生也形
勞則神逝死則難復生也孝子之心不能忍也故升
屋而招其魂神也神智無涯也鬼者復於上也氣絶
而收其神使反復於體也外傳(御覧五百四十九)
皆升自東榮
榮音營鄭衆(宋本羣經音辨三)劉音(影宋本釋文十三)
始卒
始弔朝玄端之服也皮弁絰素弁而加環絰也始死
而往朝服者主人未變賓未可以變也賀循喪服要
記(御覧五百六十一)
祭法
禘黃帝
禘者祭名禘者帝也事尊明禘故曰禘盧注(舊唐書二十一)
禘者諦也同(冊府元龜五百九十)
燔柴於泰壇
凡祭天神各有二玉一以禮神一則燔之禮神者訖
事却收祀神者與牲俱燎義宗(舊唐書百六十四)
埋少牢於泰昭祭時也
王莽時劉歆孔昭以為易震㢲等六子之卦為六宗
漢武即位依虞書禋於六宗禮用大社至魏明帝時
詔令王肅議六宗取家語宰我問六宗孔子所宗者
六埋少牢於大昭祭時相近於坎壇祭寒暑王宫祭
日夜明祭月幽禜祭星雩禜祭水旱禮論(周禮疏十八)
尚書禋於六宗禋有三義禋者煙也潔也精也禋者
燔柴升煙於天以氣聞達潔取淨潔以表無穢之理
精者取祭者精懃之意六宗之神先儒所釋義各不
同義雖不同亦各有通孔光劉歆謂六宗者乾坤
之六子取水火雷風川澤能生萬物故禋祀以報謂
之六宗馬昭難云凡八卦者所以生育萬物若祭卦便
因祭八卦豈但祭六明非六卦也意謂劉孔之意所
以但六者以子不能成父之業故生物之功由於六
子合據成功而報故舍乾坤而不祭也鄭云宗者
星辰司中司命風師雨師此謂六宗也王肅難云星
則五緯之星合為一位辰則十二月之會次又合為
一位名實不相副也司中司命文昌第五第四星而
别為兩位文昌之星獨分為二五緯之星所主各異
合而為一於義不安尋鄭本意以五星十二次各
共成功故各合為一司中司命所司有一不其成功
故分為二王肅六宗亦以四時其成歲功得合為之
一宗鄭以十二次五星各其成歲則何以不得各合
為一王此難無通義也義宗(山堂考索前集三十五)
祭寒暑也
祭六宗之禮寒暑有往来之期可退則祭禳却之命
退應至而不至則祭求之命至故春則送寒而迎暑
秋則送暑而迎寒義宗(宋本御覧十八)
祭日也
王者所以因郊祭日月星辰風伯雨師山川何以為
皆有功於民故祭之也皆天地之則神從官也緣天
地之意亦欲及之故歲一祭之禮日出於南門外禮
月四瀆於北門外禮山川丘陵於西門外禮風伯雨
師於東門外禮各即其位也以示明之其祭之奈何
乎曰祭日者懸祭月者毁祭風者明祭雨者布祭山
川者沈各象其貌也五經通義(郵覧五百二十九)
遠廟為祧
將祧而去之故曰祧五經異義(御覧五百二十九)
有二祧
謂文武盧植說文(校宋疏十七)祧者五世六世之祖王
注(宋書五十五)
去祧為壇去壇為墠
皆藏於祖廟五經異義(御覧五百二十九)
享嘗乃止
諸侯立五廟又兩廟降於天子不月祭也王肅
大夫立三廟
天子之大夫盧注
曰王考廟
大夫無祖考廟唯别子為宗者有祖考廟然有祖考
廟者無皇考廟也王肅
官師
中下士也同(並通典四十八)
大社
天子大社王社諸侯國社侯社制度奈何曰社皆有
垣無屋樹其中以木有木者土主生萬物萬物莫善
於木故樹木也五經通義(魏書五十五)北史四十二五經通議
(冊府元龜五百八十)有木者主土生萬物五經通義(通志百五十)
社者五土之神也稷者百穀之神也天子為天下
之人立社為太社壇方五丈諸侯為境内之民立社
曰國社地之勢有禮生物各隨所宜九州之人各居
其土食有利者各報祭之籍田之後則告五穀五穀
既登又報功也國以民為大人以食為大故建國君
民先命立社也地廣穀多不可徧祭故於國城之内
立壇祭之貌之也日用甲尊之也惟天子祭天地諸
侯社稷而已外傳
王社
籍田中為千畆報功也五經通義(並御覽五百三十二)
置社
州長職曰以歲時祭祀州社是二千五百家為社也
駁五經異義(校宋疏五十五)今之里社是也王注(宋書十七)
中霤
七祀中之五門戸竈行中霤即勾芒等五官之神配
食者勾芒食於水祝融食於火該食於金修及玄冥
食於水勾龍食於土馬融注(通典五十一)
泰厲
如周杜伯鬼有所歸乃不為厲王注(宋書十七)如周社
同(傳咸表晉書十九)
故祀以為稷
稷壇在社西俱北鄉並列同營共門任預禮論條牒
(孝經疏二)
祭義
天子為籍千畝
天子籍田千畝孟冬啟蟄既郊之後率公卿大夫而
親耕焉所以先百姓而致孝敬五經通義(萟文類聚三十九)
籍蹈也言親自蹈履於田而耕之五經要義(後漢書注)
(二)籍者借也天子耕千畝但三推發耒三岱而止
借民力治之所耕之穀藏之神倉以供事天地宗廟
神祗人鬼之用也天子以身先天下以建寅之日而
郊郊而後耕郊用辛日而耕用亥日享先農而後籍
田外傳(御覽五百三十七)
祀乎明堂
祭用純漆俎瓦樽文於郊質於廟止一獻周捨禮疑
義(北史六十)
右社稷而左宗廟
文家右社稷左宗廟何文家握地而王地道長久得
事宗廟以有社稷故右之也質家左社稷右宗廟社
皆有壇者飾也五經通義(御覽五百三十二)
祭統
出田邑
月令所記非一王之制凡稱古者無遠近之限未知
夏封諸侯何代之典秋祭田邑夏乎殷乎而王據月
令以非祭統鄭宗祭統而疑月令無乃俱未通哉莫
若通以三代說兩氏而不俱一也束晳五經通論(通典)
(七十一)
孔子閒居
天降時雨
雨者輔時生養均遍故謂之雨禮統(宋本御覧十)
山川出雲
雲者運氣布恩普也同(萟文類聚一)
坊記
故堂上觀乎室
祭祀之時在堂上者觀望在室之人以取法沈重義
疏(校宋疏五十九)
不下漁色
(疏闕文)漁色謂漁人取魚中網者皆取之譬如取美色
中意者皆取之若漁人求魚故云漁色諸侯當外取
不得下向國中取卿大夫士之女
婦人疾問之不問其疾
(疏闕文)謂不問其疾所委曲若問其委曲嫌似媚故不
丁寧但問增損而已
恐事之違也
(疏闕文)謂恐此女人於昏事乖違(並校宋五十九)
中庸
鮮能知味也
張華辨酢師曠知薪符郎為青州刺史善能知味食
雞知棲半露食鵝知其黑白失名異義(校宋疏六十)
追王大王王季
太王王季之父也美大故號之王季文王之父也太
王實始翦商王季綏和文王懷保王業所興故追王
也三妣亦同尊其號盧注(通典七十二)
所以序昭穆也
祭有昭穆所以别父子遠近長幼親疎之序而無亂
也禮統(山堂考索前集二十九)
或生而知之
生而知之者上也問曰孰生而知之乎答曰聖人二
儀既判懸象列暉八風有序四氣錯御覽日月而達
隂陽之數消摇八節俯仰玄黃彌綸天地之體窮竟
有生之機瞻天為師用醒已心故曰生知不亦審乎
五經鈎沈(初學記十七)
斯昭昭之多
(疏闕文)昭昭狹小之貌(校宋六十)
一卷石之多
卷音權李軌音(釋文十四)苦遠切范宜音(影宋本集韵五)
貨財殖焉
(注誤字)皆合少成多自小致大(校宋注疏本注六十)
純亦不已
(疏誤字)此一節明至誠不已則能從微至著從小至大
禮儀三百
(疏闕文)周禮有三百六十官
威儀三千
(疏闕文)卽儀禮行事之威儀
故曰苟不至德至道不凝焉
(疏闕文)古語先有其文今夫子既言三百三千待其賢
人始行故引古語證之苟誠也不非也苟誠非至德
之人則聖人至極之道不可成也俗本不作非也(並校)
(宋六十)
故君子尊德性
(疏闕文)此一經明君子欲行聖人之道當須勤學前經
明聖人性之至誠此經明賢人學而至誠也尊敬
此聖人道德之性自然至誠也(校宋六十一)
表記
先王諡以尊名
有德則諡善無德則諡惡故雖君臣可同五經通義
(晉書二十)諡者死後之稱累生時之行而諡之生有善
行死有善諡所以勸善戒惡也諡之言列其所行身
雖死名常存故謂諡也同(萟文類聚四十)
緇衣
公孫尼子所作劉獻(釋文十四)
問喪
當室則免而杖矣
董子當室謂年十五以上若世子生則杖故曾子問
云子衰杖成子禮是也戴德(校宋疏五十二)
服問
如外宗之為君也
外宗外女之嫁於卿大夫者也為君服周王注(通典八十一)
間傳
期而小祥
小祥中衣黃為裏縓為領袖緣縓者紅之多黃者也
葛洪喪服變除祥者吉也故衰裳無負版及心前
衰崔凱
要絰不除
去首絰同
又期而大祥
二十五月大祥祭主人夕為期朝服縞冠訖祭而受
以布深衣十五升外無哭者謂哀至入即位而哭也
杜預喪服要集(並通典八十七)
有事其縷無事其布曰緦
凡言有事其縷者先加灰錫治其麻縷為布則不治
外傳(御覧五百四十七)
投壺
矢以柘若棘毋去其皮
矢大七分或言去其皮節舊說(校宋注疏本注六十五)或以
棘取無節同注疏本注(疏脱五十八)字此亦正篇之後記者
之言也(校宋六十五)
儒行
(疏誤字)儒者濡也以先王之道能濡其身(校宋六十六)
儒有席上之珍以待聘
(注誤字)席猶鋪陳也鋪陳往古堯舜之善道以待見問
也大問曰聘(校宋注疏本注六十六)
大學
明堂靈臺辟雍大學同實異名盧注牛弘議(隋書四十九)通志
(百六十)學制有二一云制與明堂同體五室四堂在
一基之上四方堂則以其方名學中央堂謂之大學
二云凡三學之法有四郊及國中在東郊曰東學並
方名之在國中謂之大學崔靈恩(通典五十三)
聽訟吾猶人也必也使無訟乎無情者不得盡其辭大
畏民志
(疏誤字)聽訟吾猶人也必也使無訟乎者是夫子之辭
無情者不得盡其辭大畏民志是記者釋夫子無訟
之事然能使無訟則是異於人也而云吾猶人者謂
聽之時備兩造吾聽與人無殊故云吾猶人也但用
意精誠求其情偽所以使無訟也
此謂知本
(疏誤字)意為行本既精誠其意是曉知其本(並校宋六十七)
人之其所親愛而辟焉之其所賤惡而辟焉之其所畏
敬而辟焉之其所哀矜而辟焉之其所敖惰而辟焉(校宋)
(注疏本六十七)
(注)時謂觀射父昭奚恤也
(疏闕文)知有觀射父昭奚恤者案戰國義云楚王築壇
昭奚恤等立於壇上楚王指之謂秦使曰此寡人之
寳故知有昭奚恤等也謂賢為寶者案史記云引
之者證為君長能保愛善人為寶也
若有一个臣斷斷兮
(疏闕文)此秦穆公誓辭云羣臣若有一耿介之臣斷斷
然誠實專一謹慤兮是語辭古文尚書為猗言有一
介之臣其心斷斷猗猗然專一
孟獻子曰
(疏闕文)此一經明治國家不可務於積財若務於積財
即是小人之行非君上之道
不畜聚斂之臣
(疏闕文)言卿大夫之家不畜聚斂之臣使賦税什一之
外徵求采邑之物也故論語云百乘之家是也
寧有盜臣
(疏誤字)以盜臣但害財聚斂之臣則害義也(並校宋六十七)
冠義
冠者禮之始也
冠嘉禮也冠者首服既加而後人道備故君子重之
以為禮之始矣五經要義(政和五禮靳儀十一)
玄端
(疏誤字)玄端上士則玄裳(校宋六十八)
昏義
和於室人
(注誤字)室人謂女妐女叔(校宋注疏本注六十八)
鄉飲酒義
聖也
(疏誤字)聖之言生也以生物言之則謂之聖(校宋六十八)
射義
故天子之大射
(疏誤字)畿外諸侯以下賓射其侯無文約大射諸侯既
同天子張三侯則賓射亦同天子用五正三正二正
之侯其鄉大夫射亦用三正二正之侯(校宋六十九)
喪服四制
三月而沐
小祥祭則櫛稍自飾崔凱(通典八十七)
古經解鈎沈卷十四
