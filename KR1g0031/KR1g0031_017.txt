古經解鈎沈卷十七
長洲余蕭客撰
春秋左傳三
僖公
(元年)傳汶上之田及費
汶陽鄪魯二邑賈逵(史記注三十三)
(二年)經城楚丘
楚丘衛城同(史記索隠十)
冬十月不雨
凡經時不雨告廟則書趙集傳(解疑五)
滅下陽
夏陽虢邑也在太陽東三十里城南服注(水經注四)
傳請以屈産之乘
産生也服虔(公羊疏十)
假道於虞以伐虢
虞在晉南虢在虞南賈逵(史記注三十九)
伐鄍三門
鄍晉别都服注(補注後漢書二十)
(三年)經徐人取舒
舒有五名舒庸舒龍舒鳩舒城其實一也釋例(御覽百六十九)
傳蕩公
蕩摇也賈逵
(四年)經蔡潰
民逃其上曰瀆同(並史記注三十二)
傳唯是風馬牛
風放也牝牡相誘曰風同(書疏二十)
昔召康公
召公奭服虔(史記注三十二)
五侯九伯
五等諸侯九州之伯賈注服注(周禮疏十八)
女實征之
太公為王官之伯掌司馬職以九伐之法征討邦國
故得征之服虔(詩疏二之二)
東至於海西至於河南至於穆陵北至於無棣
是皆太公始受封土地疆境所至也同(史記注三十二)
舊說無棣在遼西孤竹縣土地名(水注注九)
爾貢包茅不入
包茅菁茅包匭之也以供祭祀賈逵
昭王南征而不復
周昭王南巡狩涉漢未濟船解而溺昭王王室諱之
不以赴諸侯不知故桓公以為辭責問楚也服虔
方城以為城漢水以為池
方城山在漢南同(並史記注二十二)皆楚之隘塞同(詩疏二十之四)
死王事
謂朝天子以命用師賈逵
於是有以衮斂
衮斂上公九命服袞也同(御覽五百五十六)
卜之不吉筮之吉
國之大事先筮後卜筮凶則止不卜崔靈恩(宋本疏十一)
大子祭於曲沃
齊姜廟所在服虔(史記注三十九)
(五年)傳遂登觀臺
人君入太廟視朔天子曰靈臺諸侯曰觀臺在明堂
之中同(通典四十四)
狐裘蒙茸
蒙茸以言亂貌同
一國三公吾誰適從
三公言君二公子將敵故不知所從同
披斬其袪
袪袂也同(並史記注三十九)
會王大子鄭
惠王以惠后故將廢大子鄭而立王子帶故齊桓帥
諸侯會王大子以定其位同(御覽百四十六)
輔車相依
輔上頷車也與牙相依同(詩疏三之二)
虢仲虢叔
叔同母仲異母三傳異同說(路史後紀注九下)
民不易物惟德繄物
繄發聲也言黍稷牲玉不易無德薦之則不見享有
德則言饗言物為有德用也服注(詩疏十七之三)
童謠云
(注闕文)兼而志之以為鍳戒(宋注疏本注十一)
均服振振
袀服黑服也服虔(文選注十六)
而修虞祀
虞所祭祀命祀也同(史記注三十九)
(六年)傳使賈華
晉右行大夫賈逵(同上)
鄭所以不時城也
先王之制諸侯無故不造城造城則攻其所造司馬
法曰産城攻其所産是也劉炫(宋本疏十一)
(七年)傳子華由是得罪於鄭
鄭伯罪之也服虔(御覽百四十六)
(八年)經禘於大廟用致夫人
夫人者時君之妻爾且聲姜更無書至處故知因其
至特設禘禮以為榮觀故變文譏之爾趙集傳(辨疑五)
傳不薨於寢
寢謂小寢服虔
不殯於廟
廟謂殯宫鬼神所在謂之廟同(朱校宋本禮記疏十三)
(九年)經宋子
凡諸侯在喪而出以喪行者稱子以吉行者稱爵志
惡之淺深也趙集傳(微旨中)
諸侯盟於葵丘
葵丘地名今鄴西臺是也春秋古地(水經注十)
耋老
七十曰耋服注(詩疏六之三)
㔻鄭
晉大夫賈逵
故以三公子之徒
三公子申生重耳夷吾同(並史記注三十九)
及高梁
高梁晉地服虔(史記注三十二)
公謂公孫枝
秦大夫公孫子桑同
(十年)傳周公忌父
周卿士賈逵
狐突適下國
晉所滅國以為下邑服虔
余得請於帝矣
帝天帝請罰有罪同
敝於韓
弊敗也韓晉韓原賈逵(並史記注三十九)
自郢
郢於政切劉昌宗音(影宋本集韵八)
(十二年)傳諸侯城衛楚丘之郛
(疏闕文)不單言衛而言衛楚丘者見楚丘未有郛也(宋本)
(十一)
若節春秋
節時也賈逵春秋聘享之節王肅
陪臣敢辭
陪重也諸侯之臣於天子故曰陪臣服虔
舅氏
言伯舅之使賈逵(並史記注四)
(十三年)傳謂百里
秦大夫服虔(史記注三十九)
自雍及絳
雍秦國都絳晉國都賈逵(史記注四)
(十四年)傳虢射
惠公舅服虔
不孫
孫順同
步揚御戎家僕徒為右
二子晉大夫同
輅秦伯
輅迎也同(並史記注三十九)
火焚其旗
震為龍龍為諸侯旗離之震故火焚其旗也服虔(宋本)
(疏十一)
饋七牢焉
諸侯饔餼七牢牛一羊一豕一為一牢也賈逵(史記注五)
(十六年)傳風也
風起於遠至宋都高而疾故鷁逢風却退同(史紀注三十八)
齊有亂君將得諸侯而不終
石山岳之物齊太岳之胤而五石隕宋象齊桓卒而
五公子作亂宋將得諸侯而治五公子之亂鷁退不
成之象後六年霸業退也鷁水鳥陽中之隂象君臣
之訟鬩也同(穀梁疏八)
(十七年)傳圉
圉人掌養馬臣之賤者服虔
妾
不聘曰妾同(並史記注三十九)
好内
内婦言也同
宋華子
宋華氏之女子姓賈逵
雍巫
雍人名巫易牙字同
因内寵以殺羣吏
内寵如夫人者六人羣吏諸大夫也服虔(並史記注三十二)
(十九年)經用之
經文上言會盟下言用之緣盟用之同於牲也趙集
傳(辨疑六)
傳乃溝公宫
溝塹也賈逵(史記注三十九)
(二十年)經新作南門
言新有故木言作有新木劉章句(宋本疏十二)言新有
故在言作有新在同(疏十四)
傳滑人
滑姬姓之國賈逵(史記注四)
(二十一年)經執宋公以伐宋
聯諸侯之會書之明與楚國共執之宋既服諸侯復
盟於薄以釋之則共執之義顯矣折衷(本義十二)
傳須句
須朐一國二城兩名盖遷都須昌朐是其本土地名
(水經注八)
(二十二年)傳寡君之使婢子
曲禮曰世婦以下自稱婢子婢子婦人之卑稱服虔
(史記注三十九)
富辰
周大夫同(史記注四)
君未知戰
刺襄公不度德不量力考異郵襄公大辱師敗於泓
徒信不知權譎之謀不足以交鄰國定遠疆也此是
譏師敗也公羊不譏違考異郵矣箴膏肓(詩疏十六之二)
(二十三年)傳以討其不與盟於齊也
十九年諸侯盟於齊以無忘桓公之德宋襄公欲行霸
道不與盟故伐之服注(史記注三十二)
策名委質
古者始仕必先書其名於策委死之質於君然後為
臣示必死節於君也同(史記索隠十八)
司空季子
胥臣臼季也同
出於五鹿
五鹿衛地賈逵(並史記注三十九)今衛國縣西北三十里
有五鹿地土地名(水經注五)
二十乘
八十匹賈逵(史記注三十八)
姜氏殺之
恐孝公怒故殺之以滅口服虔
其辟君三舍
司馬法從遯不過三舍三舍九十里也賈逵(並史記注三十九)
(二十四年)傳入桑泉取臼衰
桑泉臼衰並在解東南土地名
軍於郇
郇國在解縣東郇瑕氏之墟也服虔解縣西北有
郇城杜例(並水經注六)
朝於武宫
文公之祖武公廟賈逵(史記注三十九)
逆夫人嬴氏
繆公女服虔(史記注五)
上下相蒙
蒙欺也同
以綿上
綿上晉地賈逵
且旌善人
旌表也同(並史記注三十九)
王使伯服游孫伯
二子周大夫同
而不與厲公爵也
惠王以后之鞶鑑與鄭厲公而獨與虢公王爵服注
又怨襄王之與衛滑也
滑小國近鄭世世服從而更違叛鄭師伐之聽命後
自愬於王王以與衛同(並史記注四)
弔二叔之不咸
二叔管蔡鄭條例賈注夏殷之叔世三傳異同
說(並詩疏九之二)
雍
今河内出山陽西有故雍城土地名(水經注九)
畢
漢興博物洽聞著述之士前有司馬遷揚雄劉歆後
有鄭衆賈逵班固近即馬融鄭玄其所著作違義之
正者遷尤多間略舉一兩事以言之史記不識畢公
文王之子而言與周同姓揚雄著法言不識六十四
卦云所從来尚矣潁容例(郡覽六百十八)
䢴
今野王西北三十里有故䢴城䢴臺是也今故城當
太行南路道出其中漢武帝封李夀為侯國土地名
(水經注九)有故䢴城同(通志四十一)
召穆公
王卿士服注(詩疏十五之二)召康公十六世孫同(詩疏十七之四)
甘昭公
有故甘城在河南城西二十五里土地名今河南
河南縣有甘水北入洛同(水經注十六)
及坎埳
鞏東地名坎埳在洞水東同(水經注十五)
(衍字)得罪於母之寵子帶(宋注疏本十二)
(二十五年)經納頓子於頓
(疏脱字誤字)不復言歸歸納不須兩見(宋本十二)
公會衛子
明不失子道服虔(朱校宋本禮記疏七)
傳遇黃帝戰於阪泉之兆
阪泉地名同(史記注一)
次於陽樊
陽樊周地陽邑名也同(史記注三十九)樊仲山之所居故
名陽樊同(注補後漢書十九黃徹䂬溪詩話五)
殺之於隰城
隰城在懷縣西南土地名
晉於是始啟南陽
南陽晉地自朝歌以北至中山為東陽朝歌以南至
軹為南陽三傳異同說(並水經注九)
(二十六年)經至酅
酅齊地折衷(本義十二)
公以楚師伐齊
諸稱以皆小以大下以上非其宜也許淑(宋本疏十二)
傳䕫子不祀祝融與鬻熊
䕫楚態渠之孫熊摯之後䕫在巫山之陽秭歸鄉服
虔(史記注四十)秭歸歸鄉同(水經注三十四)鬻熊子早卒杜
例(路史後紀注八)
(二十七年)傳作三軍
始復成國之禮半周軍也王肅
讓於欒枝
欒賓之孫賈逵(並史記注三十九)
(二十八年)經晉侯侵曹晉侯伐衛
曷為不言遂非因曹而伐衛異乎侵蔡而伐楚也趙
集傳(微旨中)
戰於城濮
城濮衛地賈逵(並史記注三十九)
盟於踐土
踐土鄭地名在河内同
天王狩於河陽
河陽温也同(並史記注四)服虔(水經注五)
傳還自南河濟
南河濟南之東南流河也服虔(史記注三十七)
於襄牛
衛地同
非敢必有功也願以間執讒慝之口
子玉非敢求有大功但欲執蒍賈讒慝之口謂子玉
過三百乘不能入也同
使宛春
楚大夫賈逵
作王宫於踐土
既敗楚師襄王自往臨踐土賜命晉侯晉侯聞而為
之作宫服虔
駟介
駟馬被甲也同
徒兵
步卒也同
及王子虎
周大夫賈逵
賜之大輅之服
大輅金輅同
彤弓一彤矢伯□弓矢千
彤弓赤□黑弓也諸侯賜弓矢然後征伐同(並史記注三十)
(九)矢千則弓十服注(詩疏十之一)
秬鬯一卣
秬黑黍鬯香酒所以降神卣器名諸侯賜珪瓚然後
為鬯賈逵
虎賁
天子之卒曰虎賁同
稽首
首至地同(並史記注三十九)
於王庭
王庭是踐土者服虔(史記索隠十二)
自為瓊弁玉纓
謂馬飾同(朱校宋本禮記疏十九)
盟於宛濮
衛地也土地名(水經注八)
作三行
辟天子六軍故謂之三行服虔(史記注三十九)
(三十九年)經介葛盧来
不廟受故不言朝啖集傳(纂例四)
傳其音云問之而信
言八律之音聽鳥獸之鳴則知其嗜欲生死可知伯益
明是術故堯舜使掌朕虞賈注服注(並周禮疏三十六)
(三十年)傳行李之往來
(疏誤字)本多作理訓之為吏(宋本十三)
瑕
今河東解縣西南五里有故瑕城土地名(水經注六)
鄭公子蘭出奔晉
鄭逐羣公子故奔晉服虔
許之
晉善蘭不忘本國故也同
使待命於東
待命於鄭東同(並御覽百四十六)
饗冇昌歜
昌歜昌本之菹同
鹽虎形
尅形同(並周禮疏五)
(三十一年)經四卜郊
天子以冬至祭上帝又以夏之孟春祈穀於上帝禮
曰祈郊故謂之郊魯以周公之故特得以孟春祈穀
於上帝亦謂之郊啖集傳(纂例二)
猶三望
三望分野星國中山川賈注(穀梁疏九)服虔(周禮疏十九)
傳四卜郊
天子郊以夏正上旬之日魯之卜三正下旬之日箴
膏盲(周禮疏二)
(三十三年)傳餼牽
腥曰餼服注(儀禮疏八)死曰餼同(朱校宋本禮記疏十七)
子墨衰絰
墨變凶賈逵
遂墨以葬文公
非禮也服虔(並史記注三十九)
及箕
箕城在陽邑南水北即陽邑縣故城也土地名
過冀
平陽皮氏縣東北有冀亭杜例今河東皮氏縣有
冀亭古之冀國所都也土地名(並水經注六)
斂而葬之鄶城之下
鄶城古鄶國之虚服注(詩疏四之二)
特祀於主
謂在寢同
烝嘗禘於廟
三年喪畢遭烝嘗則行祭皆於廟焉同(並儀禮疏十四)
文公
(元年)傳楚國之舉
舉立也賈逵
忍人也
言忍為不義服虔
又欲立王子職
職商臣庶弟賈逵
能事諸乎
若立職子能事之服虔(並史記四)
(二年)經盟於垂隴
垂隴鄭地今滎陽縣東二十里有故隴城即此是也
土地名(程大吕禹貢山川地理圖)
傳不登於明堂
布政之宫故稱明堂明堂盛兒也五經異義(南齊書九)
明堂祖廟服注(通典四十四)告朔行政謂之明堂五
經釋例(萟文類聚三十八)明堂太廟凡有八名其體一也
潁容例(舊唐書二十一)凡有七名同(文苑英華七百六十二)
禮也
僖公母成風主㛰得權時之禮箴膏盲(朱校宋本禮記疏九)
(三年)傳取王官及郊
皆晉地不能有服虔
封殽尸
封識之賈逵
舉人之周也
周備也服虔(並史記注五)
(四年)經夫人風氏薨
父為長子三年衆子期明無二適也女君卒繼攝其
事耳不得復立為夫人駁五經異義(朱校宋本禮記疏六十四)
傳圍邧新城
新城秦邑新所作城服虔(史記注三十九)
(五年)經王使榮叔歸含且賵
(疏闕文)王歸含賵二事而已宰咺又賵而不含不至全
無所譏(宋本十四)
傳忽諸
諸辭服虔(詩疏二之一)
欒貞子霍伯
欒貞子欒枝也霍伯先且居也賈逵(史記注三十九)
(六年)傳以子車氏之三子
子車秦大夫氏也服虔
為殉
殺人以葬璇環其左右曰殉同(並詩疏六之四)
晉人以難故
晉國數有患難同
辰嬴嬖於二君
辰嬴懷嬴也二君懷公文公同
班在九人
班次也同
何震之有
震威也賈逵(並史記注三十九)
(七年)傳秦康公
康公秦穆公太子罃晉出也服虔
無衛
衛從兵也同
故有吕卻之難
吕甥卻芮欲焚公宫也同
穆嬴
襄公夫人同
將焉寘此
寘置也同(並御覽百四十六)此太子同(史記注三十九)
此子也才吾受子之賜
如子善為教誨此子使之有賢才知人君之道也則
吾受子之賜賜猶惠同
不才吾唯子之怨
才而受賜美其教也不才怨子惡其教不至也同(並御)
(覽百四十六)恐其教導不至王肅(史記注三十九)
言猶在耳
君沒未久其言聲言氣尚在耳服虔
皆患穆嬴
言諸大夫患穆嬴之言以君顧命之言責巳也同
且畏逼
畏逼迫無置公一云畏他公子相逼迫也同(並御覽百四十)
(六)
古經解鈎沈卷十七
