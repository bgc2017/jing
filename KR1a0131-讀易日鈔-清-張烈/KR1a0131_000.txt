讀易日鈔總目易類
卷一
上經
卷二
上經二
卷三
上經三
卷四
下經一
卷五
下經二
卷六
下經三
卷七
繫辭上
卷八
繫辭下
說卦傳
序卦傳
雜卦傳
(臣)等謹案讀易日鈔八卷
國朝張烈撰烈字武承大興人康熙庚戌進士
已未舉博學宏詞歷官左春坊左贊善是書
一以朱子本義為宗謂易者象也言有盡象
無窮伏羲畫為竒偶再倍而三因重而六文
周逐卦繫彖逐畫繫爻全是假物取象不言
理不指事而萬事萬理畢具大指在因象設
事就事陳理猶說易家之切實者舊有其子
益孫升孫紀實云此稿已刪潤四十餘過至
易簀前數日尚合蒙引通典存疑諸書考訂
知來藏往二義旋加改補云云則其用力亦
可謂勤矣烈之沒也門人私謚曰志道先生
楊允長作私謚議一篇冠于此書之首昔宋
儒張載之沒門人欲為作私謚司馬光力言
其非當時手帖猶載張子全書之首古人以
禮處人不欲妄相尊重干國家易名之典其
謹嚴如是允長等豈未之聞乎今錄是書而
削除此議用杜虚聲標榜之漸焉乾隆四十
四年二月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
