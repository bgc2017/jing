夏小正戴氏傳卷二
宋傅崧卿注
夏
四月昴則見初昏南門正鳴札囿有見杏鳴蜮王萯莠
取荼莠幽越有大旱執陟攻駒
傳四月昴則見初昏南門正南門者星也歲再見一正
蓋大正所取法也鳴札札者寧縣也鳴而後知之故先
鳴而後札囿有見杏囿者山之燕者也鳴蜮蜮鳴也或
曰屈造之屬也王萯莠取荼荼也者以為君薦蔣也(關本)
(無以字)莠幽越有大旱記時爾執陟攻駒執也者始執駒
也(關本作始執駒)執駒也者離之去母也執而升之君也攻駒
也者教之服車數舍之也
五月參則見浮游有殷鴂則鳴時有養日乃衣瓜(舊注一作)
(乃衣衣)良蜩鳴匽之興五日翕望乃伏啟灌藍蓼鳩為鷹
唐蜩鳴初昏大火中種黍菽糜(或曰種黍菽糜以心中為節傳因大火中而及)
(之非小正文)煑梅蓄蘭頒馬
傳五月參則見參也者伐(舊注一作牧)星也故盡其辭也浮
游有殷殷衆也浮游殷之時也浮游者渠略也朝生而
暮死稱有何也有見也鴂則鳴(大戴禮關本鴂作□以下文考之當作鴂)鴂
者伯鷯也鳴者相命也其不辜之時也是善之故盡其
辭也時有養日養長也一則在本一則在末故其記曰
時養日之也(大戴禮日之作曰之舊注其記曰有養日云也)乃衣瓜瓜者急瓜
之辭也瓜者始食瓜也(舊注一本乃衣瓜乃衣者急衣之辭也衣也者始創衣也)良
蜩鳴良蜩也者五采具匽之興五日翕望乃伏其不言
生而稱興何也不知其生之時故曰興以其興也故言
之興五日翕也望也者月之望也而伏云者不知其死
也故謂之伏五日也者十五日也翕也者合也伏也者
入而不見也(戴禮入作人關本無也字)啟灌藍蓼啟者别也陶而䟽
之也灌也者聚生者也(戴禮灌也者作灌者)記時也鳩為鷹唐蜩
鳴唐蜩鳴者匽也初昏大火中大火者心也心中種黍
菽&KR1048;時也煑梅為豆實也蓄蘭為沐浴也菽&KR1048;以在纏
經中矣又言之時何也是食短閔而記之頒馬分大夫
卿之駒也(戴禮脫大字)將閒諸則或取離駒納之則法也(關本)
(自是食短以下至則法也脫簡在三月拂拂然也鳴之後)
六月初昏斗柄(關本曰注柄一作杓)正在上煑桃鷹始摯
傳六月初昏斗柄正在上五月大火中六月斗柄正在
上此見斗柄之不在當心也蓋當依依尾也煑桃桃也
者柂桃也柂桃也者山桃也煑以為豆實也(大戴禮拖作柂案爾)
(雅椵柂郭璞注云白椵也樹似白楊而古今字書有杝而無柂釋云木名亦無有訓山桃者爾雅榹桃山桃音)
(斯唐韻亦云此書云柂桃也者山桃也柂當作榹蓋傳寫之訛)鷹始摯而言之何也諱
殺之辭也故言摯云(大戴作故摯云)
夏小正戴氏傳卷二
