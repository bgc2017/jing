絜齋毛詩經筵講義目錄詩𩔖
卷一
詩序一
詩序二
卷耳
樛木
螽斯
桃夭
兔罝
芣苢
漢廣
汝墳
采蘩
甘棠
卷二
行露
羔羊
殷其靁
江有汜
何彼穠矣
騶虞
柏舟
燕燕
日月
終風
擊鼓
凱風
卷三
雄雉
谷風
式微
旄丘
泉水
北門
北風
干旄
考槃
芄蘭
木瓜
黍離
揚之水
卷四
羔裘
女曰鷄鳴
山有扶蘇
風雨
子衿
鷄鳴
還
甫田
猗嗟
陟岵
伐檀
碩鼠
(臣)等謹案絜齋毛詩經筵講義宋袁燮撰燮
字和叔慶元府鄞縣人絜齋其自號也登進
士第調江隂尉歴官寳文閣直學士諡正獻
事蹟詳具宋史本傳燮素尚名節學有體用
嘉猷讜論無不卓然可紀所著文集巳經散
佚今從永樂大典中裒輯為二十四卷别著
錄集部中此書乃其為崇政殿說書時撰進
之本宋史藝文志馬端臨通攷朱彝尊經義
攷皆不列其目惟永樂大典各韻經文之下
頗載其文蓋其失傳亦巳久矣宋代諸臣所
作講章如鄭朴敷文書說朱震范沖左氏講
義戴溪春秋講義𩔖多編輯單行燮此書亦
同其例其中議論切實和平通達頗得風人
本旨且宋自南渡以後國勢孱弱君若臣皆
懦怯偷安無肯志存遠略而燮獨以振興恢
復之事望其君經幄敷陳再三致意如論式
微篇則極稱太王勾踐轉弱為彊而貶黎侯
無奮發之心論揚之水篇則謂平王柔弱為
可憐論黍離篇則直以汴京宗廟宫闕為言
皆深有合于納約自牖之義昔人譏胡安國
春秋傳意主復讎割經義以從已說而燮則
因經旨所有而推闡之其發揮尤為平正雖
當時寧宗闇弱不能因此感悟而其拳拳忠
藎之意亦良足尚也謹以次編訂釐為四卷
惟雅頌諸篇講義永樂大典原本失載今無
可攷補亦姑仍其缺焉乾隆四十三年六月
恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
