經典釋文卷第二十七
莊子音義中(外篇十五)
唐國子博士兼太子中允贈齊州刺史吳縣開國男陸德明撰
莊子外篇駢拇第八(舉事以名篇)
駢(步田反廣雅云並也李云併也)拇(音母足大指也司馬云駢拇謂足拇指連第二指也崔云諸指連大)
(指也)枝指(如字三蒼云枝指手有六指也崔云音歧謂指有歧也)而侈(昌是反徐處豉反郭)
(云多貌司馬云溢也崔云過也)於德(崔云德猶容也)附贅(章銳反廣雅云疣也釋名云橫生一)
(肉屬著體也一云瘤結也)縣(音玄)疣(音尤)而侈於性(司馬云性人之本體也駢拇枝)
(指附贅縣疣此四者各出於形性而非形性之正於衆人爲侈耳於形爲侈於性爲多故在手爲莫用之肉於足爲無施)
(之指也王云性者受生之質德者全生之本駢枝受生而有不可多於德贅疣形後而生不可多於性此四者以況才智)
(德行)夫(音符發句之端放此)至治(直吏反)之分(符問反後可以意求)物皆有之
(之或作定)五藏(才浪反後皆同黃帝素問云肝心脾肺腎爲五藏)淫僻(本又作辟匹亦反徐敷赤)
(反注及篇末同)於仁義之行(下孟反崔云駢枝贅疣雖非性之正亦出於形不可去也五藏)
(之情雖非道德之正亦列於性不可治也今設仁義之教以治五藏之情猶削駢枝贅疣也旣傷自然之理更益其)
(疾也)橫復(扶又反徐篇末注皆同)至當(丁浪反後皆放此)黼黻(音甫下音弗周)
(禮云白與黑謂之黼黑與靑謂之黻)煌煌(音皇廣雅云光光也向崔本作䪄向云馬氏音煌毛詩傳云皇皇猶)
(煌煌也煌又音晃)非乎(向云非乎言是也)離朱(司馬云黃帝時人百步見秋豪之末一云見千里針)
(鋒孟子作離婁)是巳(向云猶是也)五聲(本亦作五音)師曠(司馬云晉賢大)
(夫也善音律能致鬼神史記云冀州南和人生而無目)擢德(音濯司馬云拔也)簧鼓
(音黃謂笙簧也鼓動也)曾史(曾參史鰌也曾參行仁史鰌行義)跖(之石反)纍(劣彼)
(反)瓦(危委反向同崔如字一云瓦當作丸)結繩(李云言小辯危辭若結繩之纍瓦也崔云聚無)
(用之語如瓦之纍繩之結也)竄(七亂反爾雅云微也一云藏也)句(紀具反司馬云竄句謂邪說微隱穿)
(鑿文句也一音鉤)敝(本亦作蹩徐音婢郭父結反李步計反司馬云罷也)跬(徐丘婢反郭音屑向崔本)
(作䞨向丘氏反云近也司馬同李却垂反一云敝跬分外用力之貌)譽(音餘)楊墨(崔李云楊朱墨翟也)
容思(息嗣反)檮杌(上徒刀反下音兀)此數(色主反下文此數音同)不爲
跂(其知反崔本作枝音同或渠支反)鳧(音符)脛(形定反釋名云莖也直而長如物莖也本又作)
(踁)鶴(戸各反)斷之(丁管反下及注同)去憂(起吕反注去憂去甚同)意
(如字下同亦作醫)齕(李音紇恨發反齒斷也徐胡勿反郭又胡突反)啼(音提崔本作諦)蒿
目(好羔反司馬云亂也李云蒿目快性之貌)蒿令(力呈反下同)於難(乃旦反)後
拯(拯救之拯)饕(吐刀反杜預注左傳云貪財曰饕)嚻嚻(許橋反又五羔反字林云聲也)
(崔云憂世之貌)屈(崔本作詘)折(之熱反謂屈折支體爲禮樂也)呴(況於反李況付反本又作)
(傴於禹反)俞(音臾李音喻本又作呴音詡謂呴喻顔色爲仁義之貌)纆(音墨廣雅云索也)
索(悉各反下同)連連(司馬云謂連續仁義遊道德閒也)祇足(音支)使喪
(息浪反下已喪同)以撓(而小反郭呼堯反又許羔反廣雅云亂也又奴爪反)功見(賢遍反)
性與(音餘此可以意消息後皆放此)三代(夏殷周也)以上(時掌反)槃夷
(並如字謂創傷也依字應作瘢痍)殉(辭俊反徐辭倫反司馬云營也崔云殺身從之曰殉)鶉(音純)
(又音敦)鷇(口豆反)秃(吐木反)揮斥(上音輝下音赤)臧(作郎反崔云好書曰臧方)
(言云齊之北鄙燕之北郊凡民男而壻婢謂之臧女而婦奴謂之獲張揖云壻婢之子謂之臧婦奴之子謂之獲)
與榖(如字爾雅云善也崔本作榖云孺子曰榖)牧羊(牧養之牧)挾(音協)筴(字又)
(作策初革反李云竹簡也古以寫書長二尺四寸)博塞(悉代反塞博之類也漢書云吾丘壽王以)
(善格五待詔謂博塞也)首陽(山名在河東蒲坂縣死謂餓而死)東陵(李云謂泰山也)
(一云陵名今名東平陵屬濟南郡)又惡(音烏)取君子小人於其閒
哉(崔本無小人於三字)屬其(郭時欲反謂係屬也徐音燭謂屬著也下皆同)雖通
如楊墨(一本無此句)俞兒(音榆李式榆反司馬云古之善識味人也崔云尸子)
(曰膳俞兒和之以薑桂爲人主上食淮南云俞兒狄牙嘗淄澠之水而別之一云俞兒黃帝時人狄牙則易牙)
(齊桓公時識味人也一云俞兒亦齊人淮南子一本作申兒疑申當爲臾)不累(劣僞反後皆放此)舍
己(音捨)愧乎(崔本作䁛云䁛愧同)之行(下孟反注同)冥復(音服)從
容(七容反)吹(如字又昌僞反字亦作炊)
馬蹄第九(舉事以名篇)
馬(釋名云武也王弼注易云在下而行者也)蹄(音提司馬云馬足甲也)禦(魚吕反廣雅云)
(敵也崔本作辟)齕(恨發反又胡切反)翹(祁饒反)足(崔本作尾)而陸(司馬云陸)
(跳也字書作&KR3295;&KR3295;馬健也)駑(音奴惡馬也)驥(音冀千里善馬也)義(許宜反又如字)
(徐音儀崔本同一本作羲)臺(崔云義臺猶靈臺也)路寢(路正也大也崔云路寢正室)
而惡(烏路反)伯樂(音洛下同伯樂姓孫名陽善馭馬石氏星經云伯樂天星名主典天)
(馬孫陽善馭故以爲名)剔之(勑歷反字林云剃也徐詩赤反向崔本作鬄向音郝)雒之(音洛)
(司馬云燒謂燒鐡以爍之剔謂翦其毛刻謂削其甲雒謂羈雒其頭也)羈(居宜反廣雅云勒也)馽
(丁邑反徐丁立反絆也李音述本或作馵非也馵之樹反司馬向崔本並作向云馬氏音竦崔云絆前兩足也)
編之(必然反)皂(才老反櫪也一云槽也崔云馬閑也)棧(士板反徐在簡反又士諫反編木作)
(靈似牀曰棧以禦濕也崔云木棚也)不治(直吏反)驟(士救反)橛(向徐其月反司馬云銜也)
(崔云鑣也)飾(徐音式司馬云排銜也謂加飾於馬鑣也)鞭(必然反)筴(初革反杜注左傳云)
(馬楇也楇音竹瓜反)陶(道刀反謂窯也窯音弋消反)埴(徐時力反崔云土也司馬云埴土可以爲陶器尚書)
(傳云土黏曰埴釋名云埴職也職音之食反)中規(丁仲反下皆同)應繩(應對之應後不音者)
(放此)揉曲(汝久反)矯(居兆反)拂(房弗反)去者(羌吕反)天放(如字崔云)
(作牧天養也)填填(徐音田又徒偃反質重貌崔云重遲也一云詳徐貌淮南作莫莫)顚顚
(丁田反崔云專一也淮南作瞑瞑)蹊(徐音兮李云徑也)隧(徐音遂崔云道也)連屬
其鄕(王云旣無國異家殊故其鄕連屬)混(胡本反)芒(莫剛反)淡(徒暫反)漠
(音莫)遂長(丁丈反又直良反)无吞(敦恩反又音天)攀(本又作扳普班反)援(音袁)
(廣雅云牽也引也)闚(去規反)物馴(似遵反或音純)惡乎(音烏)不離(力智反注)
(皆同)素樸(普剥反)蹩(步結反向崔本作弊音同)躠(本又作薛悉結反向崔本作殺音同)
(一音素葛反)踶(直氏反向同崔音緹)跋(丘氏反一音吕氏反崔音技李云蹩躠踶跋皆用心爲仁義之)
(貌)澶(本又作儃徒旦反又吐旦反向崔本作但音燀)漫(武半反向崔本作曼音同李云澶漫猶縱)
(逸也崔云但曼淫衍也一云澶漫牽引也)摘(敕歷反又陟革反)辟(匹壁反向音檗徐敷歷反李父)
(歷反本或作僻音同李云糾擿邪辟而爲禮也一音婦赤反法也崔云擿辟多節)始分(如字下分皆同)
犧尊(音羲尊或作樽司馬云畫犧牛象以飾樽也王肅云刻爲牛頭鄭玄云畫鳳皇羽飾尊婆)
(娑然也音先河反)珪璋(音章李云皆器名也銳上方下曰珪半珪曰璋)情性不離
(如字別離也)交頸(頸領也居郢反又祁盈反)相靡(如字李云摩也一云愛也)相踶(大計)
(反又徒兮反又徒祁反李云踶蹋也廣雅字韻聲類並同通俗文云小蹋謂之踶)馬知(李音智下同)
衡扼(於革反衡轅前橫木縛軛者也扼又馬頸者也)月題(徒兮反司馬崔云馬額上)
(當顱如月形者也)介(徐古八反)倪(徐五圭反郭五第反李云介倪猶睥睨也崔云介出俾倪也)
闉(音因)鷙(徐敕二反郭音躓)曼(武半反郭武諫反李云闉曲也鷙抵也曼突也崔云闉扼)
(鷙曼距扼頓遲也司馬云言曲頸於扼以抵突也一云鷙曼旁出也)詭(九彼反)銜(口中勒也或云)
(詭銜吐出銜也)竊轡(齧轡也崔云詭銜竊轡戾銜橛盜艱轡也)態作(吐代反)赫
(本或作䓇呼白反)胥氏(司馬云赫胥氏上古帝王也一云有赫然之德使民胥附故曰赫胥蓋炎帝也)
含哺(音步)縣企(音玄)踶(直氏反)跂(丘氏反)好知(呼報反下音智)
胠篋第十(舉事以名篇)
胠(李起居反史記作愶徐起法反一音虚乏反司馬云從旁開爲胠一云發也)篋(苦協反)探
(吐南反)囊(乃剛反)匱(其位反檻也)必攝(如字李云結也崔云收也)緘(古減反)
縢(向崔本作同徒登反崔云約也案廣雅云緘皆繩也)扃(古熒反崔李云關也)鐍(古穴反李)
(云紐也崔云環舌也)知也(如字又音智下同)揭(徐其謁反又音桀三蒼云舉也擔也負也)擔
(丁甘反)而趨(七須反李云走也)唯恐(丘用反)鄕之(本又作向亦作曏同許亮)
(反)爲大盜(于僞反下及下注而爲同)積者(如字李子賜反)罔罟(音古罔之)
(通名)耒(力對反徐力猥反郭吕匱反李云犂也一云耜柄也)耨(乃豆反李云鋤也或云以木爲)
(鋤柄)所刺(徐七智反)闔(戸臘反)四竟(音境下之竟同)治邑(直吏反)屋
(周禮夫三爲屋)州(五黨爲州二千五百家也)閭(五比爲閭二十五家也)鄕(五州爲鄕萬二千五)
(百家也)田成子(齊大夫陳恒也)一旦(宋元嘉中本作一日)殺(音試)齊君
(簡公也春秋哀公十四年陳恒殺之于舒州)而盜其國(司馬云謂割安邑以東至琅邪自爲封邑)
(也)聖知(音智下同)十二世有齊國(自敬仲至莊子九世知齊政自太公和至)
(威王三世爲齊侯故云十二世也)以守(如字舊音狩)比干剖(普口反謂割心也崔)
(本作節云支解也)萇(直良反)弘胣(本又作肔徐勑紙反郭詩氏反崔云讀若拖或作施)
(字胣裂也淮南子曰萇弘鈹裂而死司馬云胣剔也萇弘周靈王賢臣也案左傳是周景王敬王之大夫魯哀)
(公三年六月周人殺萇弘一云刳腸曰胣)子胥靡(密池反司馬如字云縻也崔云爛之於江)
(中也案子胥伍員也諫夫差夫差不從賜之屬鏤以死投之江也)焉得(於虔反)故跖
(之石反)之藏(才浪反又如字)知可(如字本或作知可否)分均(符問反又如字)无
治(直吏反下文始治同)魯酒薄而邯(音寒)鄲(音丹邯鄲趙國都也)圍
(楚宣王朝諸侯魯恭公後至而酒薄宣王怒欲辱之恭公不受命乃曰我周公之胤長於諸侯行天子禮樂勲在周)
(室我送酒巳失禮方責其薄無乃六甚遂不辭而還宣王怒乃發兵與齊攻魯梁惠王常欲擊趙而畏楚救楚以魯)
(爲事故梁得圍邯鄲言事相由也亦是感應宣王名熊良夫悼王之子恭公名奮穆公之子許愼注淮南云楚會諸)
(侯魯趙俱獻酒於楚王魯酒薄而趙酒厚楚之主酒吏求酒於趙趙不與吏怒乃以趙厚酒易魯薄酒奏之楚王以)
(趙酒薄故圍邯鄲也)掊(普口反)擊(徐古歷反)縱舍(音捨注同)閑邪(似嗟反)
去華(起吕反下注去欲去其皆同)聖人巳死則大盜不起(向云)
(事業日新新者爲生故者爲死故曰聖人巳死也乘天地之正御日新之變得實而損其名歸眞而忘其塗則大盗)
(息矣)爭尚(爭鬪之爭後皆同)聖人不死大盜不止(向云聖人不死言守)
(故而不日新牽名而不造實也大盜不止不亦宜乎)爲之斗斛以量之(向云自此以下皆所)
(以明苟非其人雖法無益)權衡(李云權稱錘衡稱衡也錘音直僞反)符璽(音徙)矯之
(居表反)竊鉤(鉤謂帶也)揭(其謁其列二反)斧鉞(音越)能禁(音今又居)
(鴆反下不可禁同)擿玉(持赤反義與擲字同崔云猶投棄之也郭都革反李云刻也)殫(音丹)
(盡也)鑠絶(郭李詩灼反向徐音藥崔云燒斷之也)竽(徐音于)瑟(本亦作笙)塞
瞽曠(崔本塞作杜云塞也)膠(音交徐古孝反)喪矣(息浪反)攦(郭吕係反又力)
(結反徐所綺反李云折也崔云撕之也)工倕(音垂堯時巧者也一名睡)蜘(音知)蛛(音誅)蛣
(起一反)蜣(音羌)之行(下孟反)鉗(李巨炎反又其嚴反)攘(如羊反)之帥
(本又作率同所類反)不鑠(朱灼反崔云不消壞也向音燿)不僻(匹亦反)爚(徐音藥三)
(蒼云火光銷也司馬崔云散也)此數(所主反)容成氏(司馬云此十二氏皆古帝王)驪
(徐力池反李音犂)畜(徐敕六反)伏戲(音羲)慊(口簟反)樂其(音洛)而不
相往來(一本作不相與往來撿元嘉中郭注本及崔向永和中本並無與字)至治(直吏反注)
(同)頸(如字李巨盈反)贏(音盈崔云裹也廣雅云負也)糧(音良)而趣(七于反徐)
(七喻反)上好(呼報反注下皆同)弩(音怒)畢弋機變(李云兔網曰畢繳射)
(曰弋弩牙曰機)之知(音智下及注并下知詐皆同)鉤餌(如志反)罔罟罾(音曾)
笱(鉤釣鉤也餌魚餌也廣雅云罟謂之罔罾魚網也爾雅云嫠婦之笱謂之罶)削(七妙反)格(古百)
(反李云削格所以施羅網也)羅落罝(子斜反)罘(本又作罦音浮爾雅云鳥罟謂之羅兔罟謂之)
(罝罬謂之罦罦覆車也郭璞云今翻車也)漸毒(李云漸漬之毒不覺深也崔云漸毒猶深害)
頡(戸結反)滑(于八反頡滑謂難料理也崔云纏屈也李音骨滑稽也一云頡滑不正之語也)解
(苦懈反)垢(苦豆反司馬崔云解垢隔角也或云詭曲之辭)每每(李云猶昏昏也)舍己
(音捨下文同)上悖(李郭云必内反又音佩司馬云薄食也)下爍(失約反崔云消也司馬云崩竭)
(也崔向夲作櫟同徐音藥)中墮(許規反毁也)之施(始豉反)惴(本亦作&KR4027;又作喘川兖反)
(向音揣)耎(耳轉反崔云蠉&KR4027;動蟲也一云惴耎謂無足蟲)肖翹(音消下音祁饒反崔云肖)
(翹植物也李云翾飛之屬也)種種(向章勇反李云謹慤貌一云淳厚也)而說(音悅下同)役
役(李云鬼黠貌一云有爲人也)恬(徒謙反)惔(徒暫反徐大敢反)啍啍(李之)
(閏反又之純反郭音悙以已誨人之貌下同司馬云少智貌徐許彭反又許剛反向本作哼音亨崔本上句作哼哼)
(少知而芒也一云哼哼壯健之貌)
在宥第十一(以義名篇)
聞在宥(音又寬也)則治(直吏反下治亂同)欲惡(烏路反)好欲(呼報)
(反)有治天下者哉(崔本作有治天下者材失云強治之是材之失也)人樂
(音各)恬(徒謙反)瘁瘁(在季反病也廣雅云憂也崔本作醉)愉(音瑜徐音喻)故
譽(音餘)毗於(如字司馬云助也一云并也)思慮(息嗣反)大過(音泰)喬
(向欽消反或去夭反郭音矯李音驕)詰(李去吉反徐起列反崔云喬詰意不平也)卓(敕角反郭丁角反向)
(音䈇)鷙(勑二反李豬栗反向豬立反又勑栗反崔云卓鷙行不平也)之行(下孟反)能
勝(音升)匈匈(音凶)而且(如字徐子餘反)說明(音悅下同)是悖(必内反徐)
(蒲沒反)是相(息亮反助也下及注皆同)於技(其綺反李音歧崔同云不端也)說知
(音智)於疵(疾斯反)臠(力轉反崔夲作欒)卷(卷勉反徐居阮反司馬云臠卷不申舒之)
(狀也崔同一云相牽引也)獊(音倉崔本作戕)囊(如字崔云戕囊猶搶攘)乃復(扶又反)而
去(起慮反)之邪(崔本唯此一字作邪餘皆作咫)齊戒(本又作齋同側皆反)跪(其詭)
(反郭音危)莅(音利又音類)无解(如字一音蟹散也)龍見(賢遍反向崔本作睨向音)
(見崔音睍)從容(七容反)炊(昌睡反又昌規反本或作吹同)累(劣僞反司馬云炊累猶動升也)
(向郭云如埃塵之自動也)崔瞿(向崔本作臞向求朱反崔瞿人姓名也)老耼(吐藍反)女
愼(音汝)攖(於營反又於盈反司馬云引也崔云羈落也)排(皮皆反崔本作俳)進上
(時掌反注及下同)其易(以豉反)囚殺(如字徐所例反言囚殺萬物也)淖(昌略反又)
(直角反)廉劌(居衞反司馬云傷也廣雅云利也)琢(丁角反)縣而天(音玄)
(向本無而字云希高慕遠故曰縣天)僨(向粉問反廣雅云僵也郭音奔)驕(如字又居表反郭云憤驕者不可禁)
(之勢)自見(賢遍反下同)股(音古脛本曰股)胈(畔末反向父末反李扶蓋反云白肉也或云字)
(當作紱紱蔽膝也崔云胈也)脛(刑定反)讙(音歡)兜(丁侯反)崇山(南裔也堯六十)
(年放讙兜于崇山)投三苗(崔本投作殺尚書作竄三苗者縉雲氏之子即饕餮也)三峗
(音危本亦作危三峗西裔之山也今屬天水堯六十六年竄三苗于三危)共工(音恭共工官名即窮奇也)幽
都(李云即幽州也尚書作幽州北裔也堯六十四年流共工于幽州)施及(以智反崔云延也)
大駭(駭驚也)愈粗(音麤下同)愚知(音智下及注同)好知(呼報反注同)
釿(音斤本亦作斤)鋸(音據)制焉(釿鋸制謂如肉刑也)繩墨殺焉(並如字崔)
(云謂彈正殺之)椎(直追反)鑿(在洛反)決焉(古穴反又苦穴反崔云肉刑故用椎鑿)
脊脊(音藉在亦反相踐藉也本亦作肴肴廣雅云肴亂也)大山(音泰亦如字)嵁(苦巖)
(反一音苦咸反又苦嚴反)巖(音嚴語銜反一音嵒語咸反)以眩(玄遍反)惡直(烏路反)
蕃徒(音煩)殊死(如字廣雅云殊斷也司馬云決也一云誅也字林云死也說文同又云漢令曰蠻夷)
(長有罪當殊之崔本作殀死)相枕(之鴆反)桁(戸剛反司馬云脚長械也)楊(向音陽崔云械夾頸)
(及脛者皆曰桁楊)離(力氏反又力智反)跂(丘氏反又丘䜴反)攘(如羊反)桎(之實反)
梏(古毒反)意(如字又音醫)无愧(崔本作䁛)腐(音輔)方復(扶又反)椄
(李如字向徐音燮郭慈接反)槢(郭李音習向徐徒燮反司馬云椄槢械楔音息節反崔本作云讀爲牒或作)
(謵字椄槢桎梏梁也淮南曰大者爲柱梁小者爲椄槢也)鑿(在洛反又在報反)枘(人銳反向本作内音同三蒼云)
(柱頭枘也鑿頭厠木如柱頭枘)遠於(于萬反下同)而禦(魚吕反本又作御音同)焉知(於虔)
(反)嚆矢(許交反本亦作嗃向云嚆矢矢之鳴者郭云矢之猛者字林云嚆大呼也崔本作蒿云蕭蒿可以爲)
(箭或作矯矯喿也崔本此下更有有無之相生也則甚曾史與桀跖生有無也又惡得無相轂也凡二十四字)大
治(直吏反)去其(起吕反)廣成子(或云即老子也)空同(司馬云當北斗)
(下山也爾雅云北戴斗極爲空同一曰在梁國虞城東三十里)質也(廣雅云質正也)雲氣
不待族而雨(司馬云族聚也未聚而雨言澤少)草木不待黃而
落(司馬云言殺氣多也爾雅云落死也)益以(崔本作蓋以)佞人(如字郭音寧)翦
翦(如字郭司馬云善辯也一曰佞貌李云淺短貌或云狹小之貌)捐(悅全反)閒居(音閑)
(下注同)復往(扶又反)邀之(古堯反要也)南首(音狩)蹷(其月反又音厥)
(驚而起也)天下治(直吏反)吾語(魚據反下同)女(音汝後放此)窈窈
(烏了反)不邪(似嗟反)我爲(于僞反下同)物將自壯(側亮反謂不治)
(天下則衆物皆自任自任而壯也)之稱(尺證反)百昌(司馬云猶百物也)當我
(如字)緡乎(武巾反郭音泯泯合也)遠我(于萬反)昏乎(如字暗也司馬云緡)
(昏並無心之謂也)雲將(子匠反下同李云雲主帥也)扶摇(扶亦作夫音符李云扶摇神木)
(也主東海一云風也)鴻蒙(如字司馬云自然元氣也一云海上氣也)拊(孚甫反一音甫)脾
(本又作髀音陛徐甫婢反又甫娣反)雀(本又作爵同將略反)躍(司馬云雀躍若雀浴也一云如雀之)
(跳躍也)倘(尺掌反一音吐郎反李吐黨反司馬云欲止貌李云自失貌)贄(之二反又豬立反又魚列)
(反李云不動貌)叟(本又作素口反郭䟽走反司馬云長者稱)不輟(丁劣反李云止也)曰
吁(況于反亦作呼)鬱結(如字崔本作綰音結)掉(徒弔反)有宋(如字國名也本作宗)
(者非)鞅掌(於丈反毛詩傳云鞅掌失容也今此言自得而正也)之放(方往反效也注同)止
蟲(如字本亦作昆蟲崔本作正蟲)皆坐(才臥反)意(音醫本又作噫下皆同)僊僊
(音仙)墮(許規反)涬(戸頂反又音幸)溟(亡頂反司馬云涬溟自然氣也)渾渾(戸本反)
沌沌(徒本反)不離(力智反下及注皆同)而惡(烏路反)因衆以寧
所聞(因衆人之所聞見委而任之則自寧安)不如衆技(其綺反)衆矣
(若役我之知達衆人衆人之技多於我矣安得而不自困哉)此攬(音覽本亦作覽)僥(古堯反徐古了)
(反字或作徼)倖(音幸一云僥倖求利不止之貌)幾何(居豈反郭巨機反)不喪(息浪)
(反下及注同)萬分(如字又扶問反)饕(吐刀反)冒(亡北反又亡報反)於嚮(許丈)
(反本又作響注及下同)挈(苦結反廣雅云持也)撓撓(而小反)惡(音烏)足復
(扶又反)則治(直吏反)匿而(女力反)中而不可不高者德
也(中者順也順其性而高也)不易(以豉反下注同)應動(憶升反)物者莫
足爲也(分外也)而不可不爲(分内也)不與(音預)
天地第十二(以事名篇)
天地(釋名云天顯也高顯在上也又坦也坦然高遠也地底也其體底下載萬物也禮統云天地者元氣之所)
(生萬物之祖也易說云元氣初分淸輕上爲天濁重下爲地)其治(直吏反注同下官治并注亦同)人
卒(尊忽反)君原(原本也)非邪也(似嗟反本又作爲)技也(其綺反注)
(下同)記曰(書名也云老子所作)夫子(司馬云莊子也一云老子也此兩夫子曰元嘉本皆爲別章崔本亦)
(爾)覆載(芳富反)洋洋(音羊又音詳)不刳(口吳反又口侯反崔本作軒云)
(寬悅之貌)而去(起吕反)循(音旬或作脩)挫(作臥)韜(吐刀反廣雅云藏也)沛(普貝反字林云流也)物
逝(崔本逝作啓云開也)滂沛(普旁反)不近(附近之近)不樂(音洛)縣解(上音玄下音蟹)不
以王(于況反下王德並同)蛻然(始銳反又音悅)漻(李良由反徐力蕭反廣雅下巧反云淸貌)非
好(呼報反)而知(音智注同)而供(音恭本亦作恭)確(苦學反)斯(音賜又如字)
赤水(李云水出崐崘山下)還歸(音旋)玄珠(司馬云道眞也)使知(音智注及下皆)
(同)索之(所白反下同)喫(口懈反)詬(口豆反司馬云喫詬多力也)王倪(徐五兮反)
被衣(音披)要之(一遥反注同)圾(本又作岌五急反又五合反郭李云危也)給數(音朔)
在去(起吕反)於強(其丈反)方且(如字凡言方且者言方將有所爲也)物絯(徐戸)
(隔反廣雅公才反云束也與郭義同今用廣雅音)令應(力呈反)治亂(直吏反注同)之
率(色類反注同又色律反)殺君(音試本又作弑音同)華(胡化反又胡花反司馬云地名)
(也)封人(司馬云守封疆人也)曰嘻(音熙)請祝(之又反又州六反)女獨(音汝)
(後同)鶉(音淳)居(鶉居謂無常處也又云如鶉之居猶言野處)鷇(口豆反)食(爾雅云主)
(哺鷇鷇食者言仰物而足也)就閒(音閑注同)上僊(音仙)伯成子高(通變)
(經云老子從此天地開闢以來吾身一千二百變後世得道伯成子高是也)闔(本亦作盍胡臘反)无落(落猶)
(廢也)俋俋(徐於執反又直立反李云耕貌一云耕人行貌又音秩又於十反字林云勇壯貌)治成
(直吏反)能閒(閒厠之閒)不與(音預)侗(音洞又音同)泰初(易說云氣之始)
(也)有分(符問反)无閒(如字)留動(留或作流)喙(丁豆反又充芮喜穢二反)緡
緡(武巾反)夫子(仲尼也)相方(如字又甫往反本亦作放甫往反注同)強以(其兩)
(反)縣(音玄)㝢(音宇司馬云辨明白若縣室在人前也)易見(以豉反)技係(其綺)
(反)執留(如字本又作&KR2401;音同一本作狸亦如字司馬云&KR2401;竹鼠也一云執留之狗謂有能故被留係成愁思)
(也)猨(音袁)狙(七徐反)之便(婢面反徐扶面反司馬云言便捷見捕)復何(扶又反)
將(一本作蔣)閭(力於反)葂(字亦作莬音免又音晚郭音問將閭葂人姓名也一云姓將閭名莬)
(或云姓蔣名閭葂也)季徹(人姓名也蓋季氏之族)魯君(或云定公)知中(丁仲反)不
輯(音集爾雅云和也又側立反郭思魚反)局局(其玉反一云大笑之貌)螳蜋(音堂郎)
車軼(音轍)不勝(音升注同)自爲遽(其據反本又作處)觀臺(古亂)
(反注同)覤覤(許逆反又生責反或云驚懼之貌)汒若(本或作芒武剛反郭武蕩反)舉
滅(舉皆也)悶然(音門)豈兄(元嘉本作豈足)溟(亡頂反)涬(戸頂反)圃
(布戸反又音布園也李云菜𬞞曰圃)畦(口圭反李云埒中曰畦說文云五十畝曰畦)隧(音遂李云道也)
甕(烏送反字亦作瓮)搰搰(苦骨反徐李苦滑反郭忽滑反用力貌一音胡沒反)有械
(戸戒反字林作械李云器械也)浸(子鴆反司馬云灌也)卬而(音仰本又作仰)挈水(口節反)
若抽(敕留反李云引也司馬崔本作流)數如(所角反徐所錄反)泆湯(音逸本或)
(作溢李云疾速如湯沸溢也司馬本作佚蕩亦言其往來數疾如佚蕩佚蕩唐佚也)槹(本又作橋或作皐同音羔)
(徐居橋反司馬李云桔槹也)吾師(謂老子也)瞞(武版反又亡安反字林云目眥平貌李天典反慙貌)
(一音門又亡千反司馬本作憮音武崔本作撫)於于(並如字本或作唹吁音同司馬云夸誕貌一云行仁)
(恩之貌)以蓋衆(司馬本蓋作善)墮(許規反)无乏(乏廢也)卑陬
(走侯反徐側留反李云卑陬愧懼貌一云顔色不自得也)頊頊(本又作旭旭許玉反李云自失貌)向
之(許亮反本又作鄕音同後倣此)復有(扶又反)夫人(音符下夫人同)汒乎
(莫剛反)之心(心或作道)譽之(音餘下同)謷然(五羔反司馬本作警)儻然(本亦)
(作黨司馬本作㒉同勑蕩反郭吐更反)渾(胡本反)沌(徒本反)背今(音佩)之易(以䜴)
(反)諄(郭之倫反又述倫反)芒(本或作汒武剛反李云望之諄諄察之芒芒故曰諄芒一云姓名也或云霧氣)
(也)大壑(火各反李云大壑東海也)苑風(本亦作宛徐於阮反李云小貌謂遊世俗也一云苑風人)
(姓名一云扶摇大風也)之濱(音賓)酌焉(一本作取焉)橫目之民(李云倮蟲之屬)
(欲令其治之也)願聞(本或依司馬本作問下同)聖治(直吏反下皆同)官施(始支反又)
(始智反司馬云施政布教各得其宜)手撓(而小反又而了反司馬云動也一云謂指麾四方也)顧指
(如字向云顧指者言指麾顧盻而治也或音頤本亦作頤以之反謂舉頤指麾也)美惡(烏路反)怊
乎(音超字林云悵也徐尺遥反郭音條)儻乎(敕黨反司馬本作㒉)德人之容(羊凶反或)
(云依注當作客)天地樂(音洛注同)銷亡(徐音消)混冥(胡本反)門无鬼
(司馬本作无畏云門姓无畏字也)赤張滿(夲或作蒲)稽(古兮反李云門赤張氏也无鬼滿稽名也)
均治(直吏反下及注均治並同)之與(音餘本又作邪)復何(扶又反下章注同)瘍(音羊)
(李云頭創也言創以喻亂求虞氏藥治之司馬云疕瘍也)患創(初良反)秃(吐木反)髢(大細)
(反司馬云髲也又吐帝反郭音毛李云髦髮也)操藥(七刀反)燋然(將遥反又音焦)如標
(方小反徐方遥反又方妙反言樹杪之枝無心在上也)校(胡孝反李音較一本作枝)蠢(郭處允反動也)
无傳(丈專反)不諛(羊朱反郭貽附反)不諂(敕檢反)不肖(音笑)
之道(音導下同)豈有背(音佩)則勃(步忽反)謂已諛人(本又作衆)
(人下同司馬云衆人凡人也)則怫(符弗反郭敷謂反)相坐(才臥反注同)與夫
(音符)不解(音蟹又佳買反)不靈(本又作無靈司馬云靈曉也)祈嚮(許亮反司)
(馬云祈求也)大聲(司馬云謂咸池六英之樂也)折楊(之列反)皇荂(況于)
(反又撫于反本又作華音花司馬本作里華)嗑然(許甲反李云折楊皇華皆古歌曲也嗑笑聲也本又)
(作嗌烏邈反司馬本作榼)嘖曲(仕責反本又作嗑)以二缶鍾(缶應作垂鍾應作踵言垂)
(脚空中必不得有之適也司馬本作二垂鍾云鍾注意也)所適(司馬云至也)而強(其丈反下注同)
比憂(毗志反司馬本作鼻云始也)趣令(力呈反下同)令解(音蟹)厲(音賴又如)
(字)遽(巨據反本或作蘧音同)汲汲(音急)苛役(音河)犧(音羲又素河反)其
斷(徒亂反下同本或作故)困(如字本或作悃音同子公反郭音俊又素奉反李云困猶刻)
(賊不通也)中(丁仲反)顙(桑蕩反)濁口(本又作噣音同)滑心(李音骨本亦作噣)
離(力智反)跂(丘豉反)鷸(尹必反徐音述本又作鶐音同鳥名也一名翠似燕紺色出鬱林取)
(其羽毛以飾冠)笏(音忽)紳(音申帶也)柴柵(楚格反郭音策)外重(直龍反)
纆(音墨)繳(音灼郭古弔反)睆睆(環版反又戸鰥反李云窮視貌一云眠目貌)交
臂歷指(司馬云交臂反縛也歷指猶歷樓貌)檻(戸覽反)
天道第十三(以義名篇)
无所積(積謂滯積不通)六通(謂六氣隂陽風雨晦明)四辟(毗赤反謂四方開也)
䏞(音妹)鐃心(乃孝反又女交反一音而小反)中準(丁仲反)大匠(或云天子)
(也)淡(徒暫反)巍巍(魚歸反)不與(音預)俞俞(羊朱反廣雅云喜也)
(又音喻)從容(七容反)南鄕(許亮反本亦作嚮)素王(往況反注同)而閒
(音閑)人樂(音洛下同)&KR1366;(子兮反)爲戾(力計反暴也)長於(丁丈反章末同)
天樂(音洛章内同)而王(往況反注及下王天同)祟(雖遂反徐息類反李云禍也)
畜天(許六反注同)知雖(音智下愚知同)自說(音悅)咎(音羔)繇(音遥)明
斷(丁亂反)本在於上末在於下(李云本天道末人道也)之辟
(毗赤反)比詳(毗志反下同一音如字云比校詳審)治之(直吏反下治之至注至治之道同)衰
(音崔)絰(田結反)隆殺(所界反)長先而少(詩照反)萌區(曲俱反)
朝廷(直遥反)原省(所㬌反原除省廢也)必分(方云反)知謀(音智)大
平(音泰)迕道(音悟司馬云橫也)而說(徐音悅又如字)不敖(五報反)雨
施(始豉反)膠膠(交卯反司馬云和也)擾擾(而小反司馬云柔也案如注意膠膠擾擾)
(動亂之貌)之王(往況反)藏書(司馬云藏其所著書也)徵藏(才浪反司馬云)
(徵藏藏名也一云徵典也)史(藏府之史)老耼(吐甘反或云老耼是孔子時老子號也)免而
歸(言老子見周之末不復可匡所以辭去也)繙(敷袁反徐又音盤又音煩司馬煩冤也)十二經
(說者云詩書禮樂易春秋六經又加六緯合爲十二經也一說云易上下經并十翼爲十二又一云春秋十二公經也)
以說(如字又始銳反絶句)老耼中(丁仲反)其說(如字絶句)曰大(音泰徐敕)
(佐反)謾(末旦反郭武諫反)中心物(本亦作勿)愷(開待反司馬云樂也)曰意(於其)
(反司馬云不平聲也下同)幾乎(音機司馬本作頎云頎長也復言長也)迂乎(音于)牧
乎(司馬云牧養也)放德(方往反)偈偈(居謁反又巨謁反或云用力之貌)揭仁
(其謁反又音桀)士成綺(如字又魚紙反士成綺人姓名也)願見(賢遍反下同)百
舍(司馬云百日止宿也)重(直龍反)趼(古顯反司馬云胝也胝音陟其反許愼云足指約中斷傷爲趼)
餘𬞞(所居反又音所司馬云𬞞讀曰糈糈粒也鼠壤内有遺餘之粒穢惡過甚也一云如鼠之堆壤餘益)
(䟽外也)棄妹(一本作妹之者)不仁(釋名云妹末也謂末學之徒須慈誘之乃見棄薄不仁之)
(甚也)生熟(司馬云生膾也一云生熟謂好惡也)而積(子亦反李子賜反)斂(力檢反李狸豔反)
復見(扶又反)有刺(千賜反)正卻(去逆反或云息也)夫巧(苦教反又)
(如字)知(音智)爲脫(徒活反注同)毁譽(音餘下同)容行(如字)顙頯
(上息黨反下去軌反本又作顯如字司馬本作䫥)闞(郭許覽反又火斬反又火暫反)虓(火交反)
豁(火括反)踶(直氏反)跂(去氏反)邊竟(音境)有人焉其名
爲竊(邊垂之人不聞知禮樂之正縱有言語偶會墳典皆是竊盜所得其道何足語哉司馬云言遠方嘗)
(有是人)奮棅(音柄司馬云威權也李丑倫反一本作棟)言傳(丈專反後同)爲其
(于僞反)知者(如字下同或並音智)去尚(起吕反)桓公(李云齊桓公也名小白)輪
扁(音篇又符殄反司馬云斵輪人也名扁)斵(陟角反)椎(直追反)而上(時掌)
(反)糟(音遭李云酒滓也)魄(普各反司馬云爛食曰魄一云糟爛爲魄本又作粕音同許愼云粕巳)
(漉麤糟也或普白反謂魂魄也)巳夫(音符絶句或如字)甘(如字又音酣司馬云甘者緩也苦者急也)
有數(李云色注反數術也)人與(如字又一音餘)可傳(直專反注同)
天運(司馬作天員)第十四(以義名篇)
其運(爾雅云運徙也廣雅云轉也)推而(如字一音吐回反司馬本作誰)緘(古咸反徐古陷)
(反司馬本作咸云引也)爲雨(于僞反下及注同)隆施(音弛式氏反)淫樂(音洛又音)
(嶽)而勸(司馬本勸作倦云讀曰隨言誰無所作在隨天往來運轉無巳也)有上(時掌反)
彷(薄皇反)徨(音皇司馬本作旁皇云旁皇飇風也)嘘(音虚)吸(許急反)披(芳皮)
(反)拂(芳弗反郭扶弗反披拂風貌司馬本作翇)巫咸祒(赤遥反郭音條又音紹李云巫咸殷)
(相也祒寄名也)吾語(魚據反)女(音汝後皆同)六極(司馬云四方上下也)商大(音泰)
(下文大息同)宰蕩(司馬云商宋也人宰官也蕩字也)府藏(才浪反)蕩聞之
(一本蕩作盈崔本同或云盈大宰字)郢(以井反又以政反楚都也在江陵北)冥山(司馬云北海山名)
愈遠(于萬反)孝易(以豉反下皆同)濡沫(音末)孝悌(音弟)并焉
(必領反棄除也注同)去華(起吕反)北門成(人姓名也)洞庭(徒送之)之懼
(如字或音句下同一本作戄音況縛反案說文懼是正字戄古文)復聞(扶又反下注同)徵之
(如字古本多作徽)大淸(音泰)迭起(大節反一本作遞大計反)循生(似倫反)蟄
蟲(沈執反郭音執爾雅云靜也)霆(音廷又音挺徒佞反電也)一僨(方問反司馬云仆也)
在阬(苦庚反爾雅云虚也)塗卻(去逆反與隙義同)其兊(徒外反)爲量
(音亮)不離(力智反)儻(敕黨反一音敞)倚於(於綺反)槁(古老反)目知
(音智)齊限(才細反)委(於危反徐如字)蛇(以支反又作施徐音絁)叢生(才公反)
林樂(音洛亦如字)布揮(音輝廣雅云振也)於窈(烏了反)稽於(古兮)
(反)心說(音悅注同)焱氏(必遥反本亦作炎)苞裹(音包本或作包)祟(雖遂)
(反)師金(李云師魯大師也金其名也)之行(下孟反)芻狗(李云結芻爲狗巫祝)
(用之)盛(音成下同)篋(苦牒反本或作筐)衍(延善反郭怡面反李云笥也盛狗之物也司馬云合也)
齊戒(側皆反本亦作齋)蘇者(李云蘇草也取草者得以炊也案方言云江淮南楚之閒謂之)
(蘇史記云樵蘇後爨注云蘇取草也)爨之(七丸反)將復(扶又反)必且(如字徐子餘反)
數(音朔)眯(李音米又音美字林云物入眼爲病也司馬云厭也音一琰反)推之(郭吐回反又如)
(字下同)陸與(音餘下同)今蘄(音祈求也)无方之傳(直專反下注同司馬)
(云方常也)桔(音結)槹(音羔)於治(直吏反注同)柤(側加反)柚(由救反)猨
狙(上音袁下七餘反)而衣(於旣反)齕(音紇)挽(音晚)盡去(起吕反)慊
(苦牒反李云足也本亦作嗛音同)而矉(徐扶眞反又扶人反通俗文云蹙頞曰矉)其里(絶句)捧
心(敷勇反郭音奉)挈(苦結反)之沛(音貝司馬云老子陳國相人相今屬苦縣與沛相近)惡
乎(音烏下同)名公器也(釋名云名鳴也公平也器用也尹文子云名有三科一曰命物之名方圜)
(是也二曰毁譽之名善惡是也三曰況謂之名愛憎是也今此是毁譽之名也)蘧(音渠司馬郭云蘧廬猶傳舍也)
覯(古豆反見也遇也)之虚(音墟本亦作墟)苟簡(王云苟且也簡略也司馬本簡作閒)
(云分別也)不貸(敕代反司馬云施與也)之圃(音補)易養(以豉反注同)以爲
物(于僞反)操之(七刀反)舍之(音捨注同)喪(息浪反)湮者(音因李云)
(塞也亦滯也郭音煙又烏節反司馬本作歅疑也簡文作甄云隔也)天門(一云謂心也一云大道也)播
(甫佐反又彼我反)穅(音康字亦作康)蚊(音文字亦作蟁)虻(音盲字亦作蝱)噆(子盍反郭)
(子合反司馬云齧也)通昔(昔夜也)㦧然(七感反)乃憤(扶粉反本又作憒古内反)
亦放(方往反)風而動(司馬云放依也依無爲之風而動也)易持易行(並以)
(豉反)傑然(郭居竭反又居謁反巨竭反)夫揭(其列其謁二反)鵠(本又作鶴同胡洛反)
日黔(巨淹反徐其金反司馬云黑也)之觀(古亂反司馬本作讙)泉涸(胡洛反)相
呴(況付反又況于反)相濡(如主反又如瑜反)以沫(音末)相忘(並如字)不談
(本亦作不言)嗋(許劫反合也)龍見(賢遍反)賜亦(本又作賜也)倨堂
(居慮反跂也)夫三王(本或作三皇依注作王是也餘皆作三皇)余語(魚據反下同)
則強(其丈反)爲其(于僞反)殺其殺(並所戒反降也注同)孕(以證反)孩
(亥才反說文云笑也)別人(彼列反下同)爲種(章勇反注同)大駭(胡楷反)復
言(扶又反)之知(音智下同)上悖(補對反)下睽(苦圭反又音圭乖也)中墮
(許規反)之施(式豉反)憯於(七感反)&KR1871;(敕邁反又音例本亦作厲郭音賴又敕介)
(反)蠆(許謁反或敕邁反或云依字上當作蠆下當作蠍通俗文云長尾爲蠆短尾爲蠍)鮮規
之獸(李云鮮規明貌一云小蟲也一云小獸也)蹵蹵(子六反)奸(音干三蒼云犯也)鉤
用(鉤取也)甚矣夫(音符篇末同)難說(始銳反)治世(直吏反)白
鶂(五歷反三蒼云鶬鶂也司馬云鳥子也)之相視眸(茂侯反)子不運而
風化(司馬云相待風氣而化生也又云相視而成隂陽)蟲雄鳴於上風雌應
於下風而化(一本作而風化司馬云雄者黿類雌者鼈類)類自爲雌雄故
風化(或說云方之物類猶如草木異種而同類也山海經云亶爰之山有獸焉其狀如狸而有髮其名曰師類帶山)
(有鳥其狀如鳳五采文其名曰奇類皆自牝牡也)可勝(音升)可壅(於勇反)復見
(扶又反下賢遍反又如字)烏鵲孺(如喻反李云孚乳而生也)魚傅(音附又音付本亦作傳直)
(專反)沫(音末司馬云傅沫者以沫相育也一云傅口中沫相與而生子也)細要(一遥反)者化
(蜂之屬也司馬云取桑蟲祝使似巳也案即詩所謂螟蛉有子果蠃負之是)舍(音捨)長(張丈反)
刻意第十五(以義名篇)
刻意(司馬云刻削也峻其意也案謂削意令峻也廣雅云意志也)尚行(下孟反)離世
(力智反)高論(力困反)怨誹(非謂反徐音非李云非世無道怨己不遇也)爲亢
(苦浪反李云窮高曰亢)枯槁(苦老反)赴淵(司馬云枯槁若鮑焦介推赴淵若申徒狄)所
好(呼報反下及注皆同)爲治(直吏反下同)此朝(直遥反)藪(素口反)處閒
(音閑下同)魡魚(本亦作釣同彫呌反)吹呴(況于反字亦作喣)呼吸(許及反)吐
故納新(李云吐故氣納新氣也)熊經(如字李古定反司馬云若熊之攀樹而引氣也)鳥
申(如字郭音信司馬云若鳥之嚬呻也)道引(音導下同李云導氣令和引體令柔)此數
(所主反)僅(其靳反)焉能(於虔反)澹(大暫反徐音談)然(一本作澹而)百
行(下孟反下及篇末百行同)恬惔(大暫反徐音談下皆同)質也(質正也)而
喪(息浪反下同)人休(虚求反息也下反注同)平易(以豉反下及注皆同)无難
(乃旦反下同)邪氣(似嗟反下同)蛻然(音&KR0868;又始銳反)去知(起吕反)其
覺(古孝反)粹(雖遂反)不罷(音皮)悲樂(音洛下同)好惡(烏路)
(反)於忤(五故反)確(苦角反)纖介(音界)干越之劒(司馬云干吳也)
(吳越出善劒也李云干谿越山出名劒案吳有谿名干谿越有山名若耶並出善鐵鑄爲名劒也)柙而
(戸甲反)下蟠(音盤郭音煩)倩乎(七練反)之觀(古喚反)鞟(苦郭反)
繕性第十六(以義名篇)
繕(善戰反崔云治也或云善也)性(性本也)滑(音骨亂也崔云治也)思以(李息吏反)
(注役思同)方復(扶又反下無復雖復同)必離(力智反下文同)去欲(起吕反)治
道(如字又直吏反)養知(音智下以意求之)樂也(音洛注同)信行(下孟反注)
(同下以行小行注行者行立皆放此)徧(音遍)不冒(莫報反崔云覆也)在混(胡本反)
芒(莫剛反崔云混混芒芒未分時也)澹(徒暫反)不擾(而小反)燧人(音遂)興
治(直吏反)&KR1935;(古堯反本亦作澆)醇(亦本作淳音純)之稱(尺證反)心與心
識(如字衆本悉同向本作職云彼我之心競爲先職矣郭注旣與向同則亦當作職也)博溺(乃瀝)
(反郭奴學反)世喪(息浪反下及注皆同)弗見(賢遍反)祇所(音支)淡
(大暫反)泊(音薄)危然(如字郭云獨正貌司馬本作恑云獨立貌崔本作垝音如累垝之垝垝然自持)
(安固貌)於坦(敕但反)塊然(苦對反)樂全(音洛注下皆同)儻來(吐黨)
(反崔本作黨云衆也)可圉(魚吕反本又作禦)不爲(于僞反下同)倒置之民
(崔云逆其性命而不順也向云以外易内可謂倒置)
秋水第十七(借物名篇)
秋水(李云水生於春壯於秋白虎通云水準也)灌河(古亂反)涇流(音經司馬云涇)
(通也崔本作徑云直度曰徑又云字或作涇)兩涘(音俟涯也)渚(司馬云水中可居曰渚釋名云)
(渚遮也體高能遮水使從旁回也)崖(字又作涯亦作厓並同)不辯牛馬(辯別也言)
(廣大故望不分別也)河伯(姓馮名夷一名冰夷一名巳見大宗馮遲師篇一云姓吕名公子馮夷是公子)
(之妻)爲盡(津忍反)北海(李云東海之北是也)面目盳(莫剛反又音旁又音望本)
(亦作望)洋(音羊司馬崔云盳洋猶望羊仰視貌)向若(向徐音嚮許亮反司馬云若海神)聞
道百(李云萬分之一也)今我睹(舊音覩案說文睹今字覩古字睹見也崔本作今睹我云)
(睹示也)大方之家(司馬云大道也)理分(扶問反後同)以語(如字下同)於
虚(音墟本亦作墟風俗通云墟虚也崔云拘於井中之空也)夏蟲(戸嫁反)曲士(司馬云鄕)
(曲之士也)尾閭(崔云海東川名司馬云泄海水出外者也)泄之(息列反又與世反)量數
(音亮注及下同)而縣(音玄下同)怏然(於亮反又於良反)之竟(音境)礨(力罪)
(反向同崔音壘李力對反)空(音孔壘孔小穴也李云小封也一云蟻冡也)稊米(徒兮反司馬云)
(稊米小米也李云稊草也案郭注爾雅稊似稗稗音蒲賣反)大倉(音泰)人卒(尊忽反司馬云)
(衆也崔子恤反云盡也)五常之所連(司馬云謂連續仁義也崔云連續也本亦作五帝)
所爭(側耕反)任士之所勞(李云任能也勞服也)證曏(許亮反崔云往)
(也向郭云明也又虚丈反)掇(專劣反郭云短也)而不跂(如字一本作企下注亦然)坦(吐但)
(反)不說(音悅)不愕(五各反)舍故(音捨)之倪(五佳反徐音詣郭五米反下同)
垺(李普回反徐音孚謂盛也郭芳尤反崔音裒)之殷(殷衆也)異便(婢面反徐扶面)
(反注皆同)精粗(七胡反下同)能分(如字)不能論(本或作諭)爲利(于僞)
(反)故措(七故反)行殊(下孟反下堯桀之行同)辟異(匹亦反)无已(音紀)
惡至(音烏下同)其稱(尺證反)可勝(音升)自爲(于僞反注内自爲相爲皆)
(同餘如字)之噲(音快又古邁反又古會反之者燕相子之也噲燕王名也司馬云燕王噲拙於謀用蘇代)
(之說斆堯舜讓位與子之三年而國亂)而王(往況反)白公(名勝楚平王之孫白縣尹僭稱公作)
(亂而死事見左傳哀公十六年)梁麗(司馬李音禮一音如字司馬云梁麗小船也崔云屋棟也)窒
(珍悉反爾雅云塞也崔李同說文都節反)騏(音其)驥(音冀)驊(戸花反)騮(音留李云騏驥)
(驊騮皆駿馬也)捕(音步本又作搏徐音付)狸(力之反)狌(音姓向同又音生崔本作鼬由又反)殊
技(其綺反)鴟(尺夷反崔云鴟鵂鶹與委梟同)夜撮(七括反崔本作最音同)蚤(音早)
(說文跳蟲齧人者也淮南子鴟夜聚蚤察分豪末許愼云鴟夜聚食蚤蝨不失也司馬本作蚉音文云鴟鵂鶹夜取)
(蚉食今郭本亦有作蚉者崔本作爪云鵂鶹夜聚人爪於巢中也)瞋(尺夷反向處辰反司馬云張也崔音)
(眩又師愼反本或作瞑)師是(或云師順也)師治(直吏反注皆同)不舍(音捨下同)
簒夫(初患反取也下如字)女惡(音汝後放此下音烏)反衍(如字又以戰反崔云無所貴賤)
(乃反爲美也本亦作畔衍李云猶漫衍合爲一家)反覆(芳服反)與道大蹇(向紀輦反徐紀)
(偃反本或作與天道蹇崔本蹇作浣云猶洽也)謝施(如字司馬云謝代也施用也崔云不代其德是謂謝施)
參(初林反)差(初宜反)嚴乎(魚檢反又如字)繇繇(音由)泛泛(孚劒)
(反字又作汎)畛(之忍反)域(于逼反舊于目反)令去(力呈反)五藏(才浪反)
其薄(如字崔云謂以體著之)之行(如字)蹢(丈益反又持革反)䠱(丈綠反又音濁)
屈伸(音申)反要(於妙反)夔(求龜反一足獸也李云黃帝在位諸侯於東海流山得奇)
(獸其狀如牛蒼色無角一足能走出入水即風雨目光如日月其音如雷名曰䕫黃帝殺之取皮以冒鼓聲聞五百里)憐
(音蓮)蚿(音賢又音玄司馬云馬蚿蟲也廣雅云蛆渠馬蚿)蚿憐蛇蛇憐風風憐
目目憐心(司馬云夔一足蚿多足蛇無足風無形目形綴於此明流於彼心則質幽爲神遊外)趻(勑甚)
(反郭菟減反一音初稟反)卓(本亦作踔同勑角反李云趻卓行貌)唾(吐卧反)噴(普悶反又芳奔反又)
(孚問反)如霧(音務郭武貢反)可勝(音升)悗然(亡本反)蓬蓬(步東反徐)
(扶公反李云風貌)鰌(音秋李云藉也藉則削也本又作䠓子六反又七六反迫也)折大(之舌反)蜚
大(音飛又扶貴反)孔子遊於匡宋人圍之數(色主反)匝(子合反司)
(馬云宋當作衞匡衞邑也衞人誤圍孔子以爲陽虎虎嘗暴於匡人又孔子弟子顏尅時與虎俱後尅爲孔子御至匡匡)
(人共識尅又孔子容貌與虎相似故匡人共圍之)不惙(本又作輟同丁劣反)入見(賢遍反)吾
語(魚據反)蛟(音交)漁父(音甫)兕(徐履反)大難(乃旦反)閒堂
(音閑)无幾(居豈反)將甲(如字本亦作持甲)公孫龍問於魏牟
(司馬云龍趙人牟魏之公子)少學(詩照反)長而(張丈反)之行(下孟反)之
知(音智)汒焉(莫剛反郭音莽)論之(力困反)及與(音余下助句放此)所開
(如字本亦作關兩通本或作閡)吾喙(許穢反又昌銳反)隱机(於靳反)大息(音泰)
埳井(音坎郭音陷)之鼃(本又作蛙戸媧反司馬云埳井壞井也鼃水蟲形似蝦蟇)之鱉
(必滅反字亦作鼈)吾樂(音洛下之樂大樂同)跳(音條)井幹(古旦反司馬云井欄也諸)
(詮之音西京賦作韓音)甃(側救反李云如闌以塼爲之著井底闌也字林壯謬反云井壁也)赴水
(如字司馬本作踣云赴也)蹶(其月反又音厥)泥則沒足滅跗(方于反郭音附司馬)
(云滅沒也跗足跗也李云言踊躍於塗中)還(音旋司馬云顧視也)虷(音寒井中赤蟲也一名蜎爾雅云蜎)
(蠉郭注云井中小蛣蟩赤蟲也蜎音求兖反蠉音況兖反蛣蟩音吉厥)蟹(戸買反)科斗(苦禾)
(反科斗蝦蟇子也)夫擅(市戰反專也)一壑(火各反)巳縶(豬立反司馬云拘也)
(三蒼云絆也)非樂(音岳又五教反)逡(七旬反)九潦(音老)弗爲(于僞反下)
(同)頃久(司馬云猶早晚也)適適(始赤反又丈革反郭菟狄反)規規(如字又虚役反)
(李徐紀睡反適適規規皆驚視自失貌)之竟(音境後同)蚉(音文)商蚷(音渠郭音巨司)
(馬云商蚷蟲名北燕謂之馬蚿一本作蜄徐市軫反)不勝(音升)可強(其丈反)方跐
(音此郭時紫反又側買反廣雅云蹋也蹈也履也司馬云測也)大皇(音泰)奭然(音釋)四
解(戸買反)索之(所白反)壽陵餘子(司馬云壽陵邑名未應丁夫爲餘子)
邯(音寒)鄲(音丹邯鄲趙國都也)匍(音蒲又音符)匐(蒲北反又音服)口呿(起據)
(反司馬云開也李音袪又巨劫反)濮水(音卜陳地水也)楚王(司馬云威王也)先焉(先謂)
(宣其言也)巾笥(息嗣反或音司)而藏之(李云藏之以笥覆之以巾)惠子相
(息亮反下同)梁(相梁惠王)子恐(丘勇反)摉(字又作搜或作廋所求反李悉溝反云索)
長子(丁丈反)无槩(古代反司馬云感也又音骨哀亂貌)巨室(巨大也司馬云)
(以天地爲室也)噭噭(古弔反又古堯反)將令(力呈反)支離叔與滑(音骨)
(崔本作潏)介(音界)叔(李云支離忘形滑介忘智言二子乃識化也)冥伯之丘(李云丘名)
(喻杳冥也)崐崘(力門反)之虚(音墟)所休(休息也)左肘(竹九反司馬本)
(作胕音趺云胕足上也)蹷蹷(紀衞反動也)惡之(烏路反後皆同)垢也(音苟)之
境(音境)髑(音獨)髏(音樓)髐(苦堯反徐又許堯反李呼交反司馬李云白骨貌有枯形)
(也)撽(苦弔反又古的反說文作&KR2062;云旁擊也)馬捶(拙蘂反又之睡反馬杖也)愧遺(唯季)
(反)凍(丁貢反)餒(奴罪反)援(音袁)枕而(針鴆反)見夢(賢遍反)從
然(七容反從容也李徐子用反縱逸也)復生(音服又扶又反)深矉(音頻)蹙(夲又作顣)
(又作䠞同子六反)頞(於葛反李云矉顣者愁貌)而復(扶又反)褚小(豬許反)綆
(格猛反汲索也)汲(居及反)所適(適或作通)皇帝(謂三皇五帝也司馬本作黃帝)而
重(直用反)舍内(音捨)且女(音汝後同)海鳥(司馬云國語曰爰居也止魯東門之)
(外三日臧文仲使國人祭之不云魯侯也爰居一名雜縣舉頭高八尺樊光注爾雅云形似鳳皇)御而
(音訝)觴(音傷)于廟(司馬云飲之於廟中也)九韶(常遥反舜樂名)眩(玄遍反司)
(馬本作玄音眩)視(如字徐市至反)臠(里轉反)壇(大丹反司馬本作澶音但云水沙澶也)食
之(音嗣)䱔(音條又音攸李徒由反一音由)隨行(戸剛反)委(於危反)蛇(以支)
(反又如字)譊譊(乃交反)咸池(堯樂名)之樂(如字)人卒(寸忽反司)
(馬音子忽反云衆也)還而(音患又旋面反)其好(呼報反)道從(如字司馬云從道旁)
(也本或作徒)攓(居輦反徐紀偃反又起虔反司馬云拔也或音厥)蓬(步東反徐扶公反)若
果(一本作汝果元嘉本作汝過)養(司馬本作暮云死也)予果(元嘉本作子過)歡乎
(司馬本作嚾云呼聲謂生也)種(章勇反注同)有幾(居豈反)可勝(音升)得
水則爲㡭(此古絶字徐音絶今讀音繼司馬本作繼云萬物雖有兆朕得水土氣乃相繼而生)
之沫(音末李云口中汁也)爲斯彌(李云蟲也)斯彌爲食(如字司馬)
(本作蝕)醯(許兮反李音海司馬云蝕醯若酒上蠛蠓也蠛音眠結反蠓音無孔反)頤(以之反)輅
生乎食醯(輅音路一音洛)黃軦(音況徐李休往反司馬云頤輅黃軦皆蟲名)生
乎九猷(音由李云九宜爲久久老也猷蟲名也)瞀(莫豆反又莫住反又亡角反)芮(如銳)
(反徐如悅反)生乎腐(音輔)蠸(音權郭音歡司馬云亦蟲名也爾雅云一名守瓜一云蚡)
(鼠也)羊奚比(毗志反)乎不箰(息尹反司馬云羊奚草名根似蕪菁與久竹比)
(合而爲物皆生於非類也)久竹生靑寧(司馬云蟲名)靑寧生程(李云)
(未聞)程生馬馬生人(俗本多誤故具錄之)
達生第十九(以義名篇)
達生(達暢也通也廣雅云生出也)物稱(尺證反)无離(力智反下同)大
甚(音泰)幾足(徐其依反)常處(昌慮反)相天(息亮反)關尹
(李云關令尹喜也)不窒(珍悉反)蹈火(徒報反)非知(音智)之列(音例本或)
(作例)予語(魚據反)女(音汝後同)相遠(于萬反)焉得(於虔反)尤
卻(去逆反)之墜(字或作隊同直類反後皆同)乘亦(音繩又繩證反)遻(音悟)
(郭音愕爾雅云遻忤也郭注云謂干觸)不慴(之涉反懼也李郭音習)鏌(音莫本亦作莫)
干(李云鏌耶干將皆古之利劒名吳越春秋云吳王闔閭使干將造劒劒有二狀一曰干將二曰鏌耶鏌耶)
(干將妻名也)忮心(之䜴反郭李音支害也字書云佷也)飄瓦(匹遥反郭李云落也)雖
復(扶又反下章同)中人(丁仲反)不厭(李於豔反徐於瞻反)幾乎(音機或音)
(祈)痀(郭於禹反李徐居具反又其禹反)僂(郭音縷李徐良付反)承(一本作美)蜩
(音條蟬也)猶掇(丁活反拾也)五六月(司馬云黏蟬時也)累丸(劣彼反下)
(同司馬云謂累之於竿頭也)者錙(側其反)銖(音殊)若厥(本或作橛同其月反)
株(音誅)拘(其俱反郭音俱李云厥豎也豎若株拘■)若槁(苦老反)不分(如字)操
舟(七曹反下章同)數能(音朔注下同)鶩(音木鴨也)之覆(芳服反注下同)猶
其車却也(元嘉本無車字)惡往(音烏)閒暇(音閑)瓦注(之樹反李)
(云擊也)憚(徒丹反又音丹又丈旦反忌惡也一曰難也武典反又音昏又音門本亦作㱪說文云)
(㱪矜也元嘉本作昏)所要(一遥反)田開之(李云開之其名也)周威公(崔本作周)
(威公竈)祝腎(上之六反下市軫反字又作緊音同本或作賢)學生(司馬云學養生之道)
(也)務中(丁仲反下章注而中適同)吾子與祝腎遊(司馬本以吾子屬上)
(句更云子與祝腎遊)操(七曹反)拔(蒲末反徐甫末反李云把也)篲(似歲反徐以醉反郭子稅)
(反李尋恚反信醉反或蘇忽反帚也)亦何聞於夫子(絶句)而鞭(如字崔本作)
(云匿也視其羸瘦在後者匿著牢中養之也)單豹(音善李云單豹隱人姓名也)而水飲
(元嘉本作飲水)縣(音玄)薄(司馬云簾也)无不走也(司馬云走至也言無不至門奉)
(貴富也李云走往也)去其(起吕反)畏塗(司馬云阻險道可畏懼者也)卒徒(子忽)
(反)亦知(音智)衽(而甚反徐而鴆反李云臥衣也鄭注禮記云臥席也)動皆之死
地(一本無地字)不冒(音墨)牢筴(初革反李云牢豕室也筴木欄也)說
(如字又始銳反)彘(直例反本亦作豕)奚惡(烏路反)㹖(音患司馬云養也本亦作犧)
日齊(側皆反後章同)藉(在夜反又在亦反)尻(苦羔反)彫俎(莊吕反畫飾之)
(俎也)爲彘(于僞反下自爲爲彘同)食以(音嗣)穅(音康)糟(音遭)錯之
(七故反置也又如字本又作措)腞(音直轉反又敕轉反)楯(食準反徐敕荀反李敕準反司馬云腞猶篆也)
(楯猶案也)聚僂(力主反司馬云聚僂器名也今冢壙中注爲之一云聚僂棺椁也一云聚當作菆才)
(官反僂當作蔞力久反謂殯於菆塗蔞翣之中)去反(一本作公反)誒(於代反郭音熙說文云可惡之)
(辭也李呼該反一音哀)詒(吐代反郭音怡李音臺司馬云懈倦貌李云誒詒失魂魄也)數日(所主)
(反司馬本作數月)皇子告敖(如字司馬云皇姓告敖字齊之賢士也)鬼惡(音烏)忿
(拂粉反李房粉反)滀(敕六反)之氣散而不反則爲不足(李云忿滿)
(也滀結聚也精神有逆則隂陽結於内魂魄散於外故曰不足)上(時掌反下同)而不下則
使人善怒下而不上則使人善忘(忘尚反李云陽散隂凝故)
(怒隂發陽伏故忘也)不上不下中(丁仲反)身當心則爲病(李云)
(上下不和則隂陽爭而攻心心精神主故病也)沈有履(司馬本作沈有漏云沈水汙泥也漏神名)
竈有髻(音結徐胡節反郭音詰李音吉司馬云髻竈神著赤衣狀如美女)霆(音庭)
(又音挺又徒佞反)倍(音裴徐扶來反)阿鮭(本亦作蛙戸媧反徐胡佳反)蠪(音龍又音聾)
躍之(司馬云倍阿神名也鮭蠪狀如小兒長一尺四寸黑衣赤幘大冠帶劒持戟)泆陽(音逸)
(司馬云泆陽豹頭馬尾一作狗頭一云神名也)罔象(如字司馬本作無傷云狀如小兒赤黑色赤爪)
(大耳長臂一云水神名)峷(本又作莘所巾反又音臻司馬云狀如狗有角文身五采)䕫(求龜反司)
(馬云狀如鼓而一足)方(音傍本亦作彷同)皇(本亦作徨同司馬云方皇狀如蛇兩頭五采文)委
(於危反又如字)朱冠(司馬本作俞冠云俞國之冠也其制似螺)惡聞雷(烏路反)
捧(芳勇反)其首(司馬本同一本作手)辴(敕引反徐敕一反又敕私反司馬云笑貌李云)
(大笑貌)紀渻(所㬌反徐所幸反人姓名也一本作消)爲(于僞反)王(司馬云齊王也)虚
憍(居喬反又巨消反李云高也司馬云高仰頭也)猶應(應對之應下同)嚮(許丈反本亦作)
(響)㬌(於領反又如字李云應響鳴顧㬌行)吕梁(司馬云河水有石絶處也今西河離石西)
(有此縣絶世謂之黃梁淮南子曰古者龍門未鑿河出孟門之上也)縣水(音玄)三十仞(音刃)
(七尺曰仞)流沫(音末)黿(音元)鼉(徒多反或音檀)鼈(字又作鱉必滅反)有
苦(如字司馬云病也)拯之(拯救之拯)數百(所主反)被髮(皮寄反)行
歌(司馬本作行道云常行之道也)長乎(丁丈反下同)與齊(司馬云齊回水如磨齊也)
(郭云磨翁而旋入者齊也)與汨(胡忽反司馬云涌波也郭云回伏而涌出者汨也)梓(音子)慶
(李云魯大匠也梓官名慶其名也)鐻(音據司馬云樂器也似夾鍾)秏(呼報反司馬云損也)氣
(李云氣耗則心動心動則神不專也)非譽(音餘)輒然(丁協反輒然不動貌)无公朝
(直遥反注同)骨消(如字本亦作滑消)成見(賢遍反)材中(丁仲反)是
與(音餘)東野稷(李云東野姓稷名也司馬云孫卿作東野畢)以御見(賢遍)
(反下同)莊公(李云魯莊公也或云内篇曰顔闔將傅衞靈公太子問於蘧伯玉則不與魯莊同時當是)
(衞莊公)中繩(丁仲反反同)文弗過也(司馬云謂過織組之文也)使之鉤
百而反(司馬云稷自矜其能圓而驅之如鉤復迹百反而不知止)顔闔(戸臘反元嘉本作廅)
(崔同)工倕(音垂又音睡)旋而蓋矩指與物化而不以心
稽(音雞司馬本矩作瞿云工倕堯工巧人也旋圓也瞿句也倕工巧任規以見爲圓覆蓋其句指不以施度)
(也是與物化之不以心稽留也)不桎(之實反司馬云閡也)之易(以豉反)足屨(九住)
(反)要帶(一遥反)踵門(章勇反司馬云至也)而詫(敕駕反又呼駕反郭都駕反司)
(馬云告也李本作託云屬也)子扁慶子(音篇又符殄反李云扁姓慶子字也)臨難
(乃旦反)賓於(必刃反)惡遇(音烏下同)芒然(武剛反)彷徨(元嘉)
(木作房皇音同)長而(丁丈反注同)飾知(音智)明汙(音烏)若揭(其列反又)
(其謁反)九竅(苦弔反)跛(彼我反)蹇(紀輦反又紀偃反徐其偃反)而比
(如字又毗志反)說之(音悅)爲具(于僞反)奏九韶(元嘉本作奏韶武)以
樂(音洛下同)食之(音嗣)委(於危反)蛇(如字李云大鳥吞蛇司馬云委蛇泥鰌)𣢾
啓(李云欵空也啓開也如空之開所見小也)鼷(音兮)鷃(字又作鴳音晏)
山木第二十(舉事以名篇)
山中(釋名云山崖也産生物也說文云山宣也謂能宣散氣生萬物也)大木(釋名云木冒也)
(冒地而生也字林云木衆樹之緫名白虎通云木踊也)夫出(如字夫者夫子謂莊子也本或即作夫子)
豎(市主反)烹之(普彭反煑也)无譽(音餘)无訾(音紫毁也徐音疵)一
上(如字又時掌反)爲量(音亮)人倫之傳(直專反司馬云事類可傳行也)則剉
(子卧反本亦作挫同)之鄕(如字一音許亮反)市南宜僚(了蕭反徐力遥反司馬云熊宜)
(僚也居市南因爲號也李云姓熊名宜僚案左傳云市南有熊宜僚楚人也)无須臾離(力智反絕)
(句崔本無離字)居然(崔讀以居字連上句)尚行(下孟反)豐狐(司馬云豐大也)胥
䟽(如字司馬云胥須也䟽菜也李云胥相也謂相望䟽草也)機辟(婢亦反)刳形(音枯)
(廣雅云屠也)去皮(起吕反下去欲去君同)洒心(先典反本亦作洗音同)去欲(如字)
(徐音慾)欲令(力呈反章末同)可樂(音&KR0982;)无形倨(音據司馬云無倨敖其形)
躓(之實反又知吏反)礙(五代反)无留居(司馬云無留安其居)我无食(一本)
(我作餓)不與(音預)大莫(莫無也)方舟(司馬云方並也)惼心(必善反爾雅云)
(急也)則呼(火故反下同)張歙(許及反徐許輒反郭疎獵反張開也歙斂也)北宫
奢(李云衞大夫居北宫因以爲號奢其名也)爲衞(于僞反)賦斂(力豔反)爲
壇(但丹反李云祭也禱之故爲壇也)上下之縣(音玄司馬云八音備爲縣而聲高下)王
子慶忌(李云王族也慶忌周大夫也怪其簡速故問之)泊然(步各反)侗乎(吐功)
(敕動二反無知貌字林云大貌一音慟)儻(敕蕩反)萃乎(在醉反)芒乎(莫郎)
(反)欣說(音悅)強梁(多力也)曲傅(音附司馬云謂曲附己者隨之也本或作傳張)
(戀反)不挫(子卧反)大(音泰)公任(如字李云大公大夫稱任其名)子幾(音祈又音)
(機)子惡(烏路反注及下同)於好(呼報反章内同)翂翂(音紛字或作)翐翐
(音秩徐音族字或作司馬云翂翂翐翐舒遲貌一云飛不高貌李云羽翼聲)迫脅而棲(李云不敢)
(獨棲迫脅在衆鳥中纔足容身而宿辟害之至也)從容(七容反)其緒(緒次緒也)行
列(戸剛反下亂行同)不斥(音尺)卒不(子恤反終也又七忽反)飾知(音智)明
汙(音烏)揭(其列其謁二反)爲迕(五故反)者墮(許規反)去功(起吕反)
居得行(如字又下孟反注同)泊(步各反)衣裘(於旣反)褐(戸割反)杼(食汝)
(反又音序)子桑雽(音戸本又作&KR2004;音干李云桑姓&KR2004;其名隱人也或云姓桑雽名隱)伐樹
於衞(一本作伐樹於宋削迹於衞)此數(所主反)何與(音餘下放此)假(古雅)
(反李云國名)林回(司馬云殷之逃民之姓名)爲其(如字下同又皆于僞反)布與(布謂)
(貨財也)淡(如字又徒暫反)无挹(音揖李云無所執持也)去飾(起吕反)眞
(司馬本作直)泠(音零)禹(司馬云泠曉也謂以眞道曉語禹也泠或爲命又作令命猶教之)莊子
衣(於旣反)大布(司馬云麤布也)正緳(賢節反又苦結反司馬云帶也)係履
(李云履穿故係)而過(古禾反)魏王(司馬云惠王也)憊(皮拜反又薄計反司馬本作病)
螣(音騰本亦作騰)柟(音南木名)攬(舊歷敢反)蔓(音萬郭武半反)而王
(往況反司馬本作往)長(丁亮反本又作張音同司馬直良反云兩枝相去長遠也)羿(音詣或戸)
(係反)蓬蒙(符恭反徐扶公反司馬云羿古之善射者蓬蒙羿之弟子)眄(莫練反舊莫顯反本)
(或作睥普計反)睨(音詣郭五米反李云邪視也)長技(其綺反)柘棘(章夜反)枳
(吉氏反又音紙)枸(音矩)悼(如字又直弔反)不便(婢面反注同)亂相(息亮反)見
心(賢遍反)強爲(其丈反)槁木(苦老反下同)猋氏(必遥反古之無爲帝王也)
犁然(力兮反又力牛反司馬云犁然猶栗然)有當(丁浪反)還目(音旋)而
窺(徐起規反)造大(司馬云造適也)損易(以豉反注下同)窮桎(之實反)運
物(司馬云運動也)之泄(息列反司馬云發也徐以世反)言與之(言我也)莫知(音智)
鷾(音意)鴯(音而或云鷾鴯燕也)目之所不宜處(昌吕反言不可止處目已羅絡)
(知之故棄之)其禪(市戰反司馬云授予也)焉知(於虔反下同)雕(徐音彫本亦作彫)
陵之樊(音煩司馬云雕陵陵名樊藩也謂遊栗園藩籬之内也樊或作埜埜古野字)翼
廣(光浪反)運寸(司馬云可回一寸也)感周之顙(息蕩反李云感觸也)翼
殷不逝目大不覩(司馬云殷大也曲折曰逝李云翼大逝難目大視希故不見人)蹇
(起虔反)躩(李驅碧反徐九縛反司馬云疾行也案即論語云足躩如也)執彈(徒旦反)留
之(力救反司馬云宿留伺其便也)螳(音堂)蜋(音郎)執翳(於計反司馬云執草以自翳也)
搏之(郭音博徐音付)之見乎(賢遍反)其眞(司馬云眞身也)怵然
(敕律反)誶之(本又作訊音信問也司馬云以周爲盜栗也)三月不庭(一本作三日司)
(馬云不出坐庭中三月)藺(力信反一本作蕳)且(子餘反司馬云藺且莊子弟子)夷易(以豉)
(反)不度(直洛反)自見(賢遍反)上掊(普口反)陽子(司馬云陽)
(朱也)而去(起吕反)之行(下孟反)
田子方第二十一(以人名篇)
田子方(李云魏文侯師也名無擇)數稱(雙角反又所主反下同)谿(音溪又音兮司)
(馬本作雞)工(李云谿工賢人也)葆眞(音保本亦作保)大絜(音泰)物邪
(似嗟反)儻然(敕蕩反司馬云失志貌)而語(魚據反)聖知(音智)之行
(下孟反)形解(戸買反)口鉗(其炎反徐其嚴反)直(如字本亦作眞下句同元)
(嘉本此作眞下句作直)土梗(更猛反司馬云土梗土人也遭雨則壞)温伯雪子
(李云南國賢人也)蘄(音祈)從容(七容反)槃辟(婢亦反)遺(如字)
(本又作逶於危反)蛇(以支反)其道(音導)夫人(音符)目擊而
道存矣(司馬云見其目動而神實巳著也擊動也郭云目裁往意巳達)奔逸(司馬本又)
(作徹)瞠(敕庚反又尹郎反字林云直視貌一音杜哽反又敕孟反)不比而周(毗志反)滔乎
前(吐刀反謂無人君之器滔聚其前也又杜高反)惡可(音烏)察與(音餘下哀與同)自
喪(息浪反下章同)薰然(許云反)日徂(如字司馬本作疽云病也)能令(力呈)
(反下章注同)女(音汝)殆著乎吾所以著也(郭著音張慮反注同又一)
(音張略反司馬云吾所以著者外化也汝殆庶於此耳吾一不化者則非汝所及也)是求馬於唐
肆也(郭云唐肆非停馬處也李同又云唐亭也司馬本作廣肆云廣庭也求馬於市肆廣庭非其所也)
馬處(昌慮反)可復(扶又反)不舍(音捨)離俗(力智反下章文同)被
髮(皮寄反)而干(本或作乾)慹(乃牒反又丁立反司馬云不動貌說文云怖也)泊(步各)
(反)便而待(待或作侍)見曰(賢遍反)眩(玄遍反)與(音餘下同)掘若
(徐音屈)槁木(苦老反)而欻(訓弗反)口辟(必亦反司馬云辟卷不開也又婢亦反徐)
(敷赤反)嘗爲(于僞反)且孰(如字舊子餘反)至樂(音洛下及注同)行小
(下孟反又如字)胷次(李云次中也)能滑(古沒反)所介(音界)解乎(戸買)
(反注同)汋(音灼又上若反李以略反李云取也)醯雞(許西反郭云醯雞甕中之蠛蠓也司馬云)
(若酒上蠛蠓也)甕中(烏弄反)蠛(亡結反)蠓(無孔反)莊子見(賢遍反亦)
(如字)魯哀公(司馬云莊子與魏惠王齊威王同時在哀公後百二十年)冠(古亂反)圜冠
(音圓)履句(音矩徐其俱反李云方也)屨(徐居具反)緩(戸管反司馬本作綬)佩玦
(古穴反)而斷(丁亂反)號於國(號號令也)故飯(煩晚反)忘其
賤與之政也(謂忘其飯牛之賤也)受揖而立(司馬云受命揖而立也)䑛
(本或作食紙反)儃儃(吐袒反徐音但李云舒閒之貌)般(字又作褩)礴(傍各反徐敷各反司)
(馬云般礴謂箕坐也)臝(本又作羸同力果反司馬云將畫故解衣見形)神閒(音閑)文王觀
於臧(李云臧地名也司馬本作文王微服而觀於臧)丈夫(本或作丈人)旦而屬(音燭)
之夫夫(皆方于反司馬云夫夫大夫也一云夫夫古讀爲大夫)&KR0971;(而占反郭李而兼反又而銜反)
駁馬(邦角反)偏朱蹄(李云一蹄偏赤也)瘳乎(敕留反)蹵然(子六)
(反本或作愀在久七小二反)先君王也(司馬云言先君王靈神之所致)之令(本或作命)王
其无它(司馬云無違令)列士壞(音怪下同)植(音值)散羣(司馬云植行列也散)
(羣言不養徒衆也一云植者疆界頭造屋以待諫者也)長(丁丈反下同)官者不成德(司馬)
(云不利功名也)螤斛(音庾李云六斛四斗曰螤司馬本作螤斞云螤讀曰鍾斞讀曰臾)四竟(音境)
(下同)大師(音泰)昧然(音妹)泛然(徐敷劒反)夜遁(徐困反)刺焉(七賜)
(反)爲伯昏(于僞反)盈貫(古亂反司馬云鏑也)鏑(丁歷反)措(七故反)
其肘(竹九反)如拒(音矩本亦作矩字)適矢(丁歷反)復沓(扶又反注)
(及下同)歃(色洽反又初洽反)逡巡(七旬反)汗流(戸旦反)揮(音輝)斥
(音尺李音託郭云揮斥猶放縱)怵然(敕律反)有恂(李又作眴音荀爾雅云恂慄也)目
之志(恂謂昡也欲以眩悅人之目故怵也)於中(丁仲反又如字中精神也)所喪(息浪反後)
(章同)栩栩(況甫反)躊(直留反)躇(直於反)得刦(居業反元嘉本作却)伏
戲(音羲)大山(音泰)无介(音界)不憊(皮拜反)以爲(于僞反下同)凡
君(如字司馬云凡國名在汲郡共縣案左傳凡周公之後也隱七年天王使凡伯來聘俗本此後有孔子窮於陳)
(蔡及孔子謂顏回二章與讓王篇同衆家並於讓王篇音之檢此二章無郭注似如重出古本皆無謂無者是也)
知北遊第二十二(以義名篇)
知北遊(音智又如字)於玄水之上(李云玄水名司馬崔本上作北)隱
弅(符云反又音紛又符紛反李云隱出弅起丘貌)白水(水名)狐闋(苦穴反司馬李云狐闋丘)
(名)而睹(丁古反)狂屈(求勿反徐又其述反司馬向崔本作詘李云狂屈侜張似人而非也)
以之言(司馬云之是也)唉(哀在反徐烏來反李音熙云應聲)語若(魚據反)不近
(附近之近下同)其易(以豉反注同)更相(音庚)所惡(烏路反注同)復化
(扶又反下同)之標(必遥反)大美(謂覆載之美也)扁(音篇又音幡)未離
(力智反)其内(謂不能出自化也)惽然(音昏又音泯)油然(音由謂無所給惜也)
物畜(本亦作滀同敕六反注同)被衣(音披本亦作披)瞳(敕紅反郭菟絳反李云未有知貌)
齧缺睡寐(體向所說畏其視聽以寐耳受道速故被衣喜也)大說(音悅)若槁
(苦老反)媒媒(音妹又武朋反)晦晦(音誨李云媒媒晦貌)丞(如字李云舜師也一云古)
(有四輔前疑後丞蓋官名)有夫(音符)塊然(苦對反)委形(司馬云委積也)委蛻
(吐卧反又音悅又敕外反又始銳反又始劣反)天地之強陽氣也(郭云強陽猶運動耳案言)
(天地尚運動況氣聚之生何可得執而留也)晏(於諫反徐於顯反又於見反)閒(音閑)齊戒
(側皆反)[卄瀹](音藥或云漬也)掊(普口反徐方垢反)而知(音智)窅然(烏了反)將
爲(于僞反)无形(謂太初也)形本生於精(謂常道也)九竅(苦弔)
(反)卵生(力管反)易種(章勇反)邀於(古堯反)思慮(息嗣反)
恂達(音荀)天不得不高(謂不得一道不能爲高也)道與(音餘下皆)
(同)博之不必知(觀異書爲博)以斷(端管反注同)魏魏(魚威反)
則復(扶又反)運量(音亮)萬物而不匱(求位反謂任物自動運物)
(物各足量也)之贍(涉豔反下同)直且(如字舊子餘反)喑(音蔭郭音闇李音飲)
(一音於感反)醷(於界反郭於感反李音意一音他感反李郭皆云喑醷聚氣貌)幾何(居豈)
(反)果蓏(徐力果反)白駒(或云日也)過卻(去逆反本亦作隙隙孔也)勃然
(步忽反)油然(音由)漻然(音流李音礫)天&KR0758;(敕刀反字林云弓衣也)墮
其(許規反)天&KR3910;(陳筆反)宛乎(於阮反)絪(音因本亦作烟音因)緼(於云)
(反本亦作煴音同)則敗(補邁反)悗然(亡本反)東郭子(李云居東郭也)
惡乎(音烏)欲令(力呈反)螻(力侯反)蟻(魚綺反)在苐(大西反本)
(體道人弔其名)繫焉(謂爲物所歸投也)猶復(扶又反)與無爲之
知(並如字)中而歎(崔本中作卬)去教(起吕反)大初(音泰)婪
落(力含反)窅然(烏了反)搏之(音博)大馬之捶鉤者年
八十矣而不失豪芒(捶郭音丁果反徐之累反李之睡反大馬司馬也司馬郭)
(云捶者玷捶鐵之輕重而不失豪芒也或說云江東三魏之閒人皆謂鍜爲捶音字亦同郭失之今不從此說也)玷
(丁恬反)捶(丁果反)巧與(音餘下同)而好(呼報反)以長(丁丈反)明
日復(扶又反)見(賢遍反)又爲(于僞反)未有子孫而有
孫子(言其要有由不得无故而有傳世故有子孫不得無子而有孫也如人天地不得先無而今有也)有
先(悉薦反下及注同)之囿(音又)之圃(布五反又音布)相&KR1366;(子兮反和也)義冠(古亂)
(反)山林與(音餘下同)而樂(音洛注下皆同)能禦(魚吕反)強(其丈反)齊知之(才細反又如字)
經典釋文卷第二十七
