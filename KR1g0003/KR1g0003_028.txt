經典釋文卷第二十八
莊子音義下(雜篇十一)
唐國子博士兼太子中允贈齊州刺史吳縣開國男陸德明撰
莊子雜篇庚桑第二十三(以人名篇本或作庚桑楚)
老耼之役(司馬云役學徒弟子也廣雅云役使也)庚桑楚(司馬云楚名庚桑姓也太)
(史公書作亢桑)偏得(向音篇)畏(本或作㟪又作猥同烏罪反向於鬼反)壘(崔本作纍同力)
(罪反向良裴反李云畏壘山名也或云在魯又云在梁州)畫然(音獲)知者(音智注同)挈
然(本又作契同苦計反向云知也又苦結反廣雅云提也)遠之(于萬反司馬云言人以仁智爲臣妾庚桑)
(悉棄仁智也)擁(於勇反)腫(章勇反本亦作踵)鞅掌(於丈反郭云擁腫朴也鞅掌自得也)
(崔云擁踵無知貌鞅掌不仁意向云二句朴纍之謂司馬云皆醜貌也)大壤(而掌反本亦作穰崔本同又如羊反)
(廣雅云豐也)洒然(素殄反又悉禮反崔李云驚貌向蘇俱反)日計之而不足(向云)
(無旦夕小利也)歲計之而有餘(向云順時而大穰也)正得秋而萬寳
成(天地以萬物爲寳至秋而成也元嘉本作萬實)大道巳行矣(本或作天道)環(如字)
(廣雅云圓也)堵(丁魯反司馬云一丈曰堵環堵者面各一丈言小也)俎豆(側吕反崔云俎豆食我於衆人)
(閒)杓(郭音的又匹么反又音弔廣雅云樹末也郭云爲物之標杓也王云斯由己爲人準的也向云馬氏作魡音的)
標(必遥反一音必小反)尋常之溝(八尺曰尋倍尋曰常尋常之溝則周禮洫澮之廣深也洫廣深)
(八尺澮廣二尋深二仞也)所還(音旋回也崔本作逮)鯢(五兮反)鰌(音秋)爲之制(廣雅云制)
(折也謂小魚得曲折也王云制謂擅之也鯢鰌專制於小溝也)步仞之丘陵(六尺爲步七尺曰仞廣一)
(步高一仞也孔安國云八尺曰仞小爾雅云四尺曰仞)㜸(魚竭反)狐爲之祥(李云祥怪也狐)
(狸憙言妖㜸言各有宜宜不失則大人有豐禄也王云野狐依之作妖祥也崔云蠱狐以小丘爲善也祥善也)
(音含)車之獸(李云獸大如車也一云大容車)介而(音戒廣雅云獨也又古黠反一本作分謂分張)
(也元嘉本同)離山(力智反下注同)吞舟(敕恩反又音天)碭而失水(徒浪反謂碭溢)
(而失水也崔本作去水陸居也)則蟻(魚綺反)苦之(如字向云馬氏作最又作窮)深眇(彌小)
(反)則粗(七奴反後皆同)二子者(向崔郭皆云堯舜也)蓬(蒲空反)將令
(力呈反)而扻(莊筆反又作櫛亦作楖皆同郭音節徐側冀反)數米(色主反)而炊(昌垂反向)
(云理於小利也)竊竊(如字司馬云細語也一云計校之貌崔本作察察)軋(烏黠反向音乙)戾拂
(符弗反)任知(音智注同)有殺(音試本又作弑下同)穴阫(普回反向音裴云阫牆也言無所畏忌)
吾語(魚據反)女(音汝後皆放此)南榮趎(昌于反向音疇一音紹俱反徐直俱反又敕俱反又)
(處由反李云庚桑弟子也漢書古今人表作南榮疇或作儔又作壽淮南作南榮幬云敕蟜趹步百舍不休亦作疇)蹵
然(子六反)巳長(丁丈反)將惡(音烏)其分(扶問反後以意求之)思慮(息吏)
(反下同)可強(其丈反下章可強同)亦辟(婢亦反開也崔云相著也音必亦反)或閒(閒厠)
(之閒注同)勉聞道(崔向云勉強也本或作)達耳矣(崔向云僅達於耳未徹入於心也)
奔蜂(孚恭反司馬云奔蜂小蜂也一云土蜂)藿蠋(音蜀司馬云豆藿中大靑蟲也)越
雞(司馬向云小雞也或云荆雞也)能伏(扶又反)鵠(本亦作鶴同戸各反一音戸沃反)卵
(力管反)魯雞(向云大雞也今蜀雞也)贏糧(音盈案方言贏儋也齊楚陳宋之閒謂之贏一)
(音果)曰唯(惟癸反)挾三(音協)懼然(向紀俱反本又作戄音同又況縛反)因失
吾問(元嘉本問作聞)向吾(本又作嚮同)眉睫(音接釋名云目毛也)規規
(李云失神貌一云細小貌)若喪(息浪反注同)揭(其列其謁二反)竿(音干)而求諸
海也(向云言以短小之物欲測深大之域也)女亡人哉(崔云喪亡性情之人也)所好
(呼報反)去其(起吕反)所惡(烏路反注同)復見(扶又反)洒濯(大角)
(反)鬱鬱(崔云孰洒貌)津津(如字崔本作律律云惡貌)猶有惡也(李云)
(惡計未盡也)外獲(向音霍崔云恢廓也又如字本亦作韄音獲又乙虢反又烏邈反又音羈李云縛也三蒼)
(云佩刀靶韋也)而捉(徐側角反崔作促云迫促也)内揵(郭其輦反徐其偃反關也向云閉也又音)
(蹇下同)繆(莫侯反又音稠結也崔向云綢繆也)放道(如字向方往反云依也)加病(如字)
(元嘉本作知病崔本作駕云加也)衞生(李云防衞其生令合道也)當則(丁浪反後放此)能
舍(音捨下同)翛(音蕭徐始六反又音育崔本作隨云順也)㣚(本又作侗大董反又音慟向敕動反)
(云直而無累之謂三蒼云殼直貌崔同字林云大也)礙也(五代反)嘷(戸羔反本又作號音同)而
嗌(音益崔云喉也司馬云咽也李音厄謂噎也一本作而不嗌案如李音有不字)不嗄(於邁反本又作)
(嚘徐音憂司馬云楚人謂啼極無聲爲嗄崔本作喝云啞也)終日握(李云捲手曰握)不掜
(五禮反向音藝崔云寄也廣雅云捉也)共其(如字崔云壹也)不瞚(字又作瞬同音舜動也本或作)
(瞑莫經反)偏不(徐音篇)委(於危反)蛇(以支反)冰解(音蟹)交食
(崔云交俱也李云共也)交樂(音洛)相攖(於營反徐又音嬰廣雅云亂也崔云猶貫也)若
槁(苦老反)惡有(音烏)愛惡(烏路反下同)宇泰定(王云宇器宇也謂器宇閒)
(泰則靜定也)學者學其所不能學也(言人皆欲學其所不能知凡所能者)
(故是能於所能夫能於所能者則雖習非習也)敗之(補邁反或作則元嘉本作則)備物以
將形(備具也將順也)億度(待洛反)以滑(音骨)靈臺(郭云心也案謂)
(心有靈智能住持也許愼云人心以上氣所往來也)不見其誠己而發(謂不自照)
(其内而外馳也)每發而不當(丁浪反爾雅云每雖也謂雖有發動不中當)幽閒
(音閑)劵内(字又作卷徐音勸)劵分(符問反下同崔云劵分明也則宜方云反)期費(芳貴)
(反下同廣雅云期卒也費耗也言若存分外而不止者卒有所費耗也)以爲(于僞反)賈人(音古)
人見其跂猶之魁(苦回反安也一云主也)然(謂衆人巳見其跂求分外而猶自安可羞)
(愧之甚也)物且(且始也)焉(於虔反注同)莫㦧(七坎反廣雅云痛也元嘉本作潛)鏌
(音莫)鎁(也嗟反鏌鎁良劒名)五藏(才浪反後皆放此)其分(符問反注及下皆同一音)
(方云反)所惡(烏路反下及注皆同)故出而不反(謂情識外馳而不反觀於内也)見
其鬼(王云永淪危殆資死之術巳行及之故曰見鬼也)出而得是謂得死(若情)
(識外馳以爲得者是曰得死耳非理也)滅而有實鬼之一也(廣雅云滅殄也盡也實塞)
(也旣殄塞純朴之道而外馳澆薄之境雖復行尸於世與鬼何別故云鬼一也)出无本入无竅
(苦弔反出生也入死也本始也竅孔也所以知有形累於無形者以其出入無本竅故也)欻然(訓勿反)乎
處(昌據反下注同)有長(丁丈反增也又如字下注同)本剽(本亦作摽同甫小反崔云末也)
(李怖遥反徐又敷遥反下同)有所出(夫生必有所出也)而无(此明所出是無也旣是無矣何)
(能有所出耶)竅者有實(旣言有竅竅必有實求實不得竅亦無也)有實而无
乎處者宇也(三蒼云四方上下爲宇宇雖有實而無定處可求也)有長而无本剽
者宙也(三蒼云往古來今曰宙說文曰舟輿所極覆爲宙長猶增也本始也宙雖有增長亦不知其始末所至者也)
惡乎(音烏)爲喪(息浪反注同)融液(音亦)以分(方云反注同)爲尻(苦羔)
(反)昭景也著(丁略反又張慮反)戴(本亦作載)也甲氏也著(張慮反久也又丁略)
(反)封也非一也(一說云昭景甲三者皆楚同宗也著戴者謂著冠世世處楚朝爲衆人所戴仰也著封者謂世世處)
(封邑而光著久也昭景甲三姓雖異論本則同也崔云昭景二姓楚之所顯戴皆甲姓顯封雖非一姓同出公族喻死生同也此兩說與注不)
微(丁仲反注同)己譽(音餘後章同)而俍(音良崔云良工也又音浪)唯蟲(一本)
(唯作雖下句亦爾言蟲自能爲蟲者天也)惡天(烏路反下同)威也(崔本作或也)之籠
(力東反)所好(呼報反下及注文同)湯以胞(本又作庖白交反)人籠伊尹
(伊尹好廚故湯用爲庖人也)秦穆公以五羊之皮籠百里奚
(百里奚好秦而拘於宛故秦穆公以五羊皮贖之於楚也或云百里好五色皮裘故因其所好也)介(音界郭云)
(刖也又古黠反廣雅云獨也崔本作兀)拸畫(敕紙反又音他又與紙反本亦作移司馬云畫飾容之具)
(無足故不復愛之一云移離也崔云移畫不拘法度也)不復(扶又反)胥靡(司馬云刑徒人也一)
(云&KR1825;人也崔云腐刑也)夫復(音服徐扶又反)謵(音習)不餽(其愧反廣雅云遺也一音愧元)
(嘉本作愧)而忘人(復者温復之謂也謵翫也夫人翫習者雖復小事皆所至惜今温復人之所習旣得之矣而不)
(還歸以餽遺之此至愚不獲人之所習者也無復相爲之情故曰忘人)侮之(亡甫反)
徐无鬼第二十四(以人名篇)
徐无鬼(緡山人魏之隱士也司馬本作緡山人徐无鬼)女商(人名也李云无鬼女商並魏幸臣)魏
武侯(名擊文侯之子治安邑)武侯勞之(力報反唯山林之勞一字如字餘并下章並力報反)
盈耆(時志反下注同)長(丁丈反)好(呼報反下注下章同)惡(烏路反下注下章同)黜
(敕律反退也本又作出音同司馬本作咄)掔(苦田反又口閑反爾雅云固也崔云引去也司馬云牽也)超然
(司馬云猶悵然也)不說(音悅下文大說同)語君(魚據反)吾相(息亮反下皆同)下
之質(一本無質字)執飽而止(司馬以執字絶句云放下之能執禽也)是狸德也
(謂貪如狐狸也)示日(音示司馬本作視云視日瞻遠也)若亡其一(一身也謂精神不動若無其身)
(也)直者中繩(丁仲反下皆同司馬云直謂馬齒曲謂背上方謂頭圓謂目)成材(字亦)
(作才言自然巳足不須教習也)若䘏(音恤)若失(音逸司馬本作佚李云䘏失皆驚竦若飛也)若
喪(息浪反下章注同)其一(言喪其耦也)超軼(李音逸徐徒列反崔云徹也廣雅云過也)
以說(如字又始銳反下皆同司馬作悅)從說(子容反)金版(本又作板薄版反又如字)六
&KR0758;(吐刀反司馬崔云金版六&KR0758;皆周書篇名或曰祕䜟也本又作六韜謂太公六韜文武虎豹龍犬也)樂
(音洛章末同)鴳(一諫反)吾君說(音悅)越之流人(越遠也司馬云流人有罪)
(見流徙者也)數日(所主反)及期(音基)夫逃(司馬本作巡也)虚空者
(司馬云故壞冢處爲空虚也)藜(力西反)藋(徒弔反本或作同)柱(誅矩反司馬云塞也)乎
鼪(音生又音姓)鼬(由救反)之逕(本亦作徑司馬云徑道也本又作跡元嘉本作迭徐音逸崔云)
(迭跡)良位其空(司馬云良良人謂巡虚者也位其空謂處虚空之閒也良或作踉音同)跫
然(郭巨恭反李曲恭反又曲勇反悚也徐苦江反又袪扃反司馬云喜貌崔云行人之聲)而喜矣
(李云喻武侯之無人君之德而處在防衞之閒雖臨朝矯厲愈非其意及得其所思猶逃竄之聞人音安能不跫然)
(改貌釋然而喜也)謦(苦頂反又音罄)欬(苦愛反一音器李云謦欬喻言笑也但呼聞所好猶大悅)
(況骨肉之情歡之至也)久矣夫(音扶後放此)食芧(音序又食汝反本亦作芧栗)韭
(音久或艹下作者非也)以賓(必刃反本或作擯司馬云擯棄也又必人反李云賓客也)欲干(李云)
(右也)謵(音習元嘉本作謂崔同)㞔(舒氏反崔本作㢁本亦作朋蒲登反徐扶恒反)前馬
(司馬云二人先馬導也)昆&KR1377;(音昏)滑(音骨)稽(音雞)後車(司馬云二人從車後)襄
城之野(李云地名)七聖(黃帝一方明二昌㝢三張若四謵朋五昆&KR1377;六滑稽七也)予少
(詩召反)瞀(莫豆反郭音務李云風眩貌司馬云瞀讀曰&KR3118;謂眩&KR3118;也)長者(丁丈反)乘
日之車(司馬云以日爲車也元嘉本車作居)少痊(七全反李云除也)且復(扶又反)
去其(起吕反下注同)知士(音智)不樂(音洛下不樂及注同)察士(李云察識也)
淩(李云謂相淩轢)誶(音信廣雅云問也又音祟又音峻一本作說)皆囿(音又)非強(其丈)
(反)興朝(直遥反)中民(李云善治民也)矜難(乃旦反)枯槁(苦老反後)
(章同)宿名(宿積久也王云枯槁一生以爲娱其所寢宿唯名而巳)廣治(直吏反)貴際
(謂盟會事)不比(毗志反下同)商賈(音古)則壯(李云壯猶疾也)則惰(徒臥反)
所耆(時志反)而樂(音洛)以要(一遥反)匍(音扶又音蒲)匐(音服)
(又蒲北反)而中(丁仲反注同)復相(扶又反)魯遽(音渠又其據反李云魯遽人姓)
(名也一云周初時人)爨(七亂反又七端反)爲之(于僞反)廢一(廢置也)改調(徒弔)
(反注皆同)无當(丁浪反合也)相拂(扶弗反)蹢(呈亦反投也司馬云齊人憎其子蹢之於)
(宋使門者守之令形不全自以爲是)鈃鍾(音刑徐戸挺反又字林云鈃似小鍾而長頸又云似壺而大)以
束縛(郭云恐其破傷也案此言賤子貴鈃自以爲是也)唐子(謂失亡子也)遺類(遺亡)
(也亡其種類故也惠施畔道而好辯猶齊人遠子而愛鍾也)遠索(所百反)而與舟人
鬪(司馬云夜上人船人必擠已於水也擠排也)未始離(力智反注同)於岑(七金反徐)
(在林反又語審反謂崖岸也)獨上(時掌反)從者(才用反)郢人(以井反楚都也)
(漢書音義作懮人服虔云懮人古之善塗墍者施廣領大袖以仰塗而領袖不汚有小飛泥誤著其鼻因今匠)
(石揮斤而斲之懮音混韋昭乃回反)堊(烏路反)慢(本亦作漫郭莫干反徐莫但反李云猶塗也)
爲寡人(于僞反)大病(謂死也)惡乎(音烏)屬國(音燭)欲與
(如字又音餘)且鉤(鉤反也亦作拘音同又音俱)上忘而下畔(言在上不自高於下無背)
(者也)下人(遐嫁反)所措(七故反)故僅(其靳反)狙(七徐反)恂然
(音舜徐音荀又思俊反司馬云遽也)深蓁(徐仕巾反一音側巾反)委(於危反)蛇(餘支反)
攫(俱縛反徐居碧反三蒼云搏也郭又七段反司馬本作攫)&KR3592;(本又作搔素報反徐本作七活反司馬)
(本作條)見(賢遍反)巧(如字或苦孝反崔本作攻)王射(食亦反下同)搏(音博)相
者(息亮反司馬云佐王獵者也)趨射(音促急也)執死(司馬云見執而死也)之狙
也(之猶是也本或作是)其便(婢面反)以敖(司馬本作悻云佷也)董梧(有道者也)
(師其德以鋤色)以助(士居反本亦作鋤)去樂(起吕反)隱(於靳反)嘘(音虚)入
見(賢遍反)夫物之尤也(音符一本作夫子則如字)山穴之中(司馬本同李云齊南)
(山穴也一本作之口)田禾(齊君也尊德故國人慶之)鬻之(羊六反)彼惡(音烏下同)自
喪(息浪反)而泊(步各反)觴之(音商李云酒器之緫名也)孫叔敖執
爵(案左傳孫叔敖是楚莊王相孔子未生哀公十六年仲尼卒後白公爲亂宜僚未嘗仕楚又宣十二年傳楚有)
(熊相宜僚則與叔敖同時去孔子甚遠蓋寄言也)兩家之難(乃旦反注同)解(音蟹注同)
(司馬云宜僚楚之勇士也善弄丸楚白公勝將作亂殺令尹子西子期石乞曰市南有熊宜僚者若得之可以當五百人)
(乃往告之不許也承之以劒不動弄丸如故曰吾亦不泄子白公遂殺子西子期歎息兩家而巳宜僚不預其患)甘
寢秉羽(如字又音翮司馬本作云讀曰翮或作翅雩舞者之所執崔本作翼)郢人投
兵(司馬云言叔敖願安寢恬臥以養德於廟堂之上折衝於千里之外敵國不敢犯郢人投兵無所攻伐也郢楚)
(都也)喙(許穢反又丁豆反或昌銳反)三尺(三尺言長也司馬云喙息也宜僚弄丸而弭難叔敖除備)
(以折衝丘亦願有歎息其三尺三尺七首劒)彼之謂此之謂(郭云彼謂二子此謂仲尼)
(也司馬云彼謂甘寢此謂弄丸)緫(音揔)不能同(一本作相同)善吠(伐廢反司馬云)
(不別客主而吠不止)善言(司馬云失本逐末而言不止也)不舍(音捨)循古而不
摩(一本作麽郭云摩拭也王云摩消滅也雖常通物而不失及已雖理於今常循於古之道焉自古及今其)
(名不摩滅也)摩拭(音式)九方歅(音因李烏雞反又音煙善相馬人淮南子作九方皐)
爲我(于僞反)相吾子(息亮反)梱(音困又口本反子綦子名)瞿然(紀具反司)
(馬云喜貌本亦作矍吁縛反字林云大視貌李云驚視貌)索然(悉各反又色白反司馬云涕下貌)禦
福(魚吕反距也逆也)未嘗(如字本或作曾才能反)而牂(子郎反爾雅云牝羊也)於
奥(烏報反西南隅未地也一曰豕牢也)好田(呼報反)於宎(字又作㝔烏弔反徐烏了反司馬云)
(東北隅也一云東南隅鶉火地生鶉也一云窟也郭徒忽反字則穴下犬)遊於天地(司馬本地作汨云亂)
(也崔本同)邀(古堯反遇也)樂(音洛)之償(時亮反又音賞)怪行(下孟反注同)无
幾(居豈反)於燕(音煙)全而鬻之(音育絶句一本作鬻之難)刖(音月又五刮反)
易(以豉反注同)售也(受又反)渠公(或云渠公齊之富室爲街正買梱自代終身食肉至死一)
(云渠公屠者與梱君臣同食肉也)之街(音佳一本作術)然身食肉終(本或作身肉食)
(者誤)畜畜(許六反郭他六反李云行仁貌王云䘏愛勤勞之貌)其人與(如字)人相食
與(音餘言將馳走於仁義不復營農飢則相食)譽之(音餘)所惡(烏路反)之行
(下孟反)且假夫禽貪者器(司馬云禽之貪者殺害無極仁義貪者傷害無窮)
覕(郭薄結反云割也向芳舌反司馬云暫見貌又甫莅反又普結反又初栗反)劑(子隨反)暖(吁爰)
(反又吁晚反柔貌)姝(昌朱反妖貌)濡(音儒又音如安也)需(音須濡需謂偷安須臾之頃)
卷(音權)婁(音縷卷婁猶拘攣也)自說(音悅)之竟(音境)蝨(音瑟)奎
(苦圭反本亦作睽)曲隈(烏回反向云股閒也)暖室(奴緩反又虚袁反一本作安室)操(七曹)
(反)羊肉不慕蟻(魚綺反李云年長心勞無憂樂之志是猶羊肉不慕蟻也)羶也(設然)
(反)羶行(下孟反)至鄧(向云邑名)之虚(音墟本又作墟)童土(如字又音杜向云童土地無草)
(木也)齒長(丁丈反注同)若少(詩召反)惡衆(烏路反)非好(呼報反)不
比(毗志反下注同)煬(郭音羊徐餘亮反)和(李云煬炙也爲和氣所炙)於蟻棄知(音智)
於魚得計於羊棄意(司馬云蟻得水則死魚得水則生羊得水則病一說云眞)
(人無羶故不致蟻是蟻棄智也共處相忘之大道無沾濡之德是魚得計也羊無羶行而不致蟻是羊棄意也)能
去(起吕反)或復(扶又反)堇(音謹郭音覲徐音靳司馬云烏頭也治風冷痺)桔(音結本亦作結)梗(古猛)
(反司馬云桔梗治心腹血瘀瘕痺)雞(徐於容反本或作壅音同司馬云即雞頭也一名芡與藕子合)
(爲散服之延年)豕零(司馬本作豕囊云一名豬苓根似豬卵可以治渴案四者皆藥草名)是時
爲帝者也(司馬云藥草有時迭相爲帝謂其王相休廢各得所用也)勝言(音升)句
踐(音鉤)甲楯(純尹反徐音尹)棲於(音西李云登山曰棲)會(古外反)稽(音雞)
種(章勇反越大夫名也吳越春秋云姓文字少禽)所以存(本又作可以存言知越雖亡可以存也)
鴟(尺夷反)脛(刑定反)解之(佳買反司馬云去也一音懈)有損(有形自然相累世能)
(累物物能累人故大夫種所以不免也)不磷(鄰刃反)恃(本亦作特)源而往者
也(水由源往雖遇風日不能損也道成其性雖在於世不能移也)之長(丁丈反注同)茲莘
(所巾反郭云聚也李云多也本又作萃)恃其所不蹍(女展反李云一足常不往故能行廣遠也)
解之(音蟹下同又佳買反)令各(力呈反下同)不撓(乃孝反)樞(尺朱反)頡
(徐下結反)滑(乎八反向云頡滑謂錯亂也)揚㩁(音角又苦學反三蒼云搉敵也許愼云揚搉粗)
(略法度王云搉略而揚顯之)惑解(佳買反注同)復於(音服又扶又反)
則陽第二十五(以人名篇)
則陽(司馬云名則陽字彭陽也一云姓彭名則陽周初人也)夷節(楚臣)王果(司馬云楚)
(賢人)譚(音談本亦作談李云說也郭徒堪反徐徒暗反)公閱休(隱士也閱音悅)擉(初角)
(反又敕角反司馬云刺也郭音觸徐丁綠反一音促)樊(音煩李云傍也司馬云隂也廣雅云邊也)予宅(司馬)
(云以隱居山隂自顯也)有知(音智注同)顚冥(音眠司馬云顚冥猶迷惑也言其交結人主情)
(馳富貴)暍(音謁字林云傷暑也)之施(始豉反下同)能橈(乃孝反又呼毛反王云惟正德)
(以至道服之佞人以才辯奪之故能泥橈之也)淡然(徒暫反)而化卑(居高而以卑爲本也)
(本或作而化卑於人也)不喪(息浪反)而飲(於鴆反)一閒(音閑)綢(直周反)
繆(亡侯反綢繆猶纏緜也又云深奥也)周盡一體(所鑒綢繆精麤洞盡故言周盡一體一體)
(无也)復命摇作(摇動也萬物動作生長各有天然則是復其命也)命之也(命名也)
憂乎知(音智)而所行恒无幾(居豈反)時其有止也
若之何(王云憂乎智謂有爲者以形智不至爲憂也不知用智必喪喪而更以不智爲憂及其智之所行有弊無)
(濟故其憂患相接無須臾停息故曰恒無幾時其有止也不能遺智去憂非可憂如何)則不知其
美於人(生便有見物之美而爲無心人與作名言鏡耳故人美之若不相告即莫知其美於人)好
之(呼報反注同)暢然(喜悅貌)之緡(民忍反徐音昏郭云合也司馬云盛也)十九
(謂見十識九也)見見聞聞(見所見聞所聞)臺縣(音玄)衆閒(音閑注同元嘉)
(本作閑)冉相(息亮反注同郭云冉相氏古聖王)嘗舍(音捨注同)皆殉(辭俊反)所
行之備而不洫(音溢郭許的反李虚域反濫也王云壞敗也無心偕行何往而不至故曰皆殉也所)
(行行備而物我無傷故無壞敗也)門尹登恒(向云門尹官名登恒人名)爲之(于僞反下同)
傅之(音付下同)不與(音預)之名嬴(音盈)法得其兩見(賢遍)
(反注同得其隨成之道以司其名名實法立故得兩見猶人鑑之相得也)寄治(直吏反)容成
(老子師也)魏瑩(郭本作瑩音瑩磨之瑩今本多作罃乙耕反司馬云魏惠王也)與田侯
(一本作田侯牟司馬云田侯齊威王也名牟桓公子案史記威王名因不名牟)約(徐於妙反又如字司馬云約誓)
(在惠王二十六年)背之(音佩)刺之(七賜反)犀首(魏官名也司馬云若今虎牙將)
(軍公孫衍爲此官元嘉本作齒首)萬乘(䋲證反)爲君(于僞反下請爲君同)忌也
出走(忌畏而走或言圍之也元嘉本忌作亡)抶(敕一反三蒼云擊也郭云抶又豬栗反)折其
(之舌反)季子(魏臣)又壞(音怪)華子(亦魏臣也)惠子(惠施也)而見(賢遍)
(反下同)戴晉人(梁國賢人惠施薦之於魏王)蝸(音瓜郭音戈李云蝸蟲有兩角俗謂之蝸)
(牛三蒼云小牛螺也一云俗名黃犢)數萬(色主反)逐北(如字又音佩軍走曰北)曰噫
(於其反)言與(音餘)雖復(扶又反)惝(音敞字林云惘也又吐蕩反)筦(音管)
(本亦作管)嗃(許交反管聲也玉篇呼洛反又呼教反廣雅云鳴也)劒首(司馬云謂劒環頭小孔也)
吷(音血又呼悅反司馬云吷然如風過)所譽(音餘)蟻丘(魚綺反李云蟻丘山名)之
漿(李云賣漿家司馬云謂逆旅舍以菰蔣草覆之也)登極(司馬云極屋棟也升之以觀也一云)
(極平頭屋也)稯稯(音緫字亦作緫李云聚貌夲又作稷一本作稷初力反)聖人僕
(謂懷聖德而隱僕隷也司馬本僕作樸謂聖人坏樸也)藏於畔(王云脩田農之業是隱藏於壠畔)
銷(音消司馬云小也)捐其(本亦作損)不屑(屑絜也不絜世也本或作肯)陸沈
(司馬云當顯而反隱如無水而沈也)長梧封人(長梧地名封人守封疆之人)子牢(司馬云即)
(琴牢孔子弟子)鹵(音魯)莽(莫古反又如字)滅裂(猶短草也李云謂不熟也郭云鹵莽滅裂輕脫)
(末略不盡其分也司馬云鹵莽猶麤粗也謂淺耕稀種也滅裂斷其草也)芸(音云除草也)變齊(才細)
(反司馬如字云變更也謂變更所法也齊同也)耰(音憂司馬云鋤也廣雅云椎也字林云摩田器也)厭
飡(音孫本又作飧)離其(力智反下同)以衆爲(如字王云凡事所可爲者也遯離滅)
(亡皆由衆爲衆爲所謂鹵莽也司馬本作爲僞)欲惡(烏路反注並同)之孽(魚列反)萑(音丸)
(葦類)葦(于鬼反蘆也)蒹(古恬反薕也)葭(音加亦蘆也)並潰(回内反)漏
發(李云謂精氣散泄上潰下漏不擇所出也)漂(本亦作瘭徐敷妙反又匹招反一音必招反)疽
(七餘反瘭疽謂病瘡膿出也)疥(音界)溲(本或作廋所求反)膏(司馬云謂虚勞人尿)
(上生肥白沫也皆爲利欲感動失其正氣不如深耕熟耰之有實)不齊(才細反又如字)柏矩
(有道之人)辜(辜罪也李云謂應死人也元嘉本作幸人)強之(其良反字亦作彊)朝服
(直遥反)幕(音莫司馬云覆也)號天(戸刀反)大菑(音哉)離之(離著)
(也)所好(呼報反)匿(女力反)爲物而愚(一本作遇)不識(反物性而)
(強令識之)大爲難而罪不敢(王云凡所施爲者皆用物之所能則莫不易而敢矣而故)
(大爲艱難令出不能物有不敢者則因罪之)所易(以豉反)不勝(音升注同)民知
(音智下同)蘧(其居反)詘(起勿反廣雅云曲也郭音黜)然與(音餘又如字)然乎
(言未然)大史(音太)大&KR0758;(吐刀反人名)伯常騫(起虔反人名)狶(本亦)
(作俙同虚豈反又音希郭音郗李音熙)韋(李云狶韋者太史官名)湛(丁南反樂之久也李常淫)
(反)樂(音洛)不應(應對之應)諸侯之際(司馬云盟會之事)同濫
(徐胡暫反或力暫反浴器也)史鰌(音秋司馬云史魚也)所搏(音博)弊(郭作幣帛)
(也徐扶世反司馬音蔽云引衣裳自蔽)而扶翼(司馬云謂公及浴女相扶翼自隱也此殊郭義)故
墓(一本作大墓)沙丘(地名)掘之(其月反又其勿反)數仞(所主反)洗
而(西禮反)不馮(音憑)其子靈公(郭讀絶句司馬以其子字絶句云言子孫不足)
(可憑故使公得此處爲冢也)奪而里(而汝也里居處也一本作奪而埋之)蒯(起怪反)聵
(五怪反蒯聵衞莊公名)女處(音汝下昌慮反)之見(賢遍反)大公(音太下同)丘
里之言(李云四井爲邑四邑爲丘五家爲鄰五鄰爲里古者鄰里井邑土風不同猶今鄕曲各自有方)
(俗而物不齊同)十姓百名(一姓爲十人十姓爲百名則有異有同故合散以定之)積卑
(如字又音婢)合水(一本作合流)合并而爲公(合羣小之稱以爲至公之一也)
天不賜(賜與也)國治(直吏反)淳淳(如字王云流動流貌)反覆
(芳服反)所拂(扶弗反戾也又音弗又音弼)自殉殊面(廣雅云面向也謂心各不)
(同而自殉焉殊向自殉是非天隔故有所正者亦有所差)離也(力智反)比于大澤(本亦)
(作宅)百材皆度(度居也雖別區異所大澤爲居雖木石異端同以大山爲壇此可以當丘里之)
(言也)而讀(李云讀猶語也)強字(巨丈反)惡起(音烏)欲惡(烏路反)
橋起(居表反下同又音羔王云高勁言所起之勁疾也)片合(音判又如字)隨序
(謂變化相隨有次序也序或作原一本作享)橋運之相使(橋運謂相橋代頓至次序以相)
(通理橋運以相制使也)所復(扶又反)季眞接子(李云二賢人)孰徧
(音遍徐音篇)吠(符廢反)大知(音智)不可徂(一本作阻)
外物第二十六(以義名篇)
外物(王云夫忘懷於我者固無對於天下然後外物無所用必焉若乃有所執爲者諒亦無時而妙矣)
而化爲碧(吕氏春秋藏其血三年化爲碧玉)孝已(李云殷高宗之太子)曾參
(李云曾參至孝爲父所憎嘗見絶糧而後蘇)大絯(音駭又音該又胡待反)水中有火
乃焚大槐(司馬云水中有火謂電也焚謂霹靂時燒大樹也)兩陷(司馬云兩謂心與膽)
(也陷破也畏雷霆甚憂心膽破陷也)憂樂(音洛)螴(郭音陳又楮允反徐敕盡反)蜳(郭音)
(惇又柱允反徐敕轉反李餘準反司馬云螴蜳讀曰忡融言怖畏之氣忡融兩溢不安定也)若縣(音玄)
慰暋(武巾反李音昏又音泯慰鬱也暋悶也)沈屯(張倫反司馬云沈深也屯難也)僓
(音頽又呼懷反郭云順也)貸粟(音特或一音他得反)監河侯(古銜反說苑作魏文侯)
將貸(他代反)而呼(火故反)鮒(音附廣雅云鰿也鰿音迹)波臣(司馬云謂波蕩)
(之臣)激西(古狄反)早索(所白反)枯魚(李云猶乾魚也)任公子(如字)
(下同李云任國名)大鉤(本亦作約)巨緇(司馬云大黑綸也)犗(郭古邁反云犍牛也徐音)
(界說文云騬也司馬云犧牛也騬音繩犍紀言反)爲餌(音二)蹲(音存)會(古外反)
稽(古兮反會稽山名今爲郡也)期年(本亦作朞同音基言必久其事後乃能感也)錎沒
(音陷字林猶陷字也)騖揚(徐音務一本作驚)鬐(徐求夷反李音須)憚(丹末反)
赫(火百反)千里(言千里皆懼)若魚(司馬云大魚名若海神也或云若魚猶言此魚)而
腊(音昔)制河(諸設反依字應作浙漢書音義音逝河亦江也北人名水皆曰河浙江今在餘)
(杭郡後漢以爲吳會分界司馬云浙江今在會稽錢塘)輇(七全反又視專反又音權李云輇量人也本或)
(作軨軨小也本又或作輕)諷說(方鳳反)揭(其列其謁二反)竿累(劣彼反謂次足不得)
(並足也本亦作纍司馬云力追反云綸也)趣(本又作趨同七須反)灌瀆(司馬云漑灌之瀆)守
鯢(五兮反)鮒(音附又音蒲本亦作蒲李云鯢鮒皆小魚也)臚(力於反一音盧蘇林注漢書云)
(上傳語告下曰臚臚猶行也)傳(治戀反又丈專反向云從上語下曰臚傳一音張戀反遽也)東方
作矣(司馬云謂日出也)襦(而朱反)靑靑之麥(司馬云此逸詩刺死人也)陵
陂(彼宜反)布施(始豉反)壓(本亦作擪同乃協反郭於琰反又敕頰反字林云擪一指按也)其
顪(本亦作噦許穢反司馬云頤下毛也)金椎(直追反)控(苦江反)徐别(彼列反)
老萊子(楚人也)出薪(出採薪也)趨下(音促李云下短也)末僂
(李云末上謂頭前也又謂背膂也)後耳(司馬云耳却後)却近(附近之近)視若
營四海(夫勞形役智以應世務失其自然者也故堯有九龍之喻舜有卷僂之談周公類之走狼)
(仲尼比之逸狗豈不或信哉)儡(律悲反舊魚鬼反又魚威反)去(起吕反注同)而(本又作女)躬
矜(躬矜爲身矜脩善行)容知(音智容智謂飾智爲容好)蹙然(子六反)業可
得進乎(問可行仁義於世乎)令老(力成反)而驁(本亦作敖同五報反下同下或作騖)
窶(其矩反)之行(下孟反)其易(以豉反)相結以隱(郭云隱括)
(也李云隱病患也雖相引以名聲是相結以病患)譽堯(音餘)而閉(一本文注並作門)反
无非傷也(反逆於理)動无非邪也(以嗟反動矜於是也)聖人
躊(音疇)躇(直居反)以興事以每成功(每者每有成功也躊躇者)
(從容也從容興事雖有成功聖人不存猶致弊迹流毒百世況動矜善行而載之不巳哉)不遠(于萬)
(反)宋元君(李云元公也案元公名佐平公之子)阿門(司馬云阿屋曲簷也)宰路
(李云淵名龜所居)予爲(如字又于僞反)使河(所吏反)漁者(音魚)余(音預)
且(子餘反姓余名且也)覺(古孝反)令(力成反)會朝(直遥反下同)刳(口孤)
(反)鑚(左端反又左亂反)遺筴(初革反)見夢(賢遍反)知能
(音智下及注同)知有所困(一本作知有所不同)至知(音智下注皆同)鵜(徒兮反)
鶘(鵜鶘水鳥也一名淘河)去小(起吕反下注同)不矯(居表反)石師(石者匠名)
(也謂無人爲師匠教之者也一本作所師又作碩師)廁足(音側又音測)墊(丁念反司馬崔云下)
(也本又作塹七念反掘也)致黃泉(致至也本亦作至)得強(其丈反)之行
(下孟反注同)任與(音餘)覆墜(直類反)所好(呼報反)狶(虚豈反)
不波(波高下貌)不僻(匹亦反)顫(舒延反)哽(庚猛反塞也)跈(女展反郭)
(云踐也廣雅云履也止也本或作蹍同)不殷(如字一音於靳反)其竇(音豆)胞(普交)
(反腹中胎)有重(直龍反)閬(音浪郭云空曠也)勃豀(音奚勃爭也豀空也司馬)
(云勃豀反戾也無虚空以容其私則反戾共鬪爭也)六鑿(在報反)相攘(如羊反郭云逆也司)
(馬云謂六情攘奪)誸(音賢郭音玄急也向本作弦云堅正也)柴(柴積也郭云塞也)銚
(七遥反削也能有所穿削也又他堯反)鎒(乃豆反似鋤田具也)到植(時力反又音值立也本亦作置)
(司馬云鋤拔反之更生者曰到植)眥(子斯反徐子智反亦作揃子淺反三蒼云揃猶翦也玉篇云滅也)
&KR2663;(本亦作搣音滅又武齊反字林云&KR2793;也&KR2793;音千未反)非佚(音逸)以駴(戸楷反王云謂改百)
(姓之視聽也徐音戒謂上不問下也)演門(以善反宋城門名)紀他(徒何反)而踆
(音存字林云古蹲字徐七旬反又音尊)窾水(音&KR0833;又音科司馬云水名)弔之(司馬云恐)
(其自沈故弔之)踣(徐芳附反普豆反字林云僵也李云頓也郭薄杯反)荃(七全反崔音孫香草也可)
(以餌魚或云積柴水中使魚依而食焉一云魚笱也)蹄(大兮反兔罥也又云兔弶也係其脚故曰蹄也罥音)
(古縣反弶音巨亮反)得夫(音符)
寓言第二十七(以義名篇)
寓言十九(寓寄也以人不信己故託之他人十言而九見言也)重言(謂爲人所重者之言)
(也)巵言(字又作巵音支字略云巵圓酒器也李起宜反王云夫巵器滿即傾空則仰隨物而變非執一)
(守故者也施之於言而隨人從變己無常主者也司馬云謂支離無首尾言也)天倪(音宜徐音詣)藉
(郭云藉借也李云因也)譽之(音餘注同)耆艾(五蓋反)曼衍(以戰反)復
不(扶又反下同)惡乎(音烏下同)皆種(章勇反)才知(音智)而好(呼報反注)
(同)惡(烏路反注同)蘁(音悟又五各反逆也)三釡(小爾雅云六斗四升曰釜)心樂(音洛下注同)不洎
(其器反)參(所金反)无所縣(音玄下同)其罪乎(縣係也心再化於禄所存者親)
(也雖係禄而無係於罪也)以爲(于僞反)以養(羊尚反下同)如鸛(本亦作觀同古亂反)
蚊(音文)虻(孟庚反司馬云觀雀飛疾與蚊相過忽然不覺也王云鸛蚊取大小相縣以喻三釡三千鍾之)
(多少元嘉本作如鸛蚊無虻字)子綦(音其)所復(扶又反)天籟(力帶反)則
喪(息浪反)惡乎(音烏下同)天有歷(一本作天有歷數)景(音影又如)
(字本或作影)也括(古活反司馬云謂括髮也)被髮(皮寄反)搜搜(本又作叟同素)
(口反又素刀反又音蕭向云動貌)蜩甲(音條司馬云蜩甲蟬蛻皮也)蛇蛻(音&KR0868;又吐臥反又始)
(銳反)吾屯(徒門反聚也)陽子居(姓陽名戎字子居)之沛(音貝)邀(古堯)
(反要也遇也玉篇云求也抄也遮也)盥(音管小爾雅云澡也洒也)漱(所又反)巾櫛(莊乙反)
不閒(音閑下同一音如字)睢睢(郭呼維反徐許圭反)盱盱(香于反又許吳反又音虚)
(廣雅云睢睢盱盱元氣也而汝也言汝與元氣合德去其矜驕誰復能同此心解異郭義)跋(步末反)畏難
(乃旦反)䟽遠(于萬反)蹵(子六反)家公(李云主人公也一讀舍者迎將其家爲句)
煬(羊尚反又音羊向反炊也)去其(起吕反)
讓王第二十八(以事名篇)
子州支父(音甫李云支父字也即支伯也)幽憂之病(王云謂其病深固也)善
卷(卷勉反居阮反又音眷李云姓善名卷)衣皮(於旣反下同)其處(昌慮反)石
戸(本亦作后)之農(李云石戸地名農農人也)捲捲(音權郭音眷用力貌)葆力
(音保字亦作保)以入於海(司馬云凡言入者皆居其洲島之上與其曲隈中也)大王(音太下同)
亶(丁但反)父(音甫下同)邠(筆貧反徐甫巾反)不以所用養害
所養(地所以養人也今爭以殺人是以地害人也人爲地養故不以地故害人也)因杖(直亮反)
筴(初革反)相連(力展反司馬云連讀曰輦)岐山(其宜反或祁支反)不以養
傷身不以利累形(王云富貴有養而不以昧養傷身貧賤無利而不以求利累形也)
弑其(音試)王子搜(素羔反又悉遘反又邀遘反李云王子名淮南子作翳)丹穴
(爾雅云南戴日爲丹穴)以艾(五蓋反)王輿(一本作玉輿)援(音爰)而呼(火故)
(反本或作歎)以舍(音捨)非惡(烏路反下及下章真惡同)子華子(司馬云魏人也)
昭僖侯(司馬云韓侯)攫(俱碧反俱縛反或又史虢反李云取也)廢(李云棄也司馬云病)
(也一云攫者援書銘廢者斬右手)其輕於韓又遠(絶句)魯君(一本作魯侯李)
(云哀公也)苴(音麤徐七餘反李云有子麻也本或作麤非也)飯牛(符晚反)之使(所吏反下)
(及下章同)家與(音餘)而遺(唯季反下皆同)復來(音服或音扶又反下章皆同)緒
餘(並如字徐上音奢下以嗟反司馬李云緒者殘也謂殘餘也)土(敕雅反又片賈行賈二反又音如字)
苴(側雅反又知雅反司馬云土苴如糞草也李云土苴糟魄也皆不眞物也一云土苴無心之貌)必察其
所以之(王云聖人眞以持身餘以爲國故其動作必察之焉所以之者謂德所加之方也所爲者謂所以待)
(物也動作於此不必察也)所要(一遥反)子陽(鄭相)不好(呼報反)即
令(力呈反)拊心(徐音撫)得佚(音逸)樂(音洛)君過(古臥反本亦作遇)
作難(乃旦反下章同)殺子陽(子陽嚴酷罪者無赦舍人折弓畏子陽怒責因國人逐猘狗而)
(殺子陽)楚昭王(名軫平王子)屠羊說(音悅或如字)從者(才用)
(反)強之(其丈反)見之(賢遍反下同)之知(音智)入郢(以井反)毁
約(如字徐於妙反)而見(如字亦賢遍反)爲我(于僞反)三旌(三公位也司馬本作)
(三珪云謂諸侯之三卿皆執珪也)妄施(如字又始豉反)茨(徐疾私反李云蓋屋也)蓬
戸(織蓬爲戸)桑以爲樞(尺朱反司馬云屈桑條爲戸樞也)甕牖(音酉司馬)
(云破甕爲牖)二室(司馬云夫妻各一室)褐(下葛反郭音葛字或作䕣)爲塞(悉代反司)
(馬云以褐衣塞牖也)匡坐而弦(司馬云匡正也案弦謂弦歌)中紺(古暗反李云紺爲中衣加)
(素爲表)華冠(胡化反以華木皮爲冠)縰履(所倚反或所買反本或作并下曳縰同)
(三蒼解詁作躧云躡也聲類或作屣韋昭蘇寄反通俗文云履不著跟曰屣司馬本作踐李云縰履謂履無跟)
(也王云體之能躡舉而曳之也履或作屨)杖藜(以藜爲杖也司馬本作扶杖也)應門(自對門也)
嘻(許其反)逡巡(七旬反)希世而行(司馬云希望也所行常顧世譽而動故曰希世)
(而行)比周(毗志反)爲人(于僞反下爲已同)教以爲己(學當爲已教當爲人今反)
(不然也)仁義之慝(吐得反惡也司馬云謂依託仁義爲姦惡)緼袍(紆粉反司馬云謂麻)
(緼爲絮論語云衣敝緼袍是也)種(本亦作腫章勇反)噲(古外反徐古活反司馬云種噲剥錯也王云盈)
(虚不常之貌)腁(薄田反)胝(竹尼反)肘(竹久反)見(賢遍反)飦(之然反字或作)
(饘廣雅云糜也一云紀言反家語云厚粥一音干謂干餅)粥(之六反又音育)自樂(音洛)愀(七小)
(反徐在九反又七了反子了反又資酉反李音秋又遥反一本作欣)行脩(下孟反)不怍(在洛反爾雅云)
(慙也又音昨)公子牟(司馬云魏之公子封中山名牟)瞻子(賢人也淮南作詹)魏闕
(淮南作騩司馬本同云騩讀曰魏象魏觀闕人君門也言心存榮貴許愼云天子兩觀也)重生(李云重存)
(生之道者則名利輕輕則易絶矣此人身居江海心貪榮利故以此戒之)能勝(音升下同)不能自
勝則從(絶句一讀至神字絶句)无惡(如字又烏路反)乎(絶句一讀連下不能自勝爲句)
重傷(直用反下同)萬乘(繩證反)不火食(元嘉本無火字)不糝
(垢也)數聞(音朔)椆水(直留反本又作桐水徐音同又徒董反又音封本又作稠司馬本作洞云洞水)
(在潁川一云在范陽郡界)知者(音智)其難(乃旦反)廬水(音閭司馬本作盧水在遼東西)
(界一云在北平郡界)淡然(徒暫反)无槩(古代反)孤竹(司馬云孤竹國在遼東令支縣)
(界伯夷叔齊其君之二子也令音郎定反支音巨移反)血牲(一本作殺牲司馬本作血之以牲)嘻(許其)
(反一音於其反)祈喜(如字徐許記反)盡治(直吏反)揚行(下孟反下吾行戾行同)以
說(音悅)以要(一遥反)故被(皮義反)貪冒(亡北反或亡報反下同)稷契
(息列反)之噲(音快)簒(初患反唐云或曰讓王之篇其章多重生而務光二三子自投于水何也)
(荅曰莊書之興存乎反本反本之由先于去榮是以明讓王之一篇標傲世之逸志旨在不降以厲俗無厚身以全生所)
(以時有重生之辭者亦歸棄榮之意耳深於塵務之爲弊也其次者雖復被褐啜粥保身而巳其全道尚高而超俗)
(自逸寧投身於淸泠終不屈於世累也此舊集音有聊復錄之於義無當也)
盜跖第二十九(以人名篇)
孔子與柳下季爲友(柳下惠姓展名獲字季禽一云字子禽居柳下而施)
(德惠一云惠諡也一云柳下邑名案左傳云展禽是魯僖公時人至孔子生八十餘年若至子路之死百五六十歲)
(不得爲友是寄言也)盜跖(之石反李竒注漢書云跖秦之大盜也)從(才用反)卒(尊忽)
(反下同)樞戸(尺朱反徐苦溝反司馬云破人戸樞而取物也)入保(鄭注禮記曰小城曰保)能
詔(如字教也)竊爲(于僞反下請爲爲我竊爲使爲皆同)說之(始銳反)飄風(婢遥)
(反徐扶遥反)易辱(以豉反)大山(音太)膾(古外反)餔(布吳反徐甫吳反字林云)
(日申時食也)髮上(時掌反)此夫(音符又如字)冠(古亂反)枝木之冠
(如字司馬云冠多華飾如木之枝繁)帶死牛之脅(許劫反司馬云取牛皮爲大革帶)繆
說(音謬)孝弟(音悌本亦作悌)而儌(古堯反)復通(扶又反下同)願望
履幕下(司馬本幕作綦云言視不敢望跖面望履結而還也)反走(小却行也)瞋
(赤眞反徐赤夷反廣雅云張也)如乳(如樹反)少長(詩召反下丁丈反)皆說(音悅下同)
知維(音智)勇悍(戸旦反)激丹(古歷反司馬云明也)齊貝(一本作含貝)
音中(丁仲反)南使(所吏反下三字同)數百(所主反下同)罷兵(如字徐扶)
(彼反)共祭(音恭)之行(下孟反下同)恒民(一本作順民後亦爾)吾譽(音餘)
(下同)好面(呼報反下同)背(音佩下同)橡(音象)煬(羊亮反)蚩尤(神農)
(時諸侯始造兵者也神農之後第八帝曰榆罔世蚩尤氏強與榆罔爭王逐榆罔榆罔與黃帝合謀擊殺蚩尤漢書音)
(義云蚩尤古之天子一曰庶人貪者)涿鹿(音卓本又作濁司馬云涿鹿地名故城今在上谷郡西南八十里)
武王殺(音試下同)摓衣(本又作縫扶恭反徐扶公反又音馮)淺帶(縫帶使淺)
(狹)矯言(紀表反)說子路(始銳反又如字)去其(起吕反)危冠
(李云危高也子路好勇冠似雄雞形背負豭牛用表己勇也)其卒(子恤反)身菹(莊居反)
以爲(于僞反下同)堯不慈(不授子也)文王拘羑里(紂之二十年囚)
(文王)而強(其丈反)可羞(如字本又作惡烏路反)負石自投於河
(申徒狄將投於河崔嘉止之曰吾聞聖人仁士民父母若濡足故不救溺人可乎申徒狄曰不然昔桀殺龍逢紂殺)
(比干而亡天下吳殺子胥陳殺泄冶而滅其國非聖人不仁不用故也遂沈河而死)以食(音嗣)燔死
(音煩燒也)尾生(一本作微生戰國策作尾生高高誘以爲魯人)磔(竹客反廣雅云張也)操(七曹)
(反)瓢(婢遥反)而乞者(李云言上四人不得其死猶豬狗乞兒流轉溝中者也乞或作走)
離名(力智反)念本(本或作卒)剖心(普口反)以說(如字又始銳反)上
壽(音受又如字下同)瘦(色又反)能說(音悅)亟去(紀力反急也本或作極)
无復(扶又反)狂狂(如字又九況反)汲汲(本亦作伋音急又音及)詐巧(苦孝)
(反又如字)上車(時掌反)三失(息暫反又如字)芒然(莫剛反)有行(如字)自
灸(久又反)疾走料(音聊)扁虎(音鞭又蒲顯反徐扶顯反本或作編音同)須
(一本作料頭編虎須)幾不(音祈)可去(起吕反)滿苟得(人姓名)盍(胡臘)
(反)爲行(下孟反下注同盍何不也勸何不爲德行)臧聚(司馬云謂臧獲盜濫竊聚之人)有
(人諫其父爲父所逐終身不見父案此事見孟子)所傳(丈專反)无足(一本作無知)則
下(遐嫁反下同)樂意(音洛下同)知不(音智下知謀同)故推正不忘
邪(忘或作妄言君臣但推尋正道不忘故不用富貴邪爲智力不足故不用邪)過世之士
焉(言人心易動但人與賢人俱生便自謂過於世人況親自爲富貴者乎)慘(七感反)怛(丹曷)
(反)之恐(丘勇反)窮美(窮猶盡也)究埶(音勢本亦作勢一音藝究竟也)俠人
(音協)欲惡(烏路反)要名(一遥反)長阨(音厄又烏賣反)筦(音管本亦作管)
籥(音藥一本筦籥作壎篪)口嗛(苦簟反)醪(力刀反)侅溺(徐音礙五代反)
(又戸該反飲食至咽爲侅一云徧也)於馮氣(馮音憤憤滿也下同言憤畜不通之氣也)而上
(時掌反)取慰(慰亦作畏)不舍(音捨下同)戚醮(在遥反李云顦顇也又音子妙反)
疑刦(許業反又曲業反)内周樓䟽(李云重樓内匝䟽軒外通謂設備守具)財單
(音丹本或作蘄音祁)繚(音了又魚弔反理也)
說劒第三十(以事名篇)
趙文王(司馬云惠文王也名何武靈王子後莊子三百五十年洞紀云周赧王十七年趙惠文王之元年一云案)
(長歷推惠文王與莊子相值恐彪之言誤)喜劒(許紀反下同)夾門(郭李音協又古洽反)
好之(呼報反下同)无厭(於鹽反又於豔反)悝(苦回反太子名)募(音慕又音務)說
王(如字解也又音悅)與使(所吏反)以幣從(才用反一本作以幣從軍)上說(如字)
(又始銳反下同)蓬(步公反本或作纄同)頭(蓬頭謂著兜鉾也有毛故如蓬)突鬢(必刃反司)
(馬本作賓云賓讀爲鬢)垂冠(將欲鬪故冠低傾也)曼胡(莫干反司馬云曼胡之纓謂麤纓無文理)
(也)短後之衣(爲便於事也)瞋目(赤夷赤眞二反)語難(如字艱難也勇)
(士憤氣積於心胷言不流利也又乃旦反旣怒而語爲人所畏難司馬云說相擊也)乃說(音悅下大說同)
與見(賢遍反下劒見同又如字)王脫(一本作說同士活反)千里不留行(司馬)
(云十步與一人相擊輒殺之故千里不留於行也)乃校(司馬云考校取其勝者也校本或作教)士
敦(如字司馬云敦斷也試使用劒相擊斷截也一音丁回反)御杖(直亮反)所奉(司馬)
(本作所奏)燕(音煙)谿(燕谿地名在燕國)石城(在塞外)鍔(五各反司馬云劒刃也一)
(云劒稜也)鐔(音淫三蒼云徒感反劒口也徐徒南反又徒各反謂劒鐶也司馬云劒珥也)爲夾
(古協反司馬云把也一本作鋏同一云鐔從稜向背鋏從稜向刃也)裹以(音果)行以秋冬
(隨天道以行止也)芒然(莫剛反)肝肺(芳廢反)竊爲(于僞反)而上
(時掌反下同)三環(如字又音患繞也聞義而愧繞饌三周不能坐食)服斃(婢世反司馬云)
(忿不見禮皆自殺也)
漁父第三十一(以人名篇)
緇帷(司馬云黑林名也本或作惟)杏壇(司馬云澤中高處也李云壇名)有漁父
者(音甫取魚父也一云是范蠡元嘉本作有漁者父則如字)須眉(本亦作鬚眉)交白(如字)
(李云俱也一本作皎)揄(音遥又音俞又褚由反謂垂手衣内而行也李音投投揮也又士由反)袂(面世)
(反李音芮)以上(時掌反)距陸(李云距至也)飾禮(如字本又作飭音敕)下以
化齊民(李云齊等也許愼云齊等之民也如淳云齊民猶平民元嘉本作化於齊民後句如無於字)
君與(音餘下同)以危(危或作僞)其分(如字本又作介音界司馬云離也)杖
(直亮反)挐(女居反司馬云橈也音饒)鄕而(香亮反或作嚮同)緒言(猶先言也)
竊待(待或作侍)咳(苦代反)唾(吐臥反)相丘(息亮反)曰嘻(香其)
(反)之好(呼報反下同)丘少(詩召反下同)而經子之所以(經經營也)
(司馬云經理也)正治(直吏反下官事不治同)不屬(音燭)長少(丁丈反後遇長同)
不勝(音升)行不(下孟反)工技(其綺反)貢職(職或作賦)春秋
後倫(朝覲不及等比也)不飭(音敕)不泰(本又作大音同徐敕佐反後同)八
疵(祀知反)之揔(李云謂監也)道言(音導)稱譽(音餘)以敗(補邁)
(反)惡人(烏路反下同)之慝(他得反)善否(悲美反惡也又方九反)兩
容頰適(善惡皆容顔貌調適也頰或作顔)以挂(音卦別也又音圭)之叨
(吐刀反)很(胡懇反)能去(起吕反)愀然(在九反又七小反)難語(魚據)
(反下同本或作悟)愈數(音朔)不離(力智反)故強(其丈反下同)歡
樂(音洛下同)禄禄(如字又音錄謂形見爲禮也司馬云錄領錄也)蚤(音早字亦作早)
湛(丁南反下同)丘得過也(謂得過失也過或作遇)而比(如字謂親見比數也)
(又毗志反)乃刺(七亦反)波定(李云謂戰如波也案謂船行故水波去遠則波定)旁車
(步浪反)萬乘(繩證反下同)倨(音據)敖(五報反)曲要(一遥反)磬
折(之設反)湛於(湛或作其)下人(遐嫁反下及注同)而閒(音閑)蝡
(如兖反)
列禦寇第三十二(以人名篇或無列字)
瞀人(音茂又音務)奚方(李云方道也)吾驚焉(李云見人惑己即遠)
(驚也)惡乎(音烏)十&KR1797;(子祥反本亦作漿司馬云&KR1797;讀曰漿十家並賣漿也)五&KR1797;
先饋(饋遺也謂十家中五家先見遺王云皆先饋進於己)不解(音蟹司馬音懈)形
諜(徒協反郭云便辟也說文云閒也)成光(司馬云形諜於衷成光華也)便辟(婢亦)
(反)貴老(謂重禦寇過於老人)而&KR1878;(子兮反亂也)爲食(音嗣)贏(音盈)
萬乘(繩證反)而效(如字本又作校古孝反)保女(司馬云保附也)无幾
(居豈反)敦杖(音頓司馬云豎也)蹙之(子六反)賓者(本亦作儐同必刃反謂通)
(客之人)跣而(先典反)曁乎(其器反)發藥(如字司馬本作廢云置也)而焉
(於虔反)摇而本才(一本才作性)又无謂也(動摇本才以致求者又非道德)
(之謂也)小言(言不入道故曰小言)人毒(以其多患故曰人毒)莫覺莫悟
何相孰也(彼不敢告汝汝又不自覺何期相孰哉王云小言爲毒曾無告語也孰誰也謂誰相)
(親愛者旣无告語此不相親愛之至也)而知(音智)食而(一本作飽食而)敖遊(本又)
(作遨五刀反下同)汎若(芳劒反)緩也(司馬云緩名也)呻(音申謂吟詠學問之聲也)
(崔云呻誦也本或作呻吟)裘氏(地名崔云裘儒服也)之地(崔本作之地蛇云地蛇者山田荼種)
(也)祇(音支郭李云適也言適三年而成也司馬云巨移反謂神祇祐之也)河潤九里(河從)
(乾位來乾陽數九也)使其弟墨(謂使緩弟翟成墨也)闔胡嘗視其良
(闔語助也胡何也良者良人&KR1676;緩也言何不試視緩墓上巳化爲秋栢之實良或作埌音浪冢也)而見(賢遍)
(反)令墨(力呈反)相捽(才骨反言穿井之人爲已有造泉之功而捽飲者不知泉之天)
(然也喻緩不知翟天然之墨而忿之捽一音子晦反)不知(音智注同)學父(本或作久)仍
自(而證反本又作認同)道易(以豉反)知雖(音智)應其(如字當也)朱
泙(李音平郭敷音反徐敷耕反)漫(末旦反又末干反司馬云朱泙漫支離益皆人姓名)屠
(音徒)單(音丹盡也)千金之家(如字本亦作賈又作價皆音嫁)三(絶句崔云用千金者)
(三也一本作三年則上句至家絶)技成(其綺反)愼於兵(愼或作順)恬(徒謙反)
惔(徒暫反本亦作淡)之知(音智注及下爲知同)不離(力智反)苞苴(子餘)
(反司馬云苞苴有苞裹也)竿(音干)牘(音獨司馬云謂竹簡爲書以相問遺脩意氣也)以遺
(唯季反下同)敝精神(郭婢世反一音必世反)道物(音導注同)甘冥(如字)
(本亦作瞑又音眠)發泄(息列反徐以世反)泊然(步各反)悲哉乎(一本作悲)
(哉悲哉)爲(于僞反)宋王(司馬云偃王也)使秦(所吏反)數(所主反)乘
(繩證反下同)王說(音悅)阨(於懈反)窘(與隕反又巨韻反)槁(苦老反又袪矯)
(反本亦作矯居表反)項(李云槁項羸瘦貌司馬云項槁立也)黃馘(古獲反徐況璧反爾雅云)
(獲也司馬云謂面黃熟也)秦王(司馬云惠王也)痤(徂禾反)䑛(字又作&KR1851;食紙反)痔
(治紀反)愈下(本亦作俞同)瘳(敕由反)汲(魚及反又五臘反危也)令飾(力呈)
(反下同)以視(音示下同)能復(扶又反)女與(音餘又如字下順與同)之見
(賢遍反)離實(力智反)施於(始豉反下注同)而識(如字又申志反)商
賈(音古)鋸(音據)戉(音越)捶(之蘂反)桎(之實反)梏(古毒反)宵
人(王云非明正之徒謂之宵夜之人也)訙之(本又作訊音信問也)愿(音願廣雅云謹慤也)有
長(丁丈反)若不肖(外如長者内不似也)有順(王作愼)懁(音環又許)
(㳂反徐音絹三蒼云急腹也王云研辨也外愼研辨常務質訥)縵(武半反又武諫反李云内實堅外如縵也)
釬(胡旦反又音干急也一云情貌相反)卒然(寸忽反)其知(音智)其側(側不)
(正也一云謂醉者喜傾側冠也王云側謂凡爲不正也側或作則)易觀(以豉反)搜之(所求反)
正考父(音甫宋湣公之玄孫弗父何之曾孫)而傴(紆矩反)而僂(力矩反)三命
(公士一命大夫再命卿三命)而夫(郭云凡夫也)吕鉅(矯貌)孰恊唐許(協同)
(也唐唐堯許許由皆崇讓者也言考父與而夫誰同於唐許也)睫(音接)探射(食亦反)自
好(呼報反注同)吡(匹爾反又芳爾反郭云訾也)訾也(子爾反)皆思奉之
矣(本或作皆畢事也)美髯(人鹽反)未曾(才能反)偃佒(於丈反本亦作)
(央同偃佒守分歸一也)杖物(直亮反)知慧(音智)乃厚其身耳
(元嘉本厚作後一本作乃後恒無怨也)傀(郭徐呼懷反字林公回反云偉也)恬解(音蟹)於
知(音智)者肖(音消郭云釋散也)十乘(繩證反下同)驕稺(直吏反又池夷反李)
(云自驕而稺莊子也)緯蕭(如字緯織也蕭荻蒿也織蕭以爲畚而賣之本或作葦音同)鍜
之(丁亂反謂槌破之)九重(直龍反)驪龍(力馳反驪龍黑龍也)頷下(戸感)
(反)&KR1366;(子兮反)粉夫(音符)若挾(戸牒反)僉曰(七潛反)其
使(所吏反)衣以(於旣反)食以(音嗣)芻叔(初俱反芻草也叔大豆也)
大廟(音太)髑(音獨)髏(音樓)矉(毗人反子六反)珠璣(音祈)
(又音機一音其旣反)齎(音資本或作濟子詣反)鳶(以全反)螻(音樓)蟻(魚綺反)
天下第三十三(以義名篇)
惡乎(音烏)不離(力智反下注不離離性下章離於同)兆於(本或作逃)爲行
(下孟反章内同)薰然(許云反温和貌崔云以慈仁爲馨聞也)之粗(七奴反卷内皆同)以
參(本又作操同七曹反宜也)以稽(音雞考也)蕃息(音煩)畜(敕六反又許六反)
藏(如字又才浪反)醇(順倫反)四辟(婢亦反本又作闢)鄒(莊由反孔子父所封邑)
道志(音導下以道皆同)名分(扶問反)尚復(扶又反下章不復同)未易(以豉)
(反)得一(偏得一術)自好(呼報反注及下同)好惡(烏路反)淡(本又作澹徒暫)
(反)漠(音莫)衆技(其綺反)不徧(音遍)稱神(尺證反下章同)哀
矣(如字本或作喪息浪反)不侈(尺紙反又尺氏反)不暉(如字崔本作渾)則
瘁(在醉反)自矯(居表反)墨翟(宋大夫尚儉素)禽滑(音骨又戸八反)
釐(力之反又音熙禽滑釐墨翟弟子也不順五帝三王之樂嫌其奢)而說(音悅下注同後聞風而說)
(皆同)大過(音太舊敕佐反後大過大多大少放此)大順(順或作循)度衆(徒各反)
非樂節用(墨子二篇名)汜(芳劎反)愛兼利(化同己儉爲汜愛兼利)
令百(力呈反下同)有夏(戸雅反)有濩(音護)有辟(音壁)作武
(武樂名)七重(直龍反下同)未敗(敗或作毁)墨子(是一家之正故不可以爲敗也)
(崔云未壞其道)非歌(生應歌而墨以歌爲非也)樂而(音洛下及注同)觳(郭苦角反)
(徐戸角反郭李皆云無潤也)其行(下孟反下注以成其行同)能任(音壬)湮洪水
(音因又音煙塞也沒也掘地而注之海使水由地下也引禹之險同已之道)支川(本或作支流)自
操(七曹反)槀(舊古考反崔郭音託字則應作橐崔云囊也司馬云盛土器也)耜(音似)
(釋名耜似也似齒斷物三蒼云耒頭鐵也崔云棰也司馬云盛水器也)而九(音鳩本亦作鳩聚也)雜
(本或作籴音同崔云所治非一故曰雜也)腓(音肥又符畏反)无胈(步葛反又甫物反又符蓋反)脛
(刑定反)甚雨(如字崔本甚作湛音淫)櫛(側筆反)裘褐(戸葛反)跂(其逆)
(反)蹻(紀略反李云麻曰屩木曰屐屐與跂同屩與蹻同一云鞋類也一音居玉反以藉鞋下也)相(息亮反)
里勤(司馬云墨師也姓相里名勤)苦獲已齒(李云二人姓字也)而倍
(郭音佩又裴罪反)譎(古穴反崔云決也)相訾(音紫)以觭(紀宜反又音寄)不
仵(音誤徐音五仵同也)巨子(向崔本作鉅向云墨家號其道理成者爲鉅子若儒家之碩儒)
治之(直吏反)之好(呼報反注同)爲其(于僞反)枯槁(苦老反)不
舍也(音捨下章同)忮(之豉反逆也司馬崔云害也字書云很也又音支韋昭音洎)白心(崔云)
(明白其心也白或作任)宋鈃(音形徐胡泠反郭音堅)尹文(崔云齊宣王時人著書一篇)華
山之冠(華山上下均平作冠象之表已心均平也)以別(彼列反又如字)宥爲始(始首)
(也崔云以別善惡宥不及也)聏(崔本作聏音而郭音餌司馬云色厚貌崔郭王云和也聏和萬物物合則歡矣)
(一云調也)合驩(以道化物和而調之合意則歡)強以(其丈反下皆同)令合(力呈反下同)
上說(音悅又如字)下教(上謂國主也悅上之教下也一云說猶教也上教教下也)聒(古活反謂強聒)
(其耳而語之也)見厭(於豔反徐於瞻反)爲人(于僞反下自爲同)圖傲(五報反)苛
察(音河一本作苟)其行(下孟反又如字)不當(丁浪反崔本作黨云至公無黨也)
易而(以豉反)於知(音智下棄知同)田駢(薄田反齊人也遊稷下著書十五篇愼子云名)
(廣)不徧(音遍)不至(一本作不王)无遺(如字本又作貴)去已(起吕反章内注)
(同)泠(音零)汰(音泰徐徒蓋反郭云泠汰猶聽放也一云泠汰猶沙汰也謂沙汰使之泠然也皆泠汰之歸於)
(一以此爲道理也或音裔又音替)謑(胡啓反又音奚又苦迷反說文云恥也五米反)髁(戸寡反郭勘禍)
(反謑髁訛倪不正貌王云謂謹刻也)无任(無所施任也王云雖謹刻於法而猶能不自任以事事不與衆)
(共之則無爲尚賢所以笑也)橫復(扶又反)无行(下孟反下人之行同)椎(直追反)
拍(普百反)輐(五管反又胡亂反又五亂反徐胡管反圓也)斷(丁管反又丁亂反方也王云椎拍輐)
(斷皆刑截者所用)不師知(音智)魏然(魚威反李五回反)若飄(婢遥反一音必)
(遥反爾雅云回風爲飄)之還(音旋一音環)若磨(末佐反又如字)石之隧(音遂回也)
(徐絶句一讀至全字絶句)全而无非(磨石所剴麤細全在人言德全無見非責時言其無心也)不
離(力智反)夫塊(苦對反或苦猥反)欲令(力呈反)窢(字亦作罭又作閾況)
(逼反又火麥反向郭云逆風聲)惡可(音烏)不見觀(一本作不聚觀)於魭(五管反又)
(五亂反)斷(丁管反郭云魭斷無圭角也一本無斷字)韙(于鬼反是也)槩乎(古愛)
(反)澹然(徒暫反)關尹(關令尹喜也或云尹喜字公度)老耼(他甘反即老子也爲)
(喜著書十九篇)以濡(如兖反一音儒)謙下(遐嫁反)若響(許丈反)芴
(音忽)谿(苦兮反)之垢(音苟)沖泊(步各反)巋(去軌反又去類反本或作魏)
不費(芳味反)蜘(音知)蛛(音誅)工倕(音垂)大初(音泰)去甚(起吕反)
迕逆(五故反)无軟(如兖反本或作濡音同)挫(作臥反)芴(元嘉本作寂)漠(音莫)死
與(音餘下同)芒乎(莫剛反下同)謬悠(謂若忘於情實者也)荒唐(謂廣大無)
(域畔者也)而儻(丁蕩反徐敕蕩反)觭(音羇徐起宜反)莊語(並如字郭云莊莊周也一)
(云莊端正也一本作壯側亮反大也)以巵(音支)不敖(五報反)倪(音詣)不譴(遣戰反)
瓌(古回反)瑋(瓌瑋竒特也)連犿(本亦作抃同芳袁反又音獾又敷晚反李云皆宛轉)
(貌一云相從之貌謂與物相從不違故無傷也)參(初林反注同)差(初宜反)諔(尺叔反)而辟
(婢亦反)深閎(音宏)稠適(稠音調本亦作調)不蛻(音悅徐始銳反又敕外反)汪
汪(烏黃反)惠施(施惠子名)五車(尺蛇反又音居)舛(川兖反徐尺允反)駁(邦角)
(反)不中(丁仲反)厤(古歷字本亦作歷)物之意(分別歷說之)至大
无外謂之大一至小无内謂之小一(司馬云無外不可一無内)
(不可分故謂之一也天下所謂大小皆非形所謂一二非至名也至形無形至名無名)无厚不可
積也其大千里(司馬云物言形爲有形之外爲無無形與有相爲表裏故形物之厚盡於)
(無厚無厚與有同一體也其有厚大者其無厚亦大高因廣立有因無積則其可積因不可積者苟其可積何但千)
(里乎)天與地卑(如字又音婢)山與澤平(李云以地比天則地卑於天若宇宙)
(之高則天地皆卑天地皆卑則山與澤平矣)日方中方睨(音詣)物方生方
死(李云睨側視也謂日方中而景巳復&KR0628;謂景方&KR0628;而光巳復沒謂光方沒而明巳復升凡中&KR0628;之與升沒)
(若轉樞循環自相與爲前後始終無別則存亡死生與之何殊也)大同而與小同異
此之謂小同異萬物畢同畢異此之謂大同
異(同體異分故曰小同異死生禍福寒暑晝夜動靜變化衆辨莫同異之至也衆異同於一物同之至)
(也則萬物之同異一矣若堅白無不合無不離也若火含隂水含陽火中之隂異於水水中之陽異於火然則水異)
(於水火異於火至異異所同至同同所異故曰大同異)南方无窮而有窮(司馬云四方無窮也)
(李云四方無窮故無四方上下皆不能處其窮會有窮耳一云知四方之無窮是以無無窮無窮也形不盡形色不)
(盡色形與色相盡也知不窮知物不窮物知與物相盡也獨言南方舉一隅也)今日適越而昔
來(智之適物物之適智形有所止智有所行智有所守形有所從故形智往來相爲逆旅也鑒以鑒影而鑒)
(亦有影兩鑒相鑒則重影無窮萬物入於一智而智無閒萬物入於一物而物無眣天在心中則身在天外心在天)
(内則天在心外也遠而思親者往也病而思親者來也智在物爲物物在智爲智司馬云彼日猶此日則見此猶見)
(彼也彼猶此見則吳與越人交相見矣)連環可解也(司馬云夫物盡於形形盡之外則非物也)
(連環所貫貫於無環非貫於環也若兩環不相貫則雖連環故可解也)我知天之中央燕
之北越之南是也(司馬云燕之去越有數而南北之遠無窮由無窮觀有數則燕越之)
(閒未始有分也天下無方故所在爲中循環無端故所行爲始也)汜(芳劒反)愛萬物天
地一體也(李云日月可觀而目不可見愛出於身而所愛在物天地爲首足萬物爲五藏故肝膽之別合)
(於一人一人之別合於一體也)爲大觀(古亂反)於天下(所謂自以爲最也)曉辯
(字林云辯慧也)樂之(音洛)卵有毛(司馬云胎卵之生必有毛羽雞伏鵠卵卵不爲雞則生類於鵠)
(也毛氣成毛羽氣成羽雖胎卵未生而毛羽之性巳著矣故鳶肩蜂目寄感之分也龍顔虎喙威靈之氣也神以引明氣以成質)
(質之所剋如戸牖明暗之懸以晝夜性相近習相遠則性之明逮有習於生)雞三足(司馬云雞兩足所以行而)
(非動也故行由足發動由神御今雞雖兩足須神而行故曰三足也)郢有天下(郢楚都也在江陵北)
(七十里李云九州之内於宇宙之中未萬中之一分也故舉天下者以喻盡而名大夫非大若各指其所有而言其未足)
(雖郢方千里亦可有天下也)犬可以爲羊(司馬云名以名物而非物也犬羊之名非犬羊也非)
(刺鼠以錐故假於物指是不至也)龜長於蛇(司馬云蛇形雖長而命不久龜形雖短而命甚長)
矩不方規不可以爲圓(司馬云矩雖爲方而非方規雖爲圓而非圓譬繩爲直而)
(非直也)鑿(曹報反)不圍枘(如銳反司馬云鑿枘異質合爲一形鑿積於枘則鑿枘異圍鑿)
(枘異圍是不相圍也)飛鳥之㬌(音影)未嘗動也(司馬云鳥之蔽光猶魚之)
(蔽水魚動蔽水而水不動鳥動影生影生光亡亡非往生非來墨子曰影不徙也)鏃(子木反郭音族徐朱)
(角反三蒼云矢鏑也)矢之疾而有不行不止之時(司馬云形分止勢分)
(行形分明者行遲勢分明者行疾目明無形分無所止則其疾無閒矢疾而有閒者中有止也質薄而可離中有無)
(及者也)狗非犬(司馬云狗犬同實異名名實合則彼所謂狗此所謂犬也名實離則彼所謂狗異於)
(犬也)黃馬驪(力知反又音梨)牛三(司馬云牛馬以二爲三曰牛曰馬曰牛馬形之三也曰黃)
(曰驪曰黃驪色之三也曰黃馬曰驪牛曰黃馬驪牛形與色爲三也故曰一與言爲二二與一爲三也)白狗黑(司馬)
(云狗之目眇謂之眇狗狗之目大不曰大狗此乃一是一非然則白狗黑目亦可爲黑狗)孤駒未嘗
有母(李云駒生有母言孤則無母孤稱立則母名去也母嘗爲駒之母故孤駒未嘗有母也本亦無此句)一
尺(一本無一字)之棰(章蘂反)日取其半萬世不竭(司馬)
(云棰杖也若其可析則常有兩若其不可析其一常存故曰萬世不竭)桓團(李云人姓名徐徒丸反)
之囿(音又)其柢(丁計反)天地其壯乎(司馬云惠施唯以天地爲壯於)
(已也)施存雄而无術(司馬云意在勝人而無道理之術)倚人(本或作畸同紀)
(宜反李云異也)黃繚(音了李而小反云賢人也)不墜(直類反)霆(音廷又音挺)
徧爲(音遍下于僞反)隩(烏報反李云深也謂其道深)一蚉(音文)一䖟(孟庚反)
愈貴(羊主反李云自謂所慕愈貴近於道也)駘(李音殆)蕩(駘者放也放蕩不得也)
悲夫(音符)論者(力困反)較(音角)評(音病)不中(丁仲反)或
倦(本亦作勌同)其思(息嗣反)不邪(似嗟反)好事(呼報反子玄之注論)
(其大體眞可謂得莊生之旨矣郭生前歎膏粱之塗說余亦晚覩貴遊之妄談斯所謂異代同風何可復)
(言也或曰莊惠標濠梁之契發郢匠之模而云其書五車其言不中何也豈契若郢匠襃同寢斤而相非之言)
(如此之甚者也荅曰夫不失欲極有教之肆神明其言者豈得不善其辭而盡其喻乎莊生振徽音於七篇列)
(斯文於世重言盡涉玄之路從事發有辭之敘雖談無貴辯而教無虚唱然其文易覽其趣難窺造懷而未達)
(者有過理之嫌祛斯之弊故大舉惠子之云辯也)
經典釋文卷第二十八
後學成德挍訂
