欽定四庫全書
樂律全書卷十五
明朱載堉撰
律吕精義外篇五
古今樂律雜説并附錄
論周樂忌商其譜異常第五
序曰周樂七音而不用商風雅頌有正變其譜異常故
論之
朱熹曰風雅頌乃是樂章之腔調如言仙吕調大石調
越調之類
問周禮大司樂説宫角徵羽與七聲不合如何曰此是
降神之樂如黄鍾為宫大吕為角太蔟為徵應鍾為羽
自是四樂各舉其一者而言之以大吕為角則南吕為
宫太蔟為徵則林鍾為宫應鍾為羽則太蔟為宫以七
聲推之合如此又曰所謂黄鍾宫大吕角這便是調如
頭一聲是宫聲尾後一聲亦是宫聲這便是宫調若是
其中按拍處那五音依舊都用不只是全用宫
或問周禮祀天神地示人鬼之樂何以無商音曰五音
無一則不成樂非是無商音只是無商調先儒謂商調
是殺聲鬼神畏商調故不用而只用四聲迭相為宫未
知其五聲不備又何以為樂大抵古樂多淡十二律之
外又有黄鍾大吕太蔟夾鍾四清聲雜於正聲之間樂
都可聴
問金聲玉振是樂之始終不知只是首尾用之還中間
亦用耶曰樂有特鍾特磬有編鍾編磬編鍾編磬是中
間奏者特鍾特磬是首尾用者時舉云所謂玉振者只
是石耶還真用玉曰只是石耳但大樂亦有玉磬所謂
天球者是也(已上經世大訓)
又曰鍾磬有特懸者有編懸者其特懸者器大而聲宏
雜奏於八音之間則絲竹之聲皆為所掩而不可聴故
但於起調畢曲之時擊其本律之懸以為作止之節其
編懸者則聲器皆小故可以雜奏於八音之間而不相
凌也不知今世所謂大樂者其制如何但以理推之意
古者當如此耳(晦庵文集荅楊子順)
又曰詩樂起調畢曲之法乃自古所傳如此音調方有
歸宿不可紊亂(同上荅趙子欽)
江夏劉績撰六樂圖説曰周不用商起調者避殷所尚
也猶亡國之社屋之意故殺而祭肺可也以樂克之不
可也然凡樂皆文之以五聲缺一不可非去商也但不
以起調耳故荀卿以審詩商為大師之職則樂章亦無
商音矣先儒不知此言起調故誤釋今皆不取佩玉左
徵角右宫羽非徒避商而璜亦止四也
㑹稽季本著律吕别書曰音有清濁髙下之差遂為君
臣民事物之等故義取於君者則以宫起調義取於臣
者則以商起調義取於民者則以角起調義取於事者
則以徵起調義取於物者則以羽起調孟子有徵韶角
韶之説盖謂此也其和聲之際則各隨髙下而諧焉豈
有定體哉
謹按先儒以為大雅皆宫調小雅皆徵調宫與徵協
也國風皆角調頌皆羽調角與羽協也韓邦竒曰周
樂皆起羽盖指祭祀之樂而言也他樂未必然熊朋
來曰予杜門弦瑟以蕤賔之角歌考槃盖不獨此篇
凡風皆角調耳劉濓謂古樂惟宫商二調無角徵羽
三調國風小雅多商音大雅多宫音三頌盡為宫音
則周庭之樂惟宫商二調濓説非也周禮大司樂言
祭天地宗廟之樂某律為宫某律為角某律為徵某
律為羽獨不言商荀子曰大師審詩商為審察詩中
若有商音則避之先儒以為祭尚柔鬼神畏商之剛
故不用然則君子佩玉右徵角左宫羽亦忌商而不
忌商羽何也或謂周人以木徳王商金克木故不用
然則太師掌六律六同而文之以五聲宫商角徵羽
是又何也夫商金克木之説其義淺陋有類近世巫
瞽之言恐非聖人制作之㫖樂記孔子問於賔牟賈
曰武之聲滛及商何也對曰非武音也子曰若非武
音則何音也對曰有司失其𫝊也若非有司失其𫝊
則武王之志荒矣子曰唯丘之聞諸萇𢎞亦若吾子
之言是也先儒解此其説未當惟有劉績之説近之
臣嘗竊謂宫商之商與夫殷商之商同名或是商人
制作之音愛其名與已同凡郊廟朝廷之樂獨用商
調耳周人反之者亦猶改統易朔文質相反之意是
故大師審而避之然有當避者亦有不當避者若豳
詩之屬是也七月楚茨諸篇言辭純正而為變風變
雅以其有商音是以為變耳至如封㣲子於宋脩商
之禮樂以祀其先王則又全與周制異矣故師乙對
子貢曰商者五帝之遺音也商人識之故謂之商此
曰商人謂宋人也觀師乙所敢𫝊子貢所敢受則是
周人未嘗盡避商音其當避者惟朝廷官樂耳民間
私樂則不必避故宋玉曰客有歌於郢中者為陽春
白雪引商刻羽雜以流徵莊子曰曽子曳縰而歌商
頌聲滿天地若出金石是也詩三百篇者皆周樂所
奏其國風凡一百六十篇皆角調小雅凡七十四篇
皆徵調大雅凡三十一篇皆宫調周頌凡三十一篇
及魯頌四篇皆羽調正風正雅及頌皆無商音變風
變雅雖有商音亦無商調惟商頌五篇純用商調耳
是故繫於三百篇猶附録焉凡風雅頌為調不同粲
然而逈殊有條而不紊使鼓鐘于宫聲聞于外不必
辨其文詞字義亦知所奏者為風為雅為頌是以謂
之風雅頌也茍無一定之調其音無所分别則又何
以謂之風雅頌乎
宫調韻脚正大雅十八篇起調畢曲用宫韻脚或宫或徵通不用商
合一勾合一合勾合勾合一合尺合一合工合一合凡合一合
合一尺合一合尺合勾合尺合尺合勾合工合勾合凡合勾合
合一工合一合工合勾合工合尺合工合工合尺合凡合尺合
合一凡合一合凡合勾合凡合尺合凡合工合凡合凡合工合
合勾一合一勾一合勾一勾合尺一勾合工一勾合凡一勾合
合勾尺合一勾尺合勾一尺合尺一尺合工一尺合凡一尺合
合勾工合一勾工合勾一工合尺一工合工一工合凡一工合
合勾凡合一勾凡合勾一凡合尺一凡合工一凡合凡一凡合
合尺一合一尺一合勾尺一合尺勾一合工勾一合凡勾一合
合尺勾合一尺勾合勾尺勾合尺勾尺合工勾尺合凡勾尺合
合尺工合一尺工合勾尺工合尺勾工合工勾工合凡勾工合
合尺凡合一尺凡合勾尺凡合尺勾凡合工勾凡合凡勾凡合
合工一合一工一合勾工一合尺工一合工尺一合凡尺一合
合工勾合一工勾合勾工勾合尺工勾合工尺勾合凡尺勾合
合工尺合一工尺合勾工尺合尺工尺合工尺工合凡尺工合
合工凡合一工凡合勾工凡合尺工凡合工尺凡合凡尺凡合
合凡一合一凡一合勾凡一合尺凡一合工凡一合凡工一合
合凡勾合一凡勾合勾凡勾合尺凡勾合工凡勾合凡工勾合
合凡尺合一凡尺合勾凡尺合尺凡尺合工凡尺合凡工尺合
合凡工合一凡工合勾凡工合尺凡工合工凡工合凡工凡合
徵調韻脚正小雅十六篇起調畢曲用徵韻脚或徵或宫通不用商
合一合尺一合一尺勾合一尺尺合一尺工合一尺凡合一尺
合一勾尺一合勾尺勾合勾尺尺合勾尺工合勾尺凡合勾尺
合一工尺一合工尺勾合工尺尺合工尺工合工尺凡合工尺
合一凡尺一合凡尺勾合凡尺尺合凡尺工合凡尺凡合凡尺
合勾合尺一勾合尺勾一合尺尺一合尺工一合尺凡一合尺
合勾一尺一勾一尺勾一勾尺尺一勾尺工一勾尺凡一勾尺
合勾工尺一勾工尺勾一工尺尺一工尺工一工尺凡一工尺
合勾凡尺一勾凡尺勾一凡尺尺一凡尺工一凡尺凡一凡尺
合尺一尺一尺合尺勾尺合尺尺勾合尺工勾合尺凡勾合尺
合尺勾尺一尺勾尺勾尺一尺尺勾一尺工勾一尺凡勾一尺
合尺工尺一尺工尺勾尺工尺尺勾工尺工勾工尺凡勾工尺
合尺凡尺一尺凡尺勾尺凡尺尺勾凡尺工勾凡尺凡勾凡尺
合工合尺一工合尺勾工合尺尺工合尺工尺合尺凡尺合尺
合工一尺一工一尺勾工一尺尺工一尺工尺一尺凡尺一尺
合工勾尺一工勾尺勾工勾尺尺工勾尺工尺勾尺凡尺勾尺
合工凡尺一工凡尺勾工凡尺尺工凡尺工尺凡尺凡尺工尺
合凡合尺一凡合尺勾凡合尺尺凡合尺工凡合尺凡工合尺
合凡一尺一凡一尺勾凡一尺尺凡一尺工凡一尺凡工一尺
合凡勾尺一凡勾尺勾凡勾尺尺凡勾尺工凡勾尺凡工勾尺
合凡工尺一凡工尺勾凡工尺尺凡工尺工凡工尺凡工凡尺
角調韻脚二南二十五篇起調畢曲用角韻脚或角或羽通不用商
合一勾一一合勾一勾合勾一尺合勾一工合勾一凡合勾一
合一尺一一合尺一勾合尺一尺合尺一工合尺一凡合尺一
合一工一一合工一勾合工一尺合工一工合工一凡合工一
合一凡一一合凡一勾合凡一尺合凡一工合凡一凡合凡一
合勾合一一勾合一勾一合一尺一合一工一合一凡一合一
合勾尺一一勾尺一勾一尺一尺一勾一工一勾一凡一勾一
合勾工一一勾工一勾一工一尺一工一工一尺一凡一尺一
合勾凡一一勾凡一勾一凡一尺一凡一工一凡一凡一工一
合尺合一一尺合一勾尺合一尺勾合一工勾合一凡勾合一
合尺勾一一尺勾一勾尺勾一尺勾尺一工勾尺一凡勾尺一
合尺工一一尺工一勾尺工一尺勾工一工勾工一凡勾工一
合尺凡一一尺凡一勾尺凡一尺勾凡一工勾凡一凡勾凡一
合工合一一工合一勾工合一尺工合一工尺合一凡尺合一
合工勾一一工勾一勾工勾一尺工勾一工尺勾一凡尺勾一
合工尺一一工尺一勾工尺一尺工尺一工尺工一凡尺工一
合工凡一一工凡一勾工凡一尺工凡一工尺凡一凡尺凡一
合凡合一一凡合一勾凡合一尺凡合一工凡合一凡工合一
合凡勾一一凡勾一勾凡勾一尺凡勾一工凡勾一凡工勾一
合凡尺一一凡尺一勾凡尺一尺凡尺一工凡尺一凡工尺一
合凡工一一凡工一勾凡工一尺凡工一工凡工一凡工凡一
羽調韻脚周頌三十一篇起調畢曲用羽韻脚或羽或角通不用商
合一合工一合一工勾合一工尺合一工工合一工凡合一工
合一勾工一合勾工勾合勾工尺合勾工工勾勾工凡合勾工
合一尺工一合尺工勾合尺工尺合尺工工合尺工凡合尺工
合一凡工一合凡工勾合凡工尺合凡工工合凡工凡合凡工
合勾合工一勾合工勾一合工尺一合工工一合工凡一合工
合勾一工一勾一工勾一勾工尺一勾工工一勾工凡一勾工
合勾尺工一勾尺工勾一尺工尺一尺工工一尺工凡一尺工
合勾凡工一勾凡工勾一凡工尺一凡工工一凡工凡一凡工
合尺合工一尺合工勾尺合工尺勾合工工勾合工凡勾合工
合尺一工一尺一工勾尺一工尺勾一工工勾一工凡勾一工
合尺勾工一尺勾工勾尺勾工尺勾尺工工勾尺工凡勾尺工
合尺凡工一尺凡工勾尺凡工尺勾凡工工勾凡工凡勾凡工
合工一工一工合工勾工合工尺工合工工尺合工凡尺合工
合工勾工一工勾工勾工一工尺工一工工尺一工凡尺一工
合工尺工一工尺工勾工尺工尺工勾工工尺勾工凡尺勾工
合工凡工一工凡工勾工凡工尺工凡工工尺凡工凡尺凡工
合凡合工一凡合工勾凡合工尺凡合工工凡合工凡工合工
合凡一工一凡一工勾凡一工尺凡一工工凡一工凡工一工
合凡勾工一凡勾工勾凡勾工尺凡勾工工凡勾工凡工勾工
合凡尺工一凡尺工勾凡尺工尺凡尺工工凡尺工凡工尺工
起調畢曲新説
大雅者宫調曲也宫為君大雅朝廷之樂樂中至貴
至尊者也故用宫音起調畢曲小雅者徵調曲也徵
為事小雅周爰咨諏咨詢謀度者皆事也故用徵音
起調畢曲國風者角調曲也角為民民俗歌謡風行
草偃屬角木也故用角音起調畢曲周頌者羽調曲
也羽為物周樂一變致羽物及地祗六變致象物及
天神神祗不可見可見者物耳故用羽音起調畢曲
人皆知風雅有正變殊不知頌亦有正變魯頌者頌
之變者也諸侯之樂曰風天子之樂曰雅曰頌魯於
僖公廟中賛其先君功徳是亦變風之美者也不曰
風而曰頌僣天子之樂非禮也仲尼刪詩不没其實
所以著文公君臣之罪故魯頌亦用羽起調畢曲也
商頌者商調曲也蓋商與商同名商人或嘗貴之是
故周人黜而不用以新民聴云耳亦猶改統易朔屋
社之意無别意也或謂周木徳畏金克是乃巫瞽之
言非君子所取也故周一代之樂通不用商音不止
不用音調而已今若擬其譜亦不宜用商從周之制
也唐虞夏商之樂未嘗忌啇今若擬之則亦不必忌
故商頌獨用商音起調畢曲也此則國風雅頌四詩
起調畢曲之正理也然嘗見好事者擬古樂譜有謂
風雅頌皆只用宫商而不用角徵羽若劉濓之説是
也有謂不拘何詩只次第用相生之音為譜若李文
察之説是也或以牙齒舌喉唇五音為宫商之清濁
或以平上去入四聲為律吕之髙下殊不思切韻之
法别是一家而與腔譜之理不相闗也且如亹亹文
王四字若據腔譜家之説大雅宫音起調則第一亹
字當用宫其第二亹字當用角文字當用羽王字當
用徵方與音調相合獨不用商者從周之制也若據
切韻家之説則亹亹文一連三字皆在微母下為輕
唇音屬羽若一連用三箇羽音如何可歌如何吹彈
又如厥猷翼翼四字而三字皆在喻母下為深喉音
屬宫一連三字皆宫如何可歌如何吹彈其以平上
去入為譜者亦欠通且如闗闗雎鳩四字皆平聲如
何歌如何彈又如采采卷耳四字皆上聲如何歌如
何彈顒顒卬卬四字皆平聲皆在疑母下又是雙聲
又是疊字如何歌如何彈矜矜兢兢四字一音如何
歌如何彈明理之士自曉今不必細辨也臣伏覩太
廟樂章深嘆造譜者不泥於世儒之陋説也盖自追
逺其先至於其主在室共計九箇其字有協南吕者
有協姑洗者有協太蔟者有協黄鍾者文字同而音
律不同又如顯兮幽兮一句内兩箇兮字一箇是南
吕一箇是黄鍾子子孫孫一句内重疊兩字而用律
皆不同嗚呼若此人者真乃樂記所謂唯君子為能
知樂也凡係黄鍾起調畢曲者中間句句落脚之處
只可用黄用林凡係林鍾起調畢曲者中間句句落
角之處只可用林用黄用太葢黄生林而林生太上
下相生脉絡貫通故也若用他律則轉調矣太廟樂
章落句之處非黄即林非林即黄餘律間或用之而
惟黄林最多葢亦達夫此理者也是故臣愚以為如
欲擬造三百篇詩之譜當取法於太廟樂譜可也古
云堯作大章一夔足矣皇上欲興雅樂其腔譜只委
任太常知音道士為之則何難之有或議以為訪求
天下知音儒者若劉濓李文察之流臣愚以為議者
誤矣臣嘗擬撰四始詩旋宫譜謹錄如左
文王為大雅始宫調曲也各以其均宫音起調畢曲
一章子丑寅夘辰巳午未申酉戌亥
右四始詩四十八曲八十四聲在其中矣付之八音而節奏自
諧矣陳𤾉之徒疑六十調八十四聲而深詆之不亦妄乎
樂律全書卷十五
