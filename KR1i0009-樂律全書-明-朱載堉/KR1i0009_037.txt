欽定四庫全書
樂律全書巻三十六
明朱載堉撰
鄉飲詩樂譜六
内則曰十有三年學樂此何樂也葢所謂弦歌
之樂也古詩存者三百餘篇皆可以歌而人不
能歌者患不知音耳茍能神解意㑹以音求之
安有不可歌之理乎臣嘗取三百篇詩一一弦
歌之始信古樂未嘗絶𫝊於世但人自畫不求
之以音耳兹譜但錄二南小雅數十篇而大雅
三頌不著於譜何也葢大雅及頌皆朝㑹郊廟
之樂非士庶所通用其小雅若天保彤弓諸篇
亦然惟二南古稱為鄉樂可以用之鄉人矣孔
子謂伯魚曰汝為周南召南矣乎人而不為周
南召南其猶正墻面而立也歟是故全載之以
便肄習云
鵲巢三章章四句
共計十二句凡四十八字
騶虞二章章三句
共計六句凡二十六字
以上召南十四篇四十章
一百七十七句四百六字
樂律全書卷三十六
