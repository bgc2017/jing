欽定四庫全書
樂律全書巻四十二
明朱載堉撰
左班一人云天下太平字舞獻第一字
右班一人云舞者就位(待舞畢云)舞畢復位
舞者就位播鞉三通鐘鼓樂作吹鼓孤桐曲終樂止
舞畢復位
左班一人云天下太平字舞獻第二字
右班一人云舞者就位(待舞畢云)舞畢復位
舞者就位播鞉三通鐘鼓樂作吹鼓孤桐曲終樂止
舞畢復位
左班一人云天下太平字舞獻第三字
右班一人云舞者就位(待舞畢云)舞畢復位
舞者就位播鞉三通鐘鼓樂作吹鼓孤桐曲終樂止
舞畢復位
左班一人云天下太平字舞獻第四字
右班一人云舞者就位(待舞畢云)舞畢復位
舞者就位播鞉三通鐘鼓樂作吹鼓孤桐曲終樂止
舞畢復位
凡舞必借古人詞章何也述而不作信而好古之意也
凡腔調或借今人所易知者何也今之樂由古之
樂也記曰凡音之起由人心生也人心無古今之異
而音豈有古今之異哉用古之詞章配今之腔調使
人易曉而悟樂之理如此其妙也
(臣)謹案樂府詩集云古南風歌舜所作也古秋風辭
漢武帝所作也二者并見南監舊板樂府詩集即郭
茂倩氏手編古本也喟其増歎舊板原作歎字(歎字讀作
平聲)盖與凱風自南而為叶韵及查琴家舊譜所載皆
作歎字與郭本同惟近年新刻風雅逸篇風雅廣逸
詩紀前集古樂苑等俱妄改作喟其増悲與儀字叶
非也當從郭本歎字為是
樂律全書卷四十二
