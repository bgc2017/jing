欽定四庫全書
樂律全書卷三十二
明朱載堉撰
鄉飲詩樂譜二
鄉射禮篇曰使二人舉觶賔與大夫不興取奠觶
飲卒觶不拜執觶者受觶遂實之賔觶以之主人
大夫之觶長受而錯皆不拜辯卒受者興以旅在
下者于西階上長受酬酬者不拜乃飲卒觶以實
之受酬者不拜受辯旅皆不拜執觶者皆與旅卒
受者以虚觶降奠于篚執觶者洗升實觶反奠于
賔與大夫鄉飲酒禮曰無筭爵無筭樂註曰筭數
也賔主燕飲爵行無數醉而止也燕樂亦無數或
間或合盡歡而止也(臣)謹按經文謂工告于樂正
曰正歌備樂正告于賔乃降古註曰樂正降者以
正歌備無事故降然則此後不贊可知
古人所謂無算樂何也量畫長短及客多少而為
増減故也畫不長客不多則樂止此耳否則歡未
盡作樂如下條
樂律全書巻三十二
