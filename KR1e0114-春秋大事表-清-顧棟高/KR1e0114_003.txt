春秋大事表卷二之四
國子監司業顧棟高撰
昭公(名稠)
附春秋通經閏數
哀十五年閏十二月逆數至十四年閏二月相去凡二
十三月
(見續經左傳十五年閏月衛渾良夫與太子入舍于孔氏之外圃上冇冬及齊平知為閏十二月)
哀十四年閏二月逆數至十年閏五月相去凡四十六
月
哀十年閏五月逆數至七年閏十二月相去凡三十月
哀七年閏十二月逆數至五年閏十二月相去凡二十
五月
(見經冬閏月葬齊景公)
哀五年閏十二月逆數至二年閏十一月相去凡三十
八月
哀二年閏十一月逆數至定十四年閏十二月相去凡
三十六月
定十四年閏十二月逆數至十二年閏十一月相去凡
二十六月
定十二年閏十一月逆數至十年閏六月相去凡三十
月
定十年閏六月逆數至八年閏二月相去凡二十九月
定八年閏二月逆數至四年閏十月相去凡四十一月
定四年閏十月逆數至二年閏五月相去凡三十月
定二年閏五月逆數至昭三十年閏五月相去凡四十
九月
昭三十年閏五月逆數至二十八年閏五月相去凡二
十五月
昭二十八年閏五月逆數至二十五年閏十二月相去
凡三十月
昭二十五年閏十二月逆數至二十二年閏十二月相
去凡三十七月
(見傳閏月取前城上有十二月則知閏在十二月也)
昭二十二年閏十二月逆數至二十年閏八月相去凡
二十九月
(見傳閏月戊辰殺宣姜上有八月則知閏在八月也)
昭二十年閏八月逆數至十八年閏正月相去凡三十
二月
昭十八年閏正月逆數至十五年閏九月相去凡二十
九月
昭十五年閏九月逆數至十二年閏正月相去凡四十
五月
昭十二年閏正月逆數至十年閏五月相去凡二十一
月
昭十年閏五月逆數至六年閏七月相去凡四十七月
昭六年閏七月逆數至四年閏四月相去凡二十八月
昭四年閏四月逆數至元年閏十月相去凡三十一月
昭元年閏十月逆數至襄二十九年閏八月相去凡三
十九月
襄二十九年閏八月逆數至二十七年兩閏杜因左傳
辰在申再失閏之文頓置兩閏十一月二十九年閏八
月距二十七年之後閏十一月相去凡二十二月
襄二十七年之前閏十一月距二十六年閏十二月相
去凡十二月
襄二十六年閏十二月逆數至二十四年閏三月相去
凡三十四月
襄二十四年閏三月逆數至二十一年閏八月相去凡
三十二月
襄二十一年閏八月逆數至十九年閏九月相去凡二
十四月
襄十九年閏九月逆數至十六年閏十月相去凡三十
六月
襄十六年閏十月逆數至十三年閏八月相去凡三十
九月
襄十三年閏八月逆數至十年閏十二月相去凡三十
三月
襄十年閏十二月逆數至七年閏十月相去凡三十九
月
襄七年閏十月逆數至五年閏四月相去凡三十一月
襄五年閏四月逆數至二年閏四月相去凡三十七月
襄二年閏四月逆數至成十七年閏十二月相去凡二
十九月
(見傳閏月乙夘晦欒書中行偃殺胥童上有十二月則知閏在十二月也)
成十七年閏十二月逆數至十四年閏七月相去凡四
十二月
成十四年閏七月逆數至十二年閏五月相去凡二十
七月
成十二年閏五月逆數至九年閏十一月相去凡三十
一月
(見傳冬十一月城中城長歷推此年閏十一月杜以為此閏月城之)
成九年閏十一月逆數至七年閏八月相去凡二十八
月
成七年閏八月逆數至四年閏七月相去凡三十八月
成四年閏七月逆數至元年閏三月相去凡四十一月
成元年閏三月逆數至宣十五年閏十一月相去凡四
十一月
宣十五年閏十一月逆數至十二年閏五月相去凡四
十三月
宣十二年閏五月逆數至十年閏五月相去凡二十五
月
宣十年閏五月逆數至六年閏五月相去凡四十九月
宣六年閏五月逆數至二年閏五月相去凡四十九月
宣二年閏五月逆數至文十六年閏五月相去凡四十
九月
文十六年閏五月逆數至十二年閏十一月相去凡四
十三月
文十二年閏十一月逆數至九年閏七月相去凡四十
一月
文九年閏七月逆數至六年閏十二月相去凡三十二
月
(見經閏月不告朔猶朝于廟)
文六年閏十二月逆數至四年閏三月相去凡三十四
月
文四年閏三月逆數至二年閏正月相去凡二十七月
文二年閏正月逆數至元年閏三月相去凡十一月
(見傳于是閏三月非禮也)
文元年閏三月逆數至僖三十年閏九月相去凡四十
三月
僖三十年閏九月逆數至二十五年閏十二月相去凡
五十八月
僖二十五年閏十二月逆數至二十四年閏四月相去
凡二十月
僖二十四年閏四月逆數至二十年閏二月相去凡五
十一月
僖二十年閏二月逆數至十七年閏十二月相去凡二
十七月
僖十七年閏十二月逆數至十二年閏二月相去凡七
十一月
僖十二年閏二月逆數至九年閏七月相去凡三十二
月
僖九年閏七月逆數至七年閏十一月相去凡二十一
月
(見傳閏月惠王崩)
僖七年閏十一月逆數至五年閏十二月相去凡二十
四月
僖五年閏十二月逆數至元年閏十一月相去凡五十
月
僖元年閏十一月逆數至閔二年閏五月相去凡十九月
閔二年閏五月逆數至莊三十二年閏三月相去凡二
十七月
莊三十二年閏三月逆數至三十年閏二月相去凡二
十六月
莊三十年閏二月逆數至二十八年閏三月相去凡二
十四月
莊二十八年閏三月逆數至二十四年閏七月相去凡
四十五月
莊二十四年閏七月逆數至二十年閏十二月相去凡
四十四月
莊二十年閏十二月逆數至十七年閏六月相去凡四
十三月
莊十七年閏六月逆數至十四年閏五月相去凡三十
八月
莊十四年閏五月逆數至十一年閏三月相去凡三十
九月
莊十一年閏三月逆數至九年閏八月相去凡二十月
莊九年閏八月逆數至七年閏四月相去凡二十九月
莊七年閏四月逆數至四年閏四月相去凡三十七月
莊四年閏四月逆數至元年閏十月相去凡三十一月
莊元年閏十月逆數至桓十六年閏六月相去凡四十
一月
桓十六年閏六月逆數至十三年閏正月相去凡四十
二月
桓十三年閏正月逆數至十一年閏正月相去凡二十
五月
桓十一年閏正月逆數至七年閏十二月相去凡三十
八月
桓七年閏十二月逆數至四年閏十二月相去凡三十
七月
桓四年閏十二月逆數至元年閏十二月相去凡三十
七月
桓元年閏十二月逆數至隠九年閏十月相去凡三十
九月
隠九年閏十月逆數至七年閏十二月相去凡二十三
月
隠七年閏十二月逆數至五年閏十二月相去凡二十
五月
隠五年閏十二月逆數至二年閏十二月相去凡三十
七月
案自隠元年至哀十六年孔子卒止通計二百四
十四年論常歷法當有九十閏今據經傳月日推
校得八十七閏杜註于襄二十七年頓置兩閏十
一月以應天正合來凡八十九閏通計少一閏
又左傳襄九年十二月下有閏月戊寅濟于隂阪
侵鄭杜註謂此年不得有閏月當是門五日之譌
除此不筭外通計表内閏月見經者二見傳者七
凡長歷失不置閏今增置者三桓四年閏十二月
莊二十年閏十二月成十二年閏五月長歷錯置
閏今削去者一莊二十九年閏二月其置閏稍有
後先今改正者五僖八年閏十一月今改九年閏
七月文八年閏七月今移在九年昭元年閏十二
月今改閏十月八年閏八月今改十年閏五月哀
五年閏十月今作閏十二月皆據經傳上下月日
參校不敢曲為遷就餘悉同長歷
附春秋經傳朔數晦數
隠三年春王二月己巳日有食之(不書朔史失之)
桓三年秋七月壬辰朔日有食之
桓十七年冬十月朔日有食之(不書日官失之長歷庚午朔)
莊十八年春王三月日有食之(不書日與朔官失之長歷癸未朔)
莊二十五年六月辛未朔日有食之
莊二十六年冬十有二月癸亥朔日有食之
莊三十年九月庚午朔日有食之
僖五年九月戊申朔日有食之
僖十二年春王三月庚午日有食之(不書朔官失之)
僖十五年夏五月日有食之(不書日與朔官失之長歷壬子朔)
文元年二月癸亥日有食之(不書朔官失之)
文十五年六月辛丑朔日有食之既
宣八年秋七月甲子日有食之(不書朔官失之)
宣十年夏四月丙辰日有食之(不書朔官失之)
宣十七年六月癸夘日有食之(不書朔官失之)
成十六年六月丙寅朔日有食之
成十七年十有二月丁巳朔日有食之
襄十四年二月乙未朔日有食之
襄十五年秋八月丁巳日有食之(不書朔官失之)
襄二十年冬十月丙辰朔日有食之
襄二十一年九月庚戌朔日有食之
冬十月庚辰朔日有食之
襄二十三年春王二月癸酉朔日有食之
襄二十四年秋七月甲子朔日有食之旣
八月癸巳朔日有食之
襄二十七年冬十有二月乙亥朔日有食之
昭七年夏四月甲辰朔日有食之
昭十五年六月丁巳朔日有食之
昭十七年夏六月甲戌朔日有食之
昭二十一年秋七月壬午朔日有食之
昭二十二年十有二月癸酉朔日有食之
昭二十四年夏五月乙未朔日有食之
昭三十一年十有二月辛亥朔日有食之
定五年春王二月辛亥朔日有食之
定十二年十有一月丙寅朔日有食之
定十五年八月庚辰朔日有食之
哀十四年五月庚申朔日有食之(續經)
巳上春秋所書日食三十七惟宣八年七月甲子
杜以為月三十日餘皆朔日無論經書不書
僖五年春正月辛亥朔日南至(傳)
冬十二月丙子朔晉滅虢(傳)
僖十五年九月己夘晦震夷伯之廟(經三是月之十日)
僖十六年夏五月戊申朔隕石于宋五(經)
僖二十二年己巳朔宋楚戰于泓(經)
僖二十四年三月己丑晦公宫火(傳十是月之二九日)
文元年五月辛酉朔晉師圍戚(傳)
成十六年六月甲午晦晉楚戰于鄢陵(經十是月之二九日)
成十七年閏十二月乙夘晦欒書中行偃殺胥童(傳月是)
(之三十日)
成十八年正月甲申晦齊侯使士華免殺國佐于内宫
之朝(傳十是月之二九日)
成十八年二月乙酉朔晉悼公即位于朝(傳)
襄十八年冬十月丙寅晦齊師夜遁(傳三是月之十日)
十一月丁夘朔入平隂(傳)
襄十九年夏五月壬辰晦齊靈公卒(傳十是月之二九日)
襄二十六年三月甲寅朔鄭伯賞入陳之功(傳)
襄二十七年六月丁未朔宋人享趙孟(傳)
昭元年十二月甲辰朔趙孟烝于温(傳)
昭十二年冬十月壬申朔周原輿人逐原伯絞(傳)
昭二十年六月丁巳晦衛侯與北宫喜盟(傳三是月之十日)
秋七月戊午朔遂盟國人(傳)
昭二十三年春正月壬寅朔二師圍郊(傳)
昭二十三年秋七月戊辰晦吴楚戰于雞父(傳二是月之十九)
(日)
已上除日食外其餘經傳書朔者凡十三經二傳
十一書晦者凡九經二傳七
案公榖二傳說晦朔多難信公羊于僖十六年春
正是月六鷁退飛過宋都云何以不日晦也是非
晦而謂之晦又云朔有事則書晦雖有事不書因
于僖十五年九月己夘晦震夷伯之廟成十六年
六月甲午晦晉楚戰于鄢陵俱云晦冥也是實晦
而謂之非晦何休又云非卓佹之事無取乎言晦
朔若趡盟奚戰是也謂桓十七年二月丙午及邾
婁儀父盟于趡春秋說以丙午為二月晦五月丙
午及齊師戰于奚春秋說以丙午為五月朔今案
二月無丙午丙午是三月初四日五月丙午是月
之初五日公羊何氏言朔晦者俱謬穀梁于僖十
五年己夘晦震夷伯之廟亦云晦冥同公羊于成
十六年甲午晦鄢城之戰又云遇晦曰晦同左氏
俱無憑凖故朔閏表不錄二傳
趙氏匡曰公榖于僖十五年己夘晦震夷伯之廟
並云晦冥也據十六年戊申朔隕石于宋五成十
六年甲午晦晉楚戰于鄢陵並書晦朔則知此言
晦者亦晦朔之晦爾古史之體應合書日而遇晦
朔必書之以為歷數之證穀梁于成十六年傳云
事遇晦書晦何得於此獨名晦冥乎
春秋大事表卷二之四
春秋大事表卷三
國子監司業顧棟高撰
長歴拾遺表
余既輯春秋朔閏表懼後人不之信因命施生龍淵
就註疏中採出杜氏長歴凡百餘條都為一卷嗚呼
長歴一書意當唐初孔氏穎達世猶存今已不可得
見獨其吉光片羽流傳于斷楮殘墨之間學者得因
是以攷見當時之日月誠不可不寳愛而珍惜之也
余嘗觀其前後歎杜氏用心精細千年來未有及者
顧余嘗疑之僖九年九月戊辰諸侯盟于葵邱甲子
晉侯佹諸卒杜云甲子九月十一日戊辰十五日也
如此則九月當為甲寅朔經有七月乙酉伯姬卒乙
酉先甲寅二十九日其年有閏七月無疑杜長歴于
八年十一月置閏則是年七月安得有乙酉乎據傳
七年冬閏月惠王崩既七年有閏足知八年無閏此
杜置閏之一失也昭元年十一月己酉楚子麇卒杜
云己酉十二月六日經傳皆言十一月月誤是年傳
十二月晉既烝趙孟適南陽甲辰朔烝于温杜云甲
辰十二月朔晉烝當在甲辰之前傳言十二月月誤
不知是年當閏十月而長歴誤作閏十二月故反疑
經傳為誤己酉實十一月五日而甲辰為來年正月
朔由晉用夏正本十一月事故傳繋之今年耳此杜
置閏之再失也昭九年四月陳災傳曰火出而火陳
杜長歴以為八年不應有閏而悮置閏八月故四月
得火見今考上下傳文八年實無閏如八年有閏則
九年二月安得有庚申十年五月安得有庚辰是閏
在十年五月以後明矣周之四月夏正二月昏弧中
旦建星中則夜半時大火得見東南不必前有閏月
此杜置閏之三失也僖十五年十一月壬戌晉侯及
秦伯戰于韓傳在九月明是晉用夏正故經傳互異
而杜以為從赴以傳之壬戌為九月十三日以經之
壬戌為十一月十四日傳紀晉事往往與經先後兩
月凡經書春者傳皆在前年之冬豈得盡以為從赴
此由不知經從周正傳從夏正誤混為一致令時日
違錯此又杜之四失也夫日月之差譌其小小者耳
而聖人之書法其宏綱大指未必不係于是是可不
為鄭重而推究之歟以杜氏之精細猶不免差繆若
此恨不能起先生于九原而為之指正其闕失也雖
然杜氏迄今二千年其長歴之存于今者千百之十
一耳然即此十一求之以考見當時之日月先生有
知應引為繼起之有人則余小子曷敢多讓謹就此
百餘條内其標明日月者推明是月為某朔以余所
推合之其不同者既具論如右其同者識明一同字
與閏朔表相表裏俾學者知今日之推求非無根據
而先生之長歴幾如碎鼎之復完晉唐以來不獲睹
之書至此復燦然大明于世好古之士有不歎為千
年法物一旦復出矣乎輯春秋長歴拾遺表第三
附錄長歴及大衍歴置閏同異(趙東山先生原本)
長歴置閏大衍歴置閏
合朔議曰大衍歴視長歴朔每差一月亦有差二
月者其日月得失本非所以釋經也
趙東山氏曰以長歴考春秋日月失三十六日朔三晦
二日食不入限者四頻月食者二大衍歴失一百二十
六日朔三日食不入限十七先一月者六先二月者二
先三月者一先五月者一後一月者六閏月一頻月食
者二蓋杜氏據左傳屢譏周歴失閏所以長歴前却閏
月求與春秋相符故所失少大衍歴自以三十二月閏
率追算不計與經文合否故所失多又曰長歴視大衍
歴少六閏自隠二年至宣十年三失閏自宣末年至春
秋之冬復三失閏果若是則四時寒暑皆當反易不止
以申為戌而巳恐周歴雖差未必如是之繆按經傳有
曠數年不書日者前後屢見之長歴于此既無所據豈
能無失至言頓置兩閏以應天正則臆决尤甚并及大
衍歴者所以見周歴置閏無凖致日月不與天合也
今按隠二年至宣十年長歴比大衍歴止少二閏宣
末年至春秋之終止少一閏通計少三閏又言頓置
兩閏之謬按襄二十七年十一月乙亥朔日有食之
左傳曰辰在申司歴過也再失閏矣明年春經文即
書無冰若不頓置兩閏則明年春正月乃是戌月係
夏之九月安得以無冰為災而書乎欲以左傳求合
經文不得不如此不得以杜為臆决也
梅定九氏曰閏月之說大旨不出兩端其一謂無中氣
為閏月此據左氏舉正于中為說乃歴家之法也其一
謂古閏月俱在歲終此據左氏歸餘于終為說乃經學
家之詁也蓋古今歴法原自不同推步之理踵事加密
故自今日言歴則以無中氣置閏為安而論春秋閏月
則以歸餘之說為長何則治春秋者當主經文今考本
經書閏月俱在年終此其據矣
按此但據文六年閏月不告月及哀五年閏月葬齊
景公俱在歲終十二月而為言耳昭二十年閏八月
戊辰殺宣姜文元年閏三月其餘傳文閏在中間者
甚多不得謂春秋閏月都是歸餘于終也
定九氏又曰交食之說有宜知者二端其一古者只用
平朔平朔者一大月一小月相間故漢晉史志往往有
日食不在朔而在朔之二日或晦日者唐李淳風麟德
歴始用定朔至一行大衍歴又發明之始有四大三小
之月而食必在朔此是一層道理其一自北齊張子信
積候合食加時立入氣加減唐宣明歴本之立氣刻時
三差至今遵用即授時歴之時差及東西南北差也前
二說其根在天蓋以日纏有盈縮月離有遲疾天上行
度應有之差天下所同也後一說其根在地蓋以日高
月卑正相掩時中間尚有空隙人所居地面不同而所
見虧復之時刻與食分之淺深隨處各異謂之視差非
天上行度有殊而生于人之目一方所獨也古疎今密
大概可見
新唐書律歴志大衍合朔議曰春秋日食有甲乙者三
十四殷歴魯歴先一日者十三後一日者三周歴先一
日者二十二先二日者九其偽可知矣莊公三十年九
月庚午朔襄公二十一年九月庚戌朔定公五年三月
辛亥朔當以盈縮遲疾為定朔殷歴雖合適然耳非正
也僖公五年正月辛亥朔十二月丙子朔十四年三月
己丑朔文公元年五月辛酉朔十一年三月甲申晦襄
公十九年五月壬辰晦昭公元年十二月甲辰朔二十
年二月己丑朔二十三年正月壬寅朔七月戊辰晦皆
與周歴合其所記多周齊晉事蓋周王所頒齊晉用之
僖公十五年九月己夘晦十六年正月戊申朔成公十
六年六月甲午晦襄公十八年十月丙寅晦十一月丁
夘朔二十六年三月甲寅朔二十七年六月丁未朔與
殷歴魯歴合比非合食故仲尼因循時史而所記多宋
魯事與齊晉不同可知矣昭公十二年十月壬申朔原
與人逐原伯絞與魯歴周歴皆差一日此邱明即其所
聞書之也僖公二十二年十一月己巳朔宋楚戰于泓
周殷魯歴皆先一日楚人所赴也昭公二十年六月丁
巳晦衛侯與北宫喜盟七月戊午朔遂盟國人三歴皆
先二日衛人所赴也此則列國之歴不可以一術齊矣
而長歴日子不在其月則改易閏餘欲以求合故閏月
相距近則十餘月遠或七十餘月此杜預所甚謬也夫
合朔先天則經書日食以糾之中氣後天則傳書南至
以明之其在晦二日則原乎定朔以得之列國之歴或
殊則稽于六家之術以知之此四者皆治歴之大端而
預所未曉故也
附元史歴志所推春秋日食三十七事
隠公三年辛酉歲春王二月己巳日有食之
杜預云不書日史官失之公羊云日食或言朔或
不言朔或日或不日或失之前或失之後失之前
者朔在前也失之後者朔在後也穀梁云言日不
言朔食晦日也姜岌校春秋日食云是歲二月己
亥朔無巳巳似失一閏三月己巳朔去交分入食
限大衍與姜岌合今授時歴推之是歲三月己巳
朔加時在晝去交分二十六日六千六百三十一
入食限
桓公三年壬申歲七月壬辰朔日有食之既
姜岌以為是歲七月癸亥朔無壬辰亦失閏其八
月壬辰朔去交分入食限大衍與姜岌合以今歴
推之是歲八月壬辰朔加時在晝食六分一十四
秒
桓公十七年丙戌歲冬十月朔日有食之
左氏云不書日史官失之大衍推得在十一月交
分入食限失閏也以今歴推之是歲十一月加時
在晝交分二十六日八千五百六十入食限
莊公十八年乙巳歲春王三月日有食之
穀梁云不言日不言朔夜食也大衍推是歲五月
朔交分入食限三月不應食以今歴推之是歲三
月朔不入食限五月壬子朔加時在晝交分入食
限蓋誤五為三
莊公二十五年壬子歲六月辛未朔日有食之
大衍推之七月辛未朔交分入食限以今歴推之
是歲七月辛未朔加時在晝交分二十七日四百
八十九入食限失閏也
莊公二十六年癸丑歲冬十有二月癸亥朔日有食
之
今歴推之是歲十二月癸亥朔加時在晝交分十
四日三千五百五十一入食限
莊公三十年丁巳歲九月庚午朔日有食之
今歴推之是歲十月庚午朔加時在晝去交分十
四日四千六百九十六入食限失閏也大衍同
僖公五年丙寅歲九月戊申朔日有食之(元史缺此一年)
僖公十二年癸酉歲春王三月庚午朔日有食之
姜氏云三月朔交不應食在誤條其五月庚午朔
去交分入食限大衍同今歴推之是歲五月庚午
朔加時在晝去交分二十六日五千一百九十二
入食限蓋誤五為三
僖公十五年丙子歲夏五月日有食之
左氏云不書朔與日史官失之也大衍推四月癸
丑朔去交分入食限差一閏今歴推之是歲四月
癸丑朔交分一日一千三百一十六入食限
文公元年乙未歲二月癸亥日有食之
姜氏云二月甲午朔無癸亥三月癸亥朔入食限
大衍亦以為然今歴推之是歲三月癸亥朔加時
在晝去交分三十六日五千九百十七分入食限
失閏也
文公十五年己酉歲六月辛丑朔日有食之
今歴推之是歲六月辛丑朔加時在晝交分二十
六日四千四百七十三分入食限
宣公八年庚申歲秋七月甲子日有食之既
杜預以七月甲子晦食姜氏云十月甲子朔食大
衍同今歴推之是歲十月甲子朔加時在晝食九
分八十一秒蓋十誤為七
宣公十年壬戌歲夏四月丙辰日有食之
今歴推之是月丙辰朔加時在晝交分十四日九
百六十八分入食限
宣公十七年己巳歲六月癸夘日有食之
姜氏云六月甲辰朔不應食大衍云是年五月在
交限六月甲辰朔交分已過食限蓋誤今歴推之
是歲五月乙亥朔入食限六月甲辰朔泛交二日
巳過食限大衍為是
成公十六年丙辰歲六月丙寅朔日有食之
今歴推之是歲六月丙寅朔加時在晝去交分二
十六日九千八百三十五分入食限
成公十七年丁亥歲十有二月丁巳朔日有食之
姜氏云十二月戊子朔無丁巳似失閏大衍于十
一月丁巳朔交分入食限今歴推之是歲十一月
丁巳朔加時在晝交分十四日二千八百九十七
分入食限與大衍同
襄公十四年壬寅歲二月乙未朔日有食之
今歴推之是歲二月乙未朔加時在晝交分十四
日一千三百九十三入食限也
襄公十五年癸夘歲秋八月丁巳日有食之
姜氏云七月丁巳朔食失閏也大衍同今歴推之
是歲七月丁巳朔加時在晝去交分二十六日三
千三百九十四分入食限
襄公二十年戊申歲冬十月丙辰朔日有食之
今歴推之是歲十月丙辰朔加時在晝交分十三
日七千六百分入食限
襄公二十一年己酉歲九月庚戌朔日有食之
今歴推之是月庚戌朔加時在晝交分十四日三
千六百八十二分入食限
冬十月庚辰朔日有食之
姜氏云比月而食宜在誤條大衍亦以為然今歴
推之十月巳過交限不應頻食姜說為是
襄公二十三年辛亥歲春王二月癸酉朔日有食之
今歴推之是月癸酉朔加時在晝交分二十六日
五千七百三分入食限
襄公二十四年壬子歲秋七月甲子朔日有食之既
今歴推之是月甲子朔加時在晝日食九分六秒
八月癸巳朔日有食之
漢志董仲舒以為比食又既大衍云不應頻食在
誤條今歴推之立分不叶不應食大衍說是
襄公二十七年乙夘歲冬十有二月乙亥朔日有食
之
姜氏云十一月乙亥朔交分入限應食大衍同今
歴推之是歲十一月乙亥朔加時在晝交分初日
八百二十五分入食限
昭公七年丙寅歲夏四月甲辰朔日有食之
今歴推之是月甲辰朔加時在晝交分二十七日
二百九十八分入食限
昭公十五年甲戌歲六月丁巳朔日有食之
大衍推五月丁巳朔食失一閏今歴推之是歲五
月丁巳朔加時在晝交分十三日九千五百六十
七分入食限
昭公十七年丙子歲夏六月甲戌朔日有食之
姜氏云六月乙巳朔交分不叶不應食當誤大衍
云當在九月朔六月不應食姜氏是也今歴推之
是歲九月甲戌朔加時在晝交分二十六日七千
六百五十分入食限
昭公二十一年庚辰歲七月壬午朔日有食之
今歴推之是月壬午朔加時在晝交分二十六日
八千七百九十四分入食限
昭公二十二年辛巳歲十有二月癸酉朔日有食之
今歴推之是月癸酉朔交分十四日一千八百入
食限杜預以長歴推之當為癸夘非是
昭公二十四年癸未歲夏五月乙未朔日有食之
今歴推之是月乙未朔加時在晝交分二十六日
三千八百三十九分入食限
昭公三十一年庚寅歲十有二月辛亥朔日有食之
今歴推之是月辛亥朔加時在晝交分二十六日
六千一百二十八分入食限
定公五年丙申歲春三月辛亥朔日有食之
今歴推之三月辛亥朔加時在晝交分十四日三
百三十四分入食限
定公十二年癸夘歲十有一月丙寅朔日有食之
今歴推之是歲十月丙寅朔加時在晝交分十四
日二千六百二十二分入食限蓋失一閏
定公十五年丙午歲八月庚辰朔日有食之
今歴推之是月庚辰朔加時在晝交分十三日七
千六百八十五分入食限
哀公十四年庚申歲五月庚申朔日有食之
今歴推之是月庚申朔加時在晝交分二十六日
九千二百一分入食限
右春秋所載三十有七事以授時歴推之惟襄公二十
一年十月庚辰朔及二十四年八月癸巳朔不入食限
蓋自有歴以來無比月而食之理其三十五食食皆在
朔經或不書日不書朔公羊穀梁以為食晦二者非左
氏以為史官失之者得之其間或差一月二月者蓋古
歷疎闊置閏失當之弊姜岌一行已有定說孔子作書
但因時歷以書非大義所關故不必致詳也
春秋大事表卷三
