七經孟子考文補遺卷五十三
日本山井鼎
物觀撰
謹按足利所藏五經正義者上杉安房守藤原憲實所
捐也今閱周易尚書禮記文字甚佳宋板無疑其毛詩
左傳刻劣三書二部共題曰附釋音毛詩春秋編入陸
德明經典釋文盖與正德刊本略似矣其分卷數與今
之註疏諸本同而不合於孔穎達正義序文獻通考所
記者盖取他本以足之也又按其禮記有三山黃唐䟦
其言云本司舊刊易書周禮正經註疏萃見一書便於
披繹它經獨闕紹興辛亥遂取毛詩禮記疏義如前三
經編彙精加讎正乃若春秋一經顧力未暇姑以貽同
志據是觀之則春秋獨闕而其所謂毛詩亦非今所存
者而今臣之考文標云宋板者與其周易尚書禮記共
為一例况又有一二避諱之可徵者乎且憲實應永年
間人當明初洪武永樂之際則二書之為宋板亦不為
強也其經傳及註所證曰足利本者亦足利學所藏宋
板杜預經傳集解本也世有活字本本學所刊是為其
元本題曰春秋經傳集解分為三十卷按漢書萟文志
左氏傳三十卷左氏舊文為然又與和板杜預註本略
同其分卷標題應以此為正也永懷堂本者臣之所藏
與足利本稍同引以為證其二本同者必從之為是矣
惟其標題妄意改易不如足利本之為正云爾
春秋左傳註疏第一
春秋序
序諸侯不各有國史正誤不當作亦考異足利本說者
以仲尼自衛反魯修春秋以下有為字永懷堂同釋文
策亦作筴同初革反(八葉)元文無同字註字或作注(十一)
(葉)上作注下作註傳直用反(十四葉)正誤傳當作重
參士南反(二十葉)士作七出又尺逐反(二十八葉)正誤逐
當作遂疏徐邈以晉世言五經音訓(一葉右九行)宋板訓作
例謹按宋板言字後改作定不知據何本也歆略從
咸及丞相翟方進受(二葉左一行)無略字鄭興父子及歆
(六行)謹按宋板改興作衆不復知據何本也日譬火月
譬水火外光水含景(五葉右六行)火外上復有水字謹按恐
衍字則明遠近同異(九行)則作是正德嘉靖萬歷本作
足既主國内及主四方(七葉右七行)及作又不畏經因
錯亂(十三葉左七行)謹按宋板改畏作異皆随義所在而為
之法(九葉)法作發懼弟子各有妄其意失其真(十四葉右一行)
謹按史記元文妄作安無有字是錯經以合義也(八行)
義作異正嘉同言遺者史記已没策書遺留(十四葉左三行)
史記作舊史正嘉作史舊恐非脂之澤者為膏(十五葉右)
(九行)澤作釋此書凡者自是天下大例(十六葉右七行)書作諸
劉實分變例新意以為二事(十九葉左九行)謹按宋板後人
改實作寔傳曰不書其亡自取之也(二十葉右八行)亡作主
禮制宗廟之節(二十一葉左四行)節作飾是素王之文焉
(二十七葉左四行)謹按漢書元文是作見明是既得佳瑞(二十)
(九葉右八行)佳作嘉正嘉同武王雖暫至洛邑(三十一葉右八行)
武作成非復假夫位以宣風(三十三葉右五行)夫作大聖
人立教直當爾也(七行)直作豈管仲鏤簋朱絃(同上)絃作
紘此至孔子之卒(三十三葉左四行)此作比則援琴而歌
(三十四葉右九行)援作絃
補遺宋板序諸侯不各有國史不作亦足利本同釋文
一云兵乘(九葉)乘作車傳直用反(十四葉)傳作重宋板同
字林作剏(二十五葉)林作書宋板作亦出又尺逐反(二十)
(八葉)逐作遂宋板同疏史官立文亦或自有詳略(四葉右一行)
宋板或作互春秋二字是此事之總名(五葉左八行)事作
書無物不包無物不記(九行)下物作事國有四表(七葉)
(右五行)有作在但徧舉記傳(左五行)舉作撿必言諸侯
為内史者(八葉右一行)為作無既言尊幼皆有史官(左一行)
幼作卑數行可盡(七行)可作乃所以明策書(十一葉右一行)
以作為以為立官紀事(二行)為作能何則為典(五行)則
作足謂在外者(左三行)外作位或言受經(十三葉左六行)或
作故聽其尊稱(二十葉右七行)聽作替此有五體(二十二葉右九)
(行)有作言從者至此(左七行)者作首經作魯史(八行)作
作則為無由發(二十三葉右三行)為作言故引之(二十四葉左七)
(行)故作放與聖同時(二十五葉右一行)時作恥字林作剏
(左六行)林作亦改王立號(二十八葉右三行)王作元王人習
其讀(五行)王作主下王人同
七經孟子考文補遺卷五十三
