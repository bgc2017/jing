七經孟子考文補遺卷一
日本山井鼎
物觀撰
謹按足利學所藏周易四通一通正義即宋板也三通
皆寫本也二通上下經彖象文言耳一通逸夬至未濟
又别有略例一本孔穎逹正義序及八論共一本其所
存者輾轉書寫殘闕之餘甚勞於比校矣今考文所引
别有曰足利本者本足利學所刊活字板而今所藏諸
本是其元本也但此本前後校讎去非從是與三通寫
本稍有同異為可據耳臣東歸之後獲諸同學其寫本
三通各有出入故三通同者作三本同二通同者作二
本同共稱曰古本本是一種類本輾轉致有異也臣未
識其孰為元本為不可擇焉爾
周易正義序
考異業資九聖註疏諸本九作凡但崇禎本與足利寫
本同彼後人旁註九聖伏犧神農黃帝堯舜禹湯文王
孔子寫本欲取改新之義新作辛考察其事察作
案
第一論易之三名
考異寫本天以爛明爛作烱崔覲劉貞簡等並用此
義簡上有周字皆是易義下有也字
第四論卦辭爻辭誰作
考異寫本東鄰謂紂文武之時武作王正德嘉靖二本
同
謹按足利學所藏宋板正義本不載孔穎逹序及八論
略例釋文等諸篇從正德本以下為完備耳但崇禎本
亦不載略例釋文臣之所校參政本多豫州(藤原忠統)家藏
也今更比校寫本及經典釋文加以正德嘉萬等本而
附之卷尾云爾
周易兼義上經乾傳第一
謹按古本宋板題目各異惟後世梓者妄意改換遂失
本真按陸氏釋文所引及歷代經籍志等王弼註本當
以古本為正也正義本宋板可據今更記其篇目分數
以復古觀云爾
周易上經乾傳第一
䷀(乾下乾上)乾元亨利貞初九潛龍勿用(文言備矣)九二見
右古本足利本
周易註疏卷第一
國子祭酒上護軍曲阜縣開國子臣孔穎逹奉勅
撰
䷀(乾下乾上)乾元亨利貞疏(正義曰云云)
右宋板不用擡頭空字法疏下直書經文餘卦倣
此
乾
考異古本經九四或躍或作惑二本同註并象文言倣
此反復道也道上有之字二本足利本共同(補遺一本無也)
(字)故或之或之者疑之也二或作惑二本同註(九二)故
曰在田下有也字三本同四則或躍二本足利本或
作惑謹按足利本惟此註作惑(九三)故免龍戰之災下
有也字二本同(九四)乾道革之時也一本乾下有之字
(九五)非飛而何而作如三本足利本宋板並同(用九)以
柔順而為不正下有之主二字三本足利本並同坤
利在永貞下有也字三本同(彖曰)故六位不失其時而
成下有也字三本同太和二本宋板足利本作大和
不和而剛暴作不和而剛則暴也三本足利本並同
(象曰)反覆皆道也皆下有合字二本足利本同(文言)雖
危无咎下有也字三本同不為之助下三本共有也
字而下曰乾元亨利貞下二本有也字各隨其義
下有也字三本同此一章全以人事明之也三本也
上有者字天下至理理作治二本同與天時俱不
息下有也字三本同與時運俱終極下九剛直之物下
唯乾體能用之下並同疏此潛龍始起(二葉左一行)宋板此
作比他皆傚此(六行)傚作放所以重體避少陽七數
(三葉右七行)體作錢下(八行)故交其體同九二至利見大人
(三葉左三行)無此七字謹按經傳下疏更引經文者宋板刊
去直云正義曰以下皆然今不盡錄且初之與二(四行)
初作一下二在初上同且大人之云(九行)云作文處
於地上至唯二五焉(四葉右一行)作出潛至五焉謹按凡此
類今本文甚衍長無所取裁也以下當以此推之也
三與上相應矣(二行)矣作是屬下是九二處其地上所
田食之處(四行)其作於觀輔嗣之注焉(同上)焉作意謂
周而普獨(六行)獨作徧二為大人(七行)人作夫言範模
乾之一卦(九行)範模作此據故但自明當爻之地(四葉左八)
(行)地作理相終竟空(五葉左九行)相作禮當若厲也(六葉)
(右一行)當作常正以九三與上九相並(五行)正作王躍
於在淵(左四行)於在作在於遲疑猶豫(七葉右三行)遲作持
亢陽之至大而極盛(左七行)大作天純陽雖極(八行)雖
作進此名乘駕六龍(九葉左四行)名作明保合太和(十葉)
(右四行)太作大或難其解(十葉左四行)其作具以能保安
合會大利之道(七行)利作和似頭首出於衆物之上(十一)
(葉右一行)似作以正嘉二本同退在潛處在淵(十三葉左三行)上
在作則故略而不言也(十五葉右八行)而作知若限尚聖
人(十五葉左一行)尚作局或在事後言(十六葉右三行)言作者亦
於爻下有之(十六葉左六行)有作言隱潛避世心志守道(十七)
(葉右八行)隠潛作潛隱無志字而不凶咎(十八葉左三行)不下有
犯字至失時不進(十九葉左八行)至作若猶非羣衆而行
(二十葉右六行)非作依但九四欲前進(八行)欲作於而礎柱
潤(左五行)礎柱作柱礎磁石引針(二十一葉右七行)磁作礠謹
按淮南鴻烈解有此語彼亦作磁感應之事應(左一行)
下應作廣聖人設戒(二十二葉右六行)戒作誡文言之首
不先說乾(八行)不作應此一節是文言第二節(二十三葉右二)
(行)二作三故云天下治也(八行)無也字貌恭心狠(二十)
(三葉左二行)狠作恨細註云當作狠今本遂作狠其六爻
發揮之義(二十五葉右四行)謹按從此以下解下文者乃誤在
此但宋板每章通為一節間不雜疏故無此誤初上
雖無正位(六行)上作末乾彖云(同上)乾上有故字下又
即云(二十六葉左二行)又作文故心或之也(二十七葉左四行)或作
惑謹按一行之内多或字惟此或作惑
補遺古本經其不可拔下有者字可與幾也與下有
言字二本足利本同註(九三)惕猶若厲也作猶惕若厲也
(九四)无定位所處足利本所作可(文言)知終者乎下有
也字雖在下下上有其字生於義也也上有者字
乾體皆龍乾下有之字足利本同行其正正作政
疏乃元天則(二十四葉左三行)宋板元作見
存舊周易註疏卷第二(宋板)謹按今本分為九卷宋板
為十三卷按文獻通攷云孔穎逹正義十四卷陳氏曰
序云十四卷館閣書目亦云今本止十三卷云云據此
說則宋板為近古耳
坤
考異古本經象曰履霜堅冰隂始凝也冰下有至字三
本足利本同謹按容齋隨筆引易舉正正其訛謬取其
明白者二十處其初云坤初六履霜堅冰至象曰履霜
隂始凝也馴致其道至堅冰也今本於象文霜字下誤
增堅冰二字右舉正云曾得王輔嗣韓康伯手寫注定
傳授真本比校近世流行本云云據此觀之則古本可
信亦可疑也蓋言謹也一本無也字夫玄黃者天
地之雜也三本雜下有色字註馬在下而行者也行下
三本有地字而又牝焉順之至也三本足利本焉作
馬唯利於牝馬之貞下二本有也字故曰得朋下
三本有也故曰喪朋下同而後獲安貞吉下有者也
二字三本同(彖曰)坤以馬行地下有也字與剛健為
耦與上有而字三本同而以永保无疆以作能三本
足利本宋板並同求安難矣下有哉字一本足利本
作難哉(象曰)其勢順下有也字二本同(初六)而後積著
者也三本足利本積上有至字則以初為潛一本則
作故二本潛下有也字(六二)而无不利下三本有也
(六三)故不擅其美下三本有也(六四)非泰之道下同(六五)以
文在中也也上二本足利本有者字補遺中上一(上本有其字)六
故戰于野下二本有也(文言)動之方直三本足利本宋
板直作正疑盛乃動故必戰下二本有也字非陽
而戰下三本足利本共有也字為陽所滅下二本有
也故稱血下三本有也疏蓋乾坤合體之物(二十八葉左九)
(行)宋板蓋作但乾之所貞利於萬事(二十九葉右一行)貞作
利謹按正德嘉萬三本利字闕崇禎本強補作貞當以
宋板為正也當以柔順為貞正(同上)正作假屬下還
借此柔順(二行)還作假馬雖比龍為劣鈍而亦能廣遠
(四行)鈍而作所行謹按註疏三本比字所字闕崇禎本補
比為是所作鈍屬強補也當從宋板改正補寫也以
其至柔當待唱而後和(二十九葉左五行)柔作隂今以隂詣
隂乃得朋(六行)乃作是謹按是字三本闕說同于前又
向隂柔之方(七行)方作所其褊狹非復弘通之道(三十葉右)
(一行)其下有理字復作易謹按易字三本闕坤位居西
南(同上)居作在及二德之首也(八行)二作元與乾相通
共文也(九行)通作連以和順承平於天(三十葉左三行)平作奉
自此已上論坤元之義也(五行)義作德包含以厚(同上)
以作弘但坤比元(同上)元作乾順行地无疆(七行)順作
故重釋利貞之善(三十一葉右五行)善作義以隂在事之
先(同上)事作物人得主利(六行)人作乃地勢方直是不
順也(三十一葉左四行)勢作體義所謂隂道(三十二葉右二行)義下
有取字故分爻之辭象(三十二葉左一行)辭象作象辭而
遂以堅冰為戒(五行)遂作逆正義曰文言云(八行)文言云
上有直方大不習无不利者九字謹按宋板爻象連為
一節經文終乃有疏每卦為然如此篇地道光也下始
有疏故疏字下無六二至无不利六字直作正義曰直
方大不習无不利者文言云云云今本斷章裁句與宋
板稍異施其謹慎(三十四葉左四行)施作由故云文在其
中(三十五葉右七行)無其字故事得宜(三十七葉右六行)故作於
以直内理(七行)理作心名以方正(八行)名作各既云義
以方外(同上)既作下謹按下字諸本闕亦屬強補故曰
不疑其所行(三十七葉左一行)曰下有即字苟或從王事(四行)
苟作若而見血也(三十八葉左四行)血作滅謹按正嘉二本
滅作成萬歷本改作血崇禎本從之也
補遺古本經直以方也無也字草木蕃下二本有茂
字嫌於无陽也無也字註(六二)自生不假生下二本有
故字(六五)黃中之色也無也字疏長久天疆(三十葉左四行)宋
板天作无人君得靜(三十一葉右八行)君作若
屯
考異古本註則无險故利貞下有也三本同得主則定
下同(彖曰)故曰屯元亨利貞下乃得滿盈下始交之所
為下三本共有也莫善建侯也善下二本有於字
(象曰)經綸之時下三本有也(六二)故曰十年乃字下二本
有也(六三)往吝窮也一本往作无(六四)往吉无不利下
三本有也補遺故曰往吉(九一本無曰字)五大貞之凶下三本有也
(上六)不與相得下二本有也故泣血漣如下三本有
也疏一難也一盈也(三十九葉左五行)宋板下一作二其義
不一(四十葉右一行)義作例綸謂綱綸(四十葉左一行)綱作繩姚
信云綸謂綱也(同上)綱作緯恒欲以静息亂也(四十一葉右六)
(行)恒作但則得其五為婚媾矣(四十二葉右一行)其作共
數極則復(三行)復作變故不得為幾微之義(四十三葉右五行)
義作幾
補遺古本經志行正也無也字大得民也無也字註
(六二)志在乎五乎作中則本志斯獲無本字疏常恢弘
博施(四十四葉右一行)宋板常作當
蒙
考異古本經童蒙求我蒙下有来字二本同蒙亨以
亨行時中也時上有得字三本足利本同(補遺一本也作矣)
六四困蒙吝吝一本作咎象同謹按非利禦寇三本
作利用禦寇註(彖曰)退則困險宋板作困退用險謹按恐
非二為衆隂之主也也上有者字三本同无剛失
中无上三本有若字失三本足利本宋板共作决(初六)
蒙發疑明下二本復有疑明二字刑不可長下二本
宋板有也字故刑人也刑上三本有利字(九二)故包
蒙吉也故下三本足利本宋板共有曰字一本無也字
克家之義下二本有也(六三)而无攸利下二本有也
字(六四)故曰吝也一本吝作咎謹按爻象註同(六五)故
曰童蒙吉下三本有也順以巽也三本足利本也上
有者字(上九)利禦宼也三本利下有用字疏一理而剖
告之(四十五葉右四行)宋板剖作則利以義正(八行)義作養正
嘉二本同此卦繋辭(四十五葉左二行)繫作繇君子當發
此蒙道(四十六葉左二行)發作法刑人說桎梏皆得當(八行)無
桎字出往往之(九行)下往作行童蒙悉来歸已(四十七葉)
(左行)一童作羣任内理中(二行)任作在王氏曰親而得
中者(三行)王氏曰作正義曰以已之兩陽(同上)兩作剛
所以不須者(四十八葉右四行)須下有取字正義曰順以巽
也(四十九葉右三行)也作者巽以順也(同上)以作亦而專委
任於二(五行)專作事是貌順也(六行)順作巽
補遺古本經以往吝吝作咎註同註斷夫疑者也疑下
有之字(彖曰)闇者求明明者不諮於闇上明下有者字
二本同(六三)故勿用取女故下有曰字二本足利本同
(上九)故不利為宼故下有曰字足利本同疏蒙之象也
(四十六葉右九行)宋板蒙下有昧字爾雅云杻(左八行)爾作小
七經孟子考文補遺卷一
