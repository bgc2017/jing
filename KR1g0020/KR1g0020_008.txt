七經孟子考文補遺卷八
日本山井鼎
物觀撰
周易兼義第八
存舊周易繫辭下第八韓康伯註(古本足利本)周易註
疏卷第十二(宋板)
周易繫辭下第八
謹按宋板無第八二字說具于前
八卦成列至禁民為非曰義
考異古本經繫辭焉而命之無焉字貞夫一者也夫
作於注或否或泰下有也字見存之爻辭見作則足
利本宋板同而後有吉凶下有也字故曰聖人之大
寶曰位下同財所以資物生也也上有者字疏必信
仁愛(五葉左一行)宋板信作須
補遺古本注況之六爻動以適時者也六爻下有六爻
二字
古者包犧氏至蓋取諸夬
考異古本經吉无不利下有也字注以益萬物下有者
也噬嗑之義也也上有者字不解倦也解作懈足
利本宋板同通變則無窮故可久也無也字足利本
宋板同渙者乘理以散通也通作動足利本宋板同
也上有者字各得其宜也同取其豫備豫備作備豫
宋板同取其過厚下有也字書契所以決斷萬事
也宋板決上有夬字疏且依此釋之也(六葉左四行)宋板無
也字在位一百二十年(七葉右三行)二作一及軒轅氏
也(八行)無也字大星如斗(七葉左六行)斗作虹即位九十
八年崩(八葉右二行)崩上有而字此覆說上文通則變之
事(九行)則作其此明若能通變(八葉左二行)通變作變通
特以此象文(九葉右九行)象作豫
補遺注无微不窮足利本微作細疏納奔水氏女曰聽
詙(七葉右八行)宋板詙作談此已下三事此是(十葉右四行)下
此作皆
是故易者象也至德之盛也
考異古本經過此以往此下有而字注以綂卦義也也
上有者字故耦為之主下有也字不思而至下有
矣字不慮而盡矣下有也字感而遂通下有者也
而通其用也也上有之字由安其身而後動也由
作皆足利本宋板同疏心既寂静(十三葉右一行)宋板寂静作
静寂龍蛇初蟄(十三葉左四行)龍作蛟正嘉同是動因静
而來也(六行)無也字
易曰困于石至立心勿恒凶
考異古本經是以出而有獲下有何字屨校滅趾屨
作履有不善未嘗不知下有也字男女搆精萬物
化生精下有而字注能无諂瀆窮理者乎乎作也朗
然玄昭昭作照足利本宋板同此知幾其神乎乎作
者也得一者於理不盡一作二宋板足利本同謹按
諸本與崇禎本同而終獲元吉下有也字則物之
所不欲也欲作與足利本宋板同疏履非其地(十四葉左七行)
宋板地作位比君子若包藏其器於身(十五葉左二行)比作
此知小謀大而遇禍(十六葉左八行)禍下有也字以顔子
通幾(十八葉左八行)通作近
補遺古本經何校滅耳何作荷注理而无形无作未宋
板足利本同
子曰乾坤其易至以明失得之報
考異古本注不相踰越下有也字況爻卦之辭也正
誤卦當作繇(補遺古本宋板足利本卦作繇)失得彌彰下有也字
所以明失得明作辯足利本宋板同乖其理則凶下
有也字疏欲令趨吉而避凶(二十二葉右八行)宋板趨作取
補遺古本注世衰則失得衰下有而字
易之興也至㢲以行權
考異古本經謙德之柄也無也字恒雜而不厭雜上
有先字注象居得其所也無象字不遠復也也上有
者字是以能恒下有也字不知其由也由作曲
无怨於物下有也字疏故為德之時(二十三葉右二行)宋板故
作欲能以利益於物(二十三葉左一行)無以字不被物之
不正也(二十四葉右二行)不正作厭薄物亦益已(二十四葉左八行)
益作盈㢲順以既能順時合宜(二十五葉右二行)以作也
故可以權行也(同上)權行作行權
易之為書也至則思過半矣
考異宋板注不可立定準也立作以古本存乎會也
會上有其字道不虚行下有也字而一以貫之下
有者也疏在二位相易(二十五葉左五行)宋板在上有或字
補遺古本經知者觀其彖辭知作智彖作象疏依循其
易之辭文(二十六葉左二行)宋板辭文作文辭其初難知也
(二十七葉左三行)也下空五字
二與四同功至此之謂易之道也
考異古本經其用柔中也中上有得字其剛勝邪下
有也字兼三才而兩之才作材足利本宋板同下三
才之道也同注須援而濟援作扶勝其任也也上有
之字爻有等故曰物下有也字(補遺故曰爻有等故曰物足利本爻上有)
(交字)玄黃錯雜古本足利本宋板錯作相古本雜下有
也字疏則以周釋為得也(三十葉左六行)宋板以作似下(七行)則
以危謂憂危同
補遺經物相雜足利本無相字疏克勝其任(二十九葉左七行)
宋板克作剋
夫乾天下之至健也至失其守者其辭屈
考異古本經情偽相感而利害生無此八字及註文
失其守者其辭屈下有也字注人謀凡議於衆以定得
失也凡作況得失作失得足利本宋板同鬼謀凡寄
卜筮凡作況足利本宋板同不勞探討討作射足利
本宋板同以象告人下有也字情逆違道以陷凶
陷作蹈足利本宋板同然後逆順者殊下有功字
故吉凶生下有也字近凡比爻也凡作況宋板足利
本同疏今以險阻(三十一葉左八行)宋板險阻作阻險不煩
思慮與探討(三十二葉左七行)討作射若以情實相感(三十三葉)
(左五行)情實作實情以各无外應(三十四葉右一行)以作又
故言其辭游也(三十四葉左一行)游上有浮字
補遺古本注覩方來之驗也覩作觀疏恒易略不有艱
難(三十一葉左四行)宋板艱作難
七經孟子考文補遺卷八
