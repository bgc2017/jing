詩攷宋王應麟撰
韓詩
燕韓嬰作内外傳數萬言頗與齊魯間殊然歸一也
漢藝文志韓故三十六卷内傳四卷外傳六卷說四
十一卷隋經籍志韓詩二十二卷嶭氏章句(後漢嶭漢世習)
(韓詩父子以章句著名)韓詩翼要十卷漢侯苞撰梁有韓詩譜
二卷唐藝文志韓詩卜商序韓嬰注二十二卷又外
𫝊十卷(隋志韓詩存無傳者崇文總目韓嬰之書至唐猶在今存外傳十篇非嬰傳詩之詳者遺)
(說時見於他書與毛說絶異壁正義云齊韓之徒以詩經為章句與毛異耳非有中舊本可據晁說)
(之曰說韓詩者謂其序子夏所作婉晁公武曰外傳雖非其解經之深者然文辭清有先秦風)
關雎詩人言雎鳩貞潔慎匹以聲相求隱蔽乎無人
之處故人君退朝入于私宮后妃御見有度應門擊柝
鼓人上堂退反燕處體安志明今時大人内傾于色賢
人見其萌故詠關雎說淑女正容儀以刺時(嶭君章句後漢書)
(明帝詔應門失守關雎刺世注之又馮衍傳注嶭夫子章句曰云云以聲相求必於河洲蔽隱無人之處故)
(人君動静退朝云云妃后御見去畱有度云大人見其萌)窈窕貞專貌淑女奉
順坤德成其紀綱(文選注卷晁說之論云齊魯韓以關雎葛覃耳鵲巢采蘩采蘋騶虞鹿)
(鳴四牡皇皇者華皆為文王詩)
葛覃萋萋盛也(文選注)刈取也濩瀹也(釋文)
卷耳頃筐欹筐也罍天子以玉飾諸侯大夫皆
以黃金飾士以梓(釋文)金罍大夫器也天子以玉諸侯
大夫皆以金士以梓一升曰爵爵盡也足也二升曰觚
觚寡也飲當寡少三升曰觶觶適也飲當自適也四升
曰角角觸也不能自適觸罪過也五升曰散散訕也飲
不自節為人所謗訕也總名曰爵其實曰觴觴者餉也
觥亦五升所以罰不敬觥廓也所以著明之貌君子有
過廓然著明非所以餉不得名觴(韓詩說正義又儀禮疏)觥容五
升(釋文)云辭也(文選注)
朻木(釋文云毛氏字與三家異者動以百數正義)
兔罝施于中馗馗中九交之道也(嶭君章句文選注)
芣苢傷夫有惡疾也(文選注晁說之論韓詩序傷夫也)直曰車前
瞿曰芣苢(釋文)芣苢木名實似李(說文通釋)芣苢澤寫也芣
苢臭惡之菜詩人傷其君子有惡疾人道不通求己不
得發憤而作以事興芣苢雖臭惡乎我猶采取而不已
者以興君子雖有惡疾我猶守而不離去也(嶭君章句文選注)
漢廣悅人也(文選注韓詩序)不可休思(外傳)游女謂漢神
也言漢神時見不可求而得之(嶭君章句文選注)江之漾矣漾
長也(同上曰嶭君)(說文作羕)
汝墳辭家也(後漢書注)愵如調飢(釋文)王室如&KR1754;
雖則如&KR1754;赬赤也&KR1754;烈火也孔甚也邇近也言魴魚勞
則尾赤君子勞苦則顔色變以王室政教如烈火矣猶
觸冒而仕者以父母甚迫近飢寒之憂為此禄仕(嶭君章句)
(後漢周磐誦詩至汝墳之卒章慨然而歎注云)
采蘋沈者曰蘋浮者曰藻(釋文)于以鬺之唯錡及
釜(漢書注顔師古曰鬺亨也)
甘棠蔽茀甘棠(外傳)勿剗勿伐(釋文切剗初簡)勿剗勿
敗(集韵)昔召公述職當民事時舍於棠下而聽斷焉是
時人皆得其所後世思其仁恩至虖不伐甘棠(漢書王吉傳)
(吉學韓詩)蔽芾甘棠(云云)傳曰自陜以東者周公主之自
陜以西者召公主之召公述職當桑蠶之時不欲變民事
故不入邑中舍于甘棠之下而聽斷焉陜間之人皆得
其所是故後世思而歌詠之(說苑)
羔羊小者曰羔大者曰羊素喻潔白絲喻屈柔紽
數名也詩人賢仕為大夫者言其德能稱有潔白之性
屈柔之行進退有度數也(嶭君章句後漢書注)逶迤公正貌(釋)
(文)褘隋(卽委蛇出韓詩内傳隸釋衡方碑云褘隋在公)
摽有楳(釋文)莩有梅(莩零落也孟子注音義云韓詩也)迨願也(釋文)
小星實命不同實有也(釋文)
江有氾(說文作洍)一溢一否曰渚(釋文)水一溢而為渚(文選)
(注章嶭君句)
何彼茙矣(釋文音戎)
騶虞天子掌鳥獸官(異義韓魯說天周禮疏也賈誼新書騶者子之囿虞)
(者囿之司獸者也天子佐輿十乘以明貴也㒃牲而食以優飽也虞人翼五豝以待一𤼵所以復中也)
柏舟衞宣姜自誓所作(李迃仲云)如有殷憂(文選)
(注)胡臷而微臷常也(釋文)
燕燕衞定姜歸其娣送之而作(李迃仲云)定姜歸
其婦(補傳)
日月報我不術(嶭君曰術法也文選注)
終風終風西風也浪起也(釋文)時風又且暴使己
思益隆(文選注嶭君章句說文作暴)㙪㙪其陰天陰塵也(董氏云說文同)
擊鼓契闊約束也(釋文也文選注括句約束嶭君章)于嗟夐兮
不我信兮(夐亦遠也釋文)
凱風簡簡黃鳥載好其音(太平御覽)
雄雉雉耿介之鳥也(嶭君章句文選注)
匏有苦葉至心曰厲(釋文)古者霜降逆女冰泮殺
止(韓詩傳肅周禮疏王論)招招聲也(釋文)
谷風密勿同心密勿僶俛也(文選注)無以下禮(外)
(傳)違很也發亂也潰潰不善之貌(釋文)
簡兮萬以夷狄大鳥羽(正義說韓詩)碩人扈扈(美貌釋文)萬
大舞也(初學記)
泉水祕彼泉水(說文作泌)飲餞于坭(釋文)送行飲酒曰
餞(嶭君章句文選注)
北門敦迫室人交徧䜅我(就也說文作催釋文)亦已
焉哉(外傳)
靜女靜貞也搔首躊躇(嶭君曰躊躇躑躅也文選注)
新臺新臺有漼河水浘浘漼鮮貌浘浘盛貌
(音尾釋文)嬿婉之求嬿婉好貌(文選注暥婉說文作)得此戚施(嶭君)
(曰戚施蟾蜍喻醜惡太平御覽)
柏舟實維我直直相當值也(釋文)
牆有茨(說文作薺)不可揚也中冓中夜謂淫僻之言也
揚猶道也(釋文)
君子偕老他他德之美貌(釋文)邦之援也援取
也(同上)
鶉之奔奔(左傳作賁賁)奔奔彊彊乘匹之貌(釋文)人而無
良(外傳)
蝃蝀(說文作螮蝀)刺奔女也詩人言蝃蝀在東者邪色
乘陽人君淫佚之徵臣子為君父隱藏故言莫之敢指
(韓詩序曰云云後漢書注)乃如之人兮(外傳)
相鼠止節無禮節也(釋文)
載馳不由蹊遂而涉曰跋涉(釋文)尤非也(文選注嶭君)
(章句)
淇奥綠&KR1512;猗猗&KR1512;篇筑也有邲君子邲美貌也
僴美貌赫兮宣兮宣顯也(釋文)綠&KR1512;如簀(簀積也嶭君曰)
(簀綠䓯盛如積也䓯音竹文選注)
考盤考盤在干地下而黃曰干(文選注)干墝埆之
處也碩人之&KR2551;&KR2551;美貌(釋文)曲景曰阿(文選注)
碩人倩蒼白色盼黑色也退罷也濊濊流貌
鱣鮪鱍鱍庶姜䡾䡾(長貌)庶士有桀(健也釋文)
氓氓美貌(釋文)將辭也(文選注)履無咎言履幸也
(釋文)吁嗟女兮(外傳)
芄蘭垂帶萃兮(垂貌)能不我狎(釋文)
伯兮偈桀侹也疾驅貌焉得諠草諠草忘
憂也(文選注)
黍離伯封作也離離黍貌也詩人求亡不得憂
懣不識於物視彼黍離離然憂甚之時反以為稷之苗
乃自知憂之甚也(太平御覽)昔尹吉甫信後妻之讒而
殺孝子伯竒其弟伯封求而不得作黍離之詩(陳思王植貪惡)
(鳥論)
君子于役佸至也(釋文作□說文)
君子陽陽陶暢也(嶭君章句書文選注後漢注)
揚之水戍舍也(釋文)
中谷有蓷蓷茺蔚也(釋文)說云益母(正義)惙其泣
矣(外傳)
兔爰施羅於車上曰罿(釋文)張羅車上曰罿(嶭君注)
(太平御覽)
緇衣蓆儲也(釋文)
大叔于田禽獸居之曰藪(釋文)兩驂左右騑驂(嶭君)
(章句注文選)
清人二矛重鷮(釋文)
羔裘侯美也(釋文)恂直且侯彼己之子舍命不偷
(外傳同汾沮洳椒聊彼己之子左傳亦作彼己)
東門之墠有靖家室(注靖善也言東門之外栗樹之下有善人可與成為室家)
(也事類賦注太平御覽藝文類聚靖作静)
子衿子寧不詒音詒寄也曾不寄問也(釋文)
出其東門聊樂我魂魂神也(釋文嶭又文選注君曰)
野有蔓草清揚䩊兮(玉篇集韵)青陽宛兮(外傳)
溱洧溱與洧方洹洹兮(音丸又後漢書注同)蕳蓮也(釋文)詩
人言溱與洧方盛流洹洹然謂三月桃花水下之時士
與女方秉蘭兮秉執也當此盛流之時衆士與衆女方
執蘭而拂除(太平御覽三漢書注引韓詩傳云月桃花水)鄭國之俗三月上
已之溱洧兩水之上招魂續魄秉蘭草祓除不祥故詩
人願與所說者俱往也(後漢書注類嶭君注云藝文聚)恂盱且樂(恂盱)
(樂貌也漢書同)勺藥離草也言將離别贈此草也(釋文)
鷄鳴說人也蒼蠅之聲(嶭君曰鷄遠鳴蠅聲相似也太平御覽一本作讒人也)
嫙子之嫙兮嫙好貌(釋文)獸三歲曰肩(後漢書注嶭君傳)
揖我謂我婘兮(音權)好貌(釋文)
東方之日彼姝者子詩人言所說者顔色美盛若
東方之日(嶭君章句文選注)門屛之間曰闥(釋文)
南山横由其畝東西耕曰横南北耕曰由(釋文)
盧泠盧泠泠(董氏云獜獜說文作)
敝笱其魚遺遺言不能制也(釋文)
載驅發旦也(釋文)
猗嗟舞則纂兮言其舞則應雅樂也(嶭君章句文選注)四
矢變兮變易也(釋文)
葛屨纖纖女手纖纖女手之貌(文選注攕攕說文作)
園有桃有章曲曰歌無章曲曰謠(章句記初學)
伐檀順流而風曰淪(淪文貌作釋文文選注從流)何謂素餐素
者質也人但有質朴而無治民之材名曰素餐尸禄者
頗有所知善惡不言默然不語苟欲得禄而已譬如尸
焉(嶭君章句文選注)
蟋蟀歲聿其暮聿辭也莫晚也言君之年歲已晚
也(嶭君章句文選注)
綢繆見此邂覯邂覯不固之貌(釋文)
鴇羽悠悠倉天(外傳)
有杕之杜逝肯適我逝及也道周周右也(釋文)
車鄰(漢書作車轔)寺人之伶使伶(釋文)
駟驖(漢書作四臷)鸞在衡和在軾(内傳經解注禮記)升車則馬
動馬動則鸞鳴鸞鳴則和應(周禮疏)
小戎駟馬不著甲曰俴駟(釋文)
蒹葭大渚曰沚(嶭君章句文選注)
終南顔如渥沰(沰赭也渥撻各反釋文外傳作赭)
晨風鷸彼晨風(外傳作鴧說文)
東門之枌穀旦于嗟(釋文)
衡門可以療飢(外傳)
墓門訊諫也(釋文)
防有鵲巢誰侜予娓娓美也(釋文)心焉惕惕以為
悦人(爾雅注)
澤陂展轉伏枕(文選注)碩大且㜝(嶭君曰㜝重頤也五撿反)
(太平御覽)
匪風匪車揭兮中心&KR1826;兮(古怛字)說曰是非古之
風也發發者是非古之車也揭揭者蓋傷之也(漢書王吉傳)
(吉學韓詩)
七月四之日舉趾至於四月始可舉足而耕(太平御覽)
宇屋霤也向北向窗也(釋文)冰者竆谷陰氣所聚不洩
則結而為伏陰(初學記云韓詩說)六月食鬱及蒮(爾雅疏韓詩云)
鴟鴞鸋鳺鳥名也鴟鴞所以愛養其子者適以病
之愛憐養其子者謂堅固其窠巢病之者謂不知託於
大樹茂枝反敷之葦䓟風至䓟折巢覆有子則死有卵
則破是其病也(文選注)徹彼桑杜口足為事曰拮据
租積也(釋文)
東山鸛水鳥巢處知風穴處知雨天將雨而蟻出
壅土鸛鳥見之長鳴而喜(嶭君章句文選注)烝在蓼薪(力菊反)衆
薪也(釋文)縭帶也(章句注文選)
破斧錡木屬銶鑿屬也(釋文)
九罭取鰕芘也(太平御覽)
四牡周道倭夷(釋文注文選)周道威夷(嶭君曰威夷險也又作威遲文)
(選注)周道郁夷(漢書地理志顔師古曰言使臣乘馬行於此道)
皇皇者華莘莘征夫(外傳同國語說文)
伐木伐木廢朋友之道缺序曰勞者歌其事(詩人)
(伐木自苦其事故以為文)鳥微物也(文選注)飢者歌食勞者歌事(太平)
(御覽志初學記古樂)
天保吉圭惟饎(周禮蜡氏注疏曰鄭從三家詩儀禮注作為饎)承受也(章句)
(文選注)
采薇昔始也(釋文)依依盛貌(嶭君章句文選注)
杕杜檀車&KR2389;&KR2389;(音同幝釋文)年二十行役三十受兵六
十還兵(韓詩說從禮記正義又又詩正義曰二十役云云周禮疏)
湛露愔愔夜飲(說文作懕懕)愔愔和悦之貌(釋文注文選)夫
飲之禮不脱屨而卽序者謂之禮跣而上坐者謂之宴
能飲者飲之不能飲者已謂之醧齊顔色均衆寡謂之
沉閉門不出者謂之湎故君子可以宴可以醧不可以
沉不可以湎(初學記上文選注嶭君章句曰飲酒之禮下跣而坐者謂之宴齊顔色均衆寡謂)
(之沉閉門不出容謂之湎)離離長貌(初學記)
蓁蓁者莪蓁蓁盛貌(文選注韵嶭君曰云云集作葏葏)
六月元戎大戎謂兵車也車有大戎十乘謂車縵
輪馬被甲衡扼之士盡有劎戟名曰陷軍之車所以冒
突先啟敵家之行伍也(章句注史記)
采芑佩玉上有蔥衡下有雙璜衝牙蠙珠以納其
間(周禮注引詩傳曰疏謂是韓詩國語注詩傳上有蔥絎)
車攻東有圃草(嶭君曰圃博也有博大之茂草也文選注後漢書注)東有
囿草(後漢馬融傳注)弈弈盛貌(文選注)
吉日駓駓俟俟(後漢馬融傳注)趨曰&KR1750;(音鄙)行曰騃(嶭君章句文)
(選注)醴甜而不泲也(文選注)
鴻雁八尺為板五板為堵五堵為雉(韓詩說正義)堵四
十尺雉二百尺以板長八尺接五板而為堵接五堵而
為雉(韓詩傳注公羊傳)劬數也(釋文)
沔水讒言緣間而起(文選注)
鶴鳴九皋九折之澤(釋文)
祈父(左傳作圻父)有母之尸雍(外傳)
白駒在彼穹谷(嶭君曰穹谷深谷也文選注)
斯干如矢斯朸朸隅也(旅卽反)如鳥斯□翅也載
衣之禘(音同裼方釋文侯云示之也正義)太子生以桑弧蓬矢六射
上下四方(内傳通白虎)所以為世子何言世世不絶(内傳注文選)
無羊或寢或譌譌覺也(釋文)
節南山節視也憂心如炎監領也昊天不
庸庸易也(釋文)騁馳也(嶭君章句)萬人顒顒仰天告愬
(嶭君章句文選注)
正月夢夢惡貌也(釋文)窘迫(董氏引章句)速速方穀夭
夭是椓(後漢蔡邕傳注韓詩亦同)
十月之交繁維司徒抑意也憗誾也讒口嗸
嗸(釋文)
雨無極正大夫刺幽王也雨無其極傷我稼穡
(劉諫議安世曰嘗讀韓詩云云)薰胥以痡熏帥也胥相也痡病也言此
無罪之人而使有罪者相帥而病之是其大甚(後漢書注)薰
胥(漢書注晉灼曰齊韓魯詩作薰薰帥也顔師古曰韓詩淪字作薰薰者謂相薰蒸)
小旻謀猶回□(釋文)謀猷回□(嶭君曰也回邪僻)謀猶廻
宂(文選注)訿訿不善之貌民雖靡腜(猶無幾何釋文)是用不
就(外傳)
小宛翰飛厲天(嶭君曰厲刑也文選注)哀我疹寡疹苦也
宜犴宜獄鄉亭之繫曰犴朝廷曰獄(釋文)
小弁惄焉如疛(除又反釋文)雚葦淠淠(外傳)
巧言昊天大憮(外傳)僭始旣減減少也(釋文)匪其
止恭惟王之卭(外傳)趯趯毚兔趯趯往來貌獲得也
言趯趯之毚兔謂狡兔數往來逃匿其跡有時遇犬得
之(韓嬰章句史記注)
何人斯我心施也施善也(釋文)盟牲所用天子諸
侯以牛豕大夫以犬庶人以雞(禮記正義許慎據韓詩云)
谷風將辭也(文選注)
蓼莪怙賴也恃負也(釋文)
大東嬥嬥公子(音挑)往來貌(釋文)采采衣服(嶭君曰采采盛)
(貌)襄反也(文選注嶭君曰)太白晨出東方為啓明昏見西方為
長庚(史記索隱韓詩云)
四月歎征役也(董氏云讀詩記)百卉俱腓腓變也俱變而
黃也亂離斯莫莫散也(嶭君曰文選注)
小明眷眷懷顧(文選注)靜恭爾位(外傳)
鼓鍾昭王之時作(正義之鄭於中候握河紀注云昭王時鼓鍾之詩所為作者)
(依三家為說也)南夷之樂曰南四夷之樂唯南可以和於雅者
以其人聲音及籥不僭差也(後漢書注嶭君云)王者舞六代之
樂舞四夷之樂大德廣之所及(内傳注文選)
楚茨禮義卒度(外傳)馥芬孝祀(嶭君曰馥香貌也文選注)
信南山維禹敶之(周禮稍人注疏云韓詩)㽦㽦原隰(周禮疏)
壃埸有瓜(外傳)
甫田箌彼甫田(箌卓也音同田釋文云爾雅箌大也疏作圃說文卓大也)
大田卜畀炎火卜報也(釋文)有弇淒淒興雲祁祁
(外傳同漢書)
鴛鴦戢揵也揵其噣於左也莝委也(釋文)
頍弁先集惟霰霰霙也(嶭君章句御文選注太平覽)霰英也
(宋書志符瑞)
車舝以慍我心慍恚也(釋文)
青蠅構亂也(釋文)
賓之初筵衞武公飲酒悔過也言賓客初就筵之
時賓主秩秩然俱謹敬也賓旣醉止不知其為惡也(後漢)
(書注)威儀眅眅(蒲板反)善貌(釋文)
魚藻頒衆貌(釋文)
采菽便便左右閒雅之貌纚筰也(釋文)纚繫
也(文選注)福禄肶之(釋文)
角弓人之無良良善也言王者所為無有善者各
相與於一方而怨之(後漢書注)如食儀饇儀我也(釋文)
雨雪麃麃(外傳)曣晛聿消曣晛日出也(釋文)
菀桺上帝甚慆無自瘵焉(外傳)
都人士(首章毛氏有之三家則亡今韓詩實無此首章正義左傳襄十四年引行歸於周萬民所望)
(服虔曰逸詩也)
采綠薄言覩者(釋文)
白華泱泱白雲視我㤄㤄(說文同孚吠反)意不說好也
(釋文)
緜蠻緜蠻文貌(嶭君章句緍文選注禮記作蠻)
何草不黃何人不鰥(董氏云)
文王遏病也(釋文)
大明天難訦斯(外傳作諶說文)天謂殷適使不俠四方
(外傳)磬天之妺磬譬也(正義釋文)亮彼武王亮相也(釋文同漢書)
檀車皇皇(外傳)
緜瓞小瓜也(釋文注文選)周原腜腜(莫來反文選注)度填也
皋門有閌閌盛貌(釋文)
棫樸亹亹文王綱紀四方(外傳)
旱麓(國語作鹿)魚喜樂則踴躍於淵中載設也(嶭君章句文)
(選注)延于條枚(外傳春秋同吕氏)
思齊古之人無擇(董氏云)
皇矣其菑其殪菑反草也殪因也因高填下也(釋文)
維此王季(今王肅注及韓詩亦作文王正義)唯此文王(春秋正義)莫其
德音(左傳樂記同)莫定也畔援武強也(釋文)羨願也四
平曰陵(嶭君章句文選注)與爾隆衝仡仡摇也(釋文)
靈臺文王聖德上及飛鳥下及魚鼈(章句注文選)辟廱
者天子之學圓如璧壅之以水示圓言辟取辟有德不
言辟水言辟廱者取其廱和也所以教天下春射秋饗
尊事三老五更在南方七里之内立明堂於中五經之
文所藏處蓋以茅草取其潔清也(韓詩說正義)無珠子曰矇
珠子具而無見曰瞍(文選注)
生民三王各正其郊(韓詩說義禮記正)姜姓原字(韓詩章句史)
(記注)聖人皆無父感天而生(異義齊魯義韓說正)惟辭也誕
信也(文選注)拂厥豐草拂弗也(釋文)或舂或抌(董氏引韓詩)
(周禮注同)
公劉芮&KR2101;之卽(&KR2101;讀與鞠同就言公劉止其軍旅欲使安静乃芮&KR2101;之間漢書)
(地理志注師古曰云云周禮注作汭泦)
板誘民孔易(外傳)
蕩其命匪訦以無陪無側(外傳)飲酒閉門不
出容曰湎(釋文)
抑侯包云衞武公刺王室亦以自戒行年九十有
五猶使臣日誦是詩而不離於其側(正義)遠猷辰告
荒愖于酒告爾人民無言不酬子孫承承(外傳)
嗚歎辭也(文選注)聿喪厥國(釋文)
桑柔往以中垢(外傳)
雲漢天子奉玉升柴加於牲上(内傳璧禮記正義圭既卒是燔)
(牲玉也)鬱隆烔烔(徒東切)耗惡也(後漢書注同)憚苦也(釋文)
如炎如焚(後漢書注)胡寧疹我以旱(疹恥吝反重也釋文)湯時
大旱使人禱于山川(韓詩傳公羊注)君親之南郊以六事謝過
自責曰政不一與民失職與宮室崇與婦謁盛與苞苴
行與讒夫倡與(公羊傳注傳疏云皆韓詩文)
烝民夙夜匪懈(外傳)仲山甫徂齊封於齊(漢書杜欽)
(傳仲山父異姓之臣無親於宣就封於齊注鄧展曰韓詩以為封於齊)
崧高王踐之事踐任也(釋文)
韓奕有晫其道(釋文)幹正也(嶭君章句文選注)
江漢肇長也(釋文)傳曰予小子使爾繼邵公之後
受命者必以其祖命之(外傳)
常武敷敦淮濆敷大也敦廹民民翼翼(釋文)王
猷允塞(外傳)
召旻我居御卒荒(外傳)
維天之命維念也(釋文)惟念也(嶭君章句文選注)
烈文靡好也(文選注)
天作彼徂者岐有夷之行徂往也夷易也行道
也彼百姓歸文王者皆曰岐有易道可往歸矣易道謂
仁義之道而易行故岐道阻險而人不難(嶭君傳漢書注)(後傳)
(曰岐道雖僻而人不遠)彼岨者岐(沈括引後漢書)
時邁薄言振之薄辭也振奮也莫無也震動
也曡應也美成王能奮舒文武之道而行之則天下無
不動而應其政教(嶭君傳章後漢書注奮文選注嶭君句曰振猶也)
執競執服也(釋文)
思文貽我嘉&KR1279;(文選注&KR1279;外傳曰云云嶭君曰大麥也)
噫嘻帥時農夫穀類非一故言百也(嶭君章句文選注)
振鷺西雍文王之雍也言文王之時辟雍學士皆
絜白之人也(嶭君章句後漢書注)在此無射(射厭也同上中庸同)
豐年陳穀曰秭(釋文)醴甜而不泲也(文選注)涔(涔潛)
(古今字正義)涔魚池(釋文注嶭君章句文選音岑)
閔予小子惸惸在疚(文選注)
敬之弗時仔肩(外傳同說苑)
小毖懲苦也自求辛赦赦事也(釋文)翻飛貌(文選)
(注)
載芟繹繹盛貌(文選注)民民其麃衆貌(釋文)
絲衣目羊來牛(外傳)
般於繹思(毛詩無此句齊魯韓詩有之釋文)
駉驒白馬黑髦也(釋文)
泮水屈此羣醜屈收也收斂得此衆聚鬄彼東
南鬄除也(釋文)獷彼淮夷獷覺寤之貌(嶭君曰云云文文選注說)
(作穬)
閟宮枚枚閒暇無人之貌也稙長稼也稺幼稼
也(釋文)騰乘也(文選注句嶭君章)荒至也(釋文)遂幠大東(爾雅注疏)
(曰或當在齊魯韓詩)新廟奕奕奚斯所作奚斯魯公子也言其新
廟奕奕然盛是詩公子奚斯所作也(嶭君傳褒傳注)(後漢曹文選注)
曼長也(文選注句嶭君章)
商頌美襄公(史記宋世家襄公之時修仁行義欲與盟主其大夫正考甫美之故追道)
(契湯高宗殷所以興作商頌注注韓詩章句美襄公正樂記温良而能斷者宜歌商商宋詩正義揚子)
(考甫常睎尹吉甫矣公子奚斯常睎正考甫矣)
玄鳥方命厥后奄有九域(嶭君曰九域九州也文選注)大糦大
祭也(釋文)
長發玄王桓發發明也(釋文)率禮不越(外傳書說苑漢同)
至于湯躋(外傳家禮記注詩讀湯齊為湯躋言三詩有讀為躋者正義)聖敬日躋
言湯聖敬之道上聞于天(文選注)為下國畷郵(禮記注正義)
(曰引齊魯韓詩也侯郵謂民之郵舍言成湯施布仁政為下國諸在畷民之處所使不離散)武王載
發(外傳同荀子)蘖絶也(釋文)
殷武楚地在南郡南陽之間(水經注詩按韓嬰敘云)撻達也
適數也(釋文)京師翼翼四方是則(後漢書樊準傳翼注韓詩之文翼)
(然盛也)取松與栢閑大也謂閑然大也(嶭君章句文選注)
(缺)
青靜也寂無聲之貌也煦暖也嫕悦也祛去
也介界也隤猶遺也(章句注文選)師臣者帝交友受臣
者王孔子為魯司宼先誅少正卯謂佞道已行亂國
政也佞道未行章明遠之而已(内傳通白虎)諸侯世子三年
喪畢上受爵命於天子(同上)禘取毁廟之主皆升合食
於太祖(内傳義宗三禮)
魯詩
魯申培公始為詩傳號魯詩(申公受詩於浮丘伯伯者荀卿門人也魯最為)
(近之獨以詩經為訓故以教亡傳疑者則闕弗傳)漢志魯故二十五卷說二
十八卷隋志魯詩亡於西晉而小學有一字石經魯
詩六卷(今殘碑百七十三字魏唐國風數篇之文又一段二十餘字零落不成文惟叔于田一章)
(及女曰雞八字可讀其間有齊韓字蓋敘二家異同之說)
佩玉晏鳴關雎歎之(漢書杜欽傳所李竒曰后夫人雞鳴佩玉去君周康王后不然故)
(詩人歎而傷之臣瓚曰此魯詩也見後漢楊賜傳康王一朝晏起關雎見幾而作注此事魯詩今亡失矣)
先君之思以畜寡人此衞夫人定姜之詩也定姜無子
立庶子衎是為獻公畜孝也獻公無禮於定姜定姜作
詩言獻公當思先君定公以孝於寡人(釋文曰此是魯詩禮記坊記)
(注就正義鄭志答炅模云注記時盧君後後得毛傳乃改之)
中㝤之言(漢書注博晉灼曰魯詩以為夜也集韵㝤雅夜也詩中㝤之言)
素衣朱綃(儀禮士昏禮注宵讀為詩素衣朱綃之綃魯詩以綃為綺屬也禮記正義云魯詩為綃)
惟(毛作維)是褊心是以為㓨誰知(闕一字毛誰上有其)之蓋亦勿
思父兮父(闕一字毛無)曰嗟予子行役夙夜毋已尚慎(下闕)
哉猶來毋死兮(毛作猗)不稼不嗇欿欿伐輪兮毋食
我黍三歲宦女莫我肯顧山有蓲(毛樞)胡不日鼓瑟(石經)
(魯詩殘碑)
天子食日舉樂諸侯不釋縣大夫士日琴瑟(公羊傳注魯詩傳曰)
陽如之何(爾雅注陽予也)(魯詩云)
和鸞雍雍萬福攸同魯訓曰和設軾者也鸞設衡者也
(後漢輿服志注)
古有梁鄒者天子之田也(文選注詩後漢書注魯傳曰)
此日而食于何不臧又曰閻妻扇方處(漢書谷永傳閻妻驕扇日)
(以不臧道顔師古曰魯詩小雅十月之交篇曰云云言厲王無内寵熾盛政化失理故致災異日為之食為)
(不善也)
阮徂共皆為國名(正義以魯詩之義云云)
鼐小鼎(魯詩說說文)
殷中宗周成宣王皆以時毁(正義匡異義詩魯說丞相衡以為云云)
齊詩
齊轅固為傳(應劭曰后蒼作齊詩)漢志齊后氏故二十卷傳三
十九卷孫氏故二十七卷傳二十八卷雜記十八卷
隋志齊詩魏代己亡
子之營兮遭我虖嶩之間兮(漢書地理志臨甾名營丘故齊詩曰云云顔師古)
(曰毛詩作還齊詩作營之往也山嶩山名也字或作峱亦作巙音皆乃高反言往適營而相逢於嶩山也)
(釋文本崔靈恩集注作嶩)
衞宣公之子壽閔其兄伋之且見害作憂思之詩黍離
之詩是也(洪邁容齊四筆家齊詩以為云云序論齊魯韓三以王風為魯詩)(晁氏詩亦見新)
(序云夀閔其兄之且見害作憂思之詩黍離之詩是也)
四國是匡(四國是皇賈董氏曰齊詩作四國是匡公彦引以為据)
詩云以雅以南韎任朱離(後漢書陳忠云蓋注毛詩無韎任朱離之文見齊魯之)
(詩也今亡)
自杜沮漆(漢書地理志詩曰自杜自師古曰大雅緜之詩曰自土沮漆齊詩作杜言公劉避狄而)
(來居杜與沮漆之地)
為下國駿駹(董氏曰馬也齊詩謂)
翼奉曰竊學齊詩聞五際之要十月之交篇(本傳孟康曰詩内傳)
(曰五際卯酉午戌亥也隂陽終始際會之歲於此則有變改之政也正義鄭作六藝論引春秋緯演孔圖云)
(詩含五際六情詩緯汎歴樞云午亥之際為革命卯酉之際為改正辰在天門出入候聽卯天保也酉祈父也)
(午采芑也亥大明也然則亥為革命一際也亥又為天門出入候聽二際也卯為隂陽交際三際也午為陽謝)
(隂興四際也酉為隂盛陽微五際也其六情則春秋云喜怒哀樂好惡是也汎歴樞云大明在亥水始也四)
(牡在寅木始也嘉魚在巳火始也鴻雁在申金始也而已郎顗傳四始之缺五際之戹奉又曰詩之為學情性)
匡衡曰聞之師曰匹配之際生民之始萬福之原婚姻
之禮正然後品物遂而天命全孔子論詩以關雎為始
言太上者民之父母后夫人之行不侔乎天地則無以
奉神靈之統而理萬物之宜故詩曰窈窕淑女君子好
仇言能致其貞淑不貳其操情欲之感無介乎容儀宴
私之意不形乎動靜夫然後可以配至尊而為宗廟主
此綱紀之首王教之端也鄭伯好勇而國人暴虎
念我皇祖陟降廷止言成王常思祖考之業而鬼神祐
助其治也焭焭在疚言成王喪畢思慕意氣未能平
也商邑翼翼(云云)此成湯所以建至治保子孫化異俗
而懷鬼方也(本傳衡學齊詩)
毋曰高高在上陟降厥士日監在兹言天之日監王者
之處也廼眷西顧此維予宅言天以文王之都為居也
(漢郊祀志匡衡奏議)
同爾弟兄與爾臨衝以伐崇庸(伏湛曰文王受命而征伐五國必先詢之)
(同姓然後謀於羣臣加占蓍龜以定行事故謀則成卜則吉戰則勝其詩曰帝謂文王詢爾仇方云云以爾鉤)
(援云云崇國城守先退後伐所以重人命俟時而動故參分天下而有其二後漢書湛傳齊詩)
蕭望之曰爰及矜人哀此鰥寡上惠下也雨我公田遂
及我私下急上也(本傳望之治齊詩)
齊詩先采蘋而後草蟲(曹氏詩說)
齊詩章句騶虞為天子掌鳥獸官(解頤新語)
詩異字異義
周南召南昔大王王季居岐山之陽躳行召南之教以
興王業及文王而行周南之教以受命(儀禮注)塗山氏
之女候禹于塗山之陽乃作歌曰候人兮猗實始作為
南音周公召公取風焉以為周南召南(呂氏春秋)其地
在南郡南陽之間(水經注二南國按韓嬰敘詩云)
關雎康王晏出朝關雎預見(列女傳)康王晚朝關
雎作諷(後漢書)昔周王承文王之盛一朝晏起夫人不
鳴璜宮門不擊柝關雎之人見幾而作(後漢紀楊賜上書)周康
之時頌聲作乎下關雎作乎上習治也故習治則傷始
亂也(揚子)周道缺詩人本之衽席關雎作又曰周室衰
而關雎作(史記)國風之好色也其傳曰盈其欲而不愆
其止其誠可比於金石其聲可内於宗廟(荀子)在河之
州(說文)槮差荇菜(同上)展轉反則(楚辭章句)關關雎鳩
(文選注)人主不正應門失守故歌關雎以感之(後漢注春秋說)
(題辭)
葛覃服之無射(禮記)
卷耳菤耳(爾雅)頃筐易滿也卷耳易得也然而不
可以貳周行(荀子)能官人也王及公侯伯子男甸采衞
大夫各居其列所謂周行也(左傳)酌彼金&KR2710;(漢書注)我
夃酌彼金罍陟彼岨矣(說文)云何盱矣(爾雅注)
樛木葛藟虆之(楚辭章句)葛藟□之(說文)
桃夭桃之枖枖(說文□□又作)其葉溱溱(通典)
兔罝糾糾武夫(後漢書注)天下有道則公侯能為
民干城而制其腹心(左傳)
芣苢蔡人之妻作(列女傳)王肅引周書云芣苢如
李出於西戎(王基駮云遠國異物非周婦人所得采正義)自關雎至芣苢后
妃房中之樂(同上王肅云)
汝墳周南大夫妻作(列女傳)遵彼汝濆(爾雅注)
魴魚䞓尾(說文)王室如毁(列女傳)
草蟲蛗螽(爾雅注)孔子曰未見君子(止)我心則悦
詩之好善道之甚也如此(說苑)
采蘋于以采薻(說文室濟澤之阿行潦之蘋藻寘之宗季蘭尸之敬也左傳)
甘棠勿鬋勿伐邵伯所茇(漢書作废說文)召伯所税(爾雅)
(注)勿剪勿扒(亦作拜廣韵)孔子曰吾於甘棠見宗廟之敬也
(說苑)
行露申人女作(列女傳)
小星寔命不猷(爾雅注)維參與昴(集韵)
何彼襛矣言齊侯嫁女以其母王姬始嫁之車遠
送之(鄭箴膏肓故儀禮疏彼取三家詩與毛詩異)
騶虞成王因先王之樂命曰騶虞(墨子)樂官備也
(禮記也射義注壹發五豝喻得賢者多于嗟乎騶虞嘆仁人也)騶虞或作吾(劉芳詩義疏)
柏舟衞宣夫人作(列女傳)威儀逮逮(禮記注漢書)威儀
棣棣不可算也(朱穆傳注論穆集載絶交云)晤辟有摽(說文)我心非
石我心非席(列女傳)棣棣富也不可選衆也(賈誼新書)
燕燕衞定姜送婦作(列女傳)
擊鼓擊鼓其鼞(說文)
雄雉遙遙我思(說苑)
匏有苦葉苞有苦葉(周禮注)苦匏不材於人共濟
而已(國語叔嚮曰注不裁於人言不可食也共濟而已佩匏可以度水也)深則砅(說文)
雍雍鳴□(鹽鐵論)旴日始旦(易釋文詩姚氏引)
谷風湜湜其止(說文)我躳不說(左傳)我今不閱皇
恤我後(禮記)扶服救之(禮記捄漢書作)能不我慉(說文)旣詒
我肄(爾雅或作勩孫炎曰習事之勞)
式微黎莊夫人及傅母二人作(列女傳陳婦道)胡為乎中
路(同上)
旄丘畱離之子(爾雅注)
泉水䎵彼泉水(說文也直視)
靜女靜女其袾(又作&KR2673;)僾而不見(說文)靜女之三章
取彤管焉(左傳)
新臺新臺有玭得此&KR1434;&KR2100;(說文)䁙婉之求(同上)
二子乘舟伋方乘舟時伋傅母恐其死也閔而作詩(新序)
栢舟紞彼兩髦(說文)
君子偕老褘褘它它(爾雅音義)㐱髮如雲(說文)不屑鬄
也(周禮注)玉之瑱兮是䙝袢也邦之媛兮(說文)
鶉之奔奔鵲之姜姜(禮記鶉之賁賁注云姜姜賁賁爭鬭惡貌也言我以惡人)
(為君亦使我惡如大鳥姜姜於上小鳥賁賁於下)
定之方中騋牝驪牡(說文)
相鼠妻諫夫之詩(白虎通)何不遄死(史記)
干旄竿旄何以告之取其忠也(左傳)竿旄之忠告
(家語)彼姝者子何以與之其傳曰譬猶練絲染之藍則
青染之朱則赤(論衡)
載馳大夫軷涉(儀禮疏)言采其莔(說文繫傳)
淇奥瞻彼淇澳菉竹猗猗赫兮喧兮有斐君
子終不可諠兮(禮記)赫兮愃兮充耳璓瑩䯤弁如
星(說文)
碩人莊姜傅母作(列女傳)衣綿絅衣(同上)檾衣(說文)
衣錦尚蘏(書大傳)衣綿尚絅(禮記)覃公惟私(白虎通)齒
如瓠棲(爾雅注)□首(好貌說文)翟蔽以朝(周禮注)施罟□□
(又作㳚)鱣鮪鮁鮁(說女)
氓敦丘(爾雅注如覆敦者)波涕漣漣(楚辭章句)履無咎言
(禮記注履禮也)漸車幃裳(儀禮疏)信誓&KR1556;&KR1556;(說文)
芄蘭芄蘭之枝(說文說苑)童子佩䥴(周禮眡侵注)
河廣企予望之(楚辭章句)孔子曰吾於河廣知德
之至也(鹽鐵論)
伯兮安得藼艸(說文)焉得萲草(爾雅音義)
木瓜下報上(賈誼以為下之報上晁氏詩序論)
黍離彼黍䅻䅻(說文)愮愮(爾雅搖搖)
君子于役鷄棲于時(羣經音辯)
君子陽陽左執翳(說文)
中谷有蓷□其乾矣(說文)
兔爰雉離于䍖(說文覆車也)雉離于罦(漢書注)
大車息君夫人作(列女傳)大車噋噋(廣韵)毳衣如
&KR2270;毳衣如&KR2615;(說文)
大叔于田兩驂如儛(家語)火列具舉(文選注)膻裼
㬥虎(說文)
清人左旋右搯(說文)
遵大路無我□兮(說文)
有女同車顔如蕣華(說文)佩玉鏘鏘(楚辭章句)
風雨風雨湝湝(說文)
子衿子䘳(石經)&KR2093;兮達兮(說文)
出其東門縞衣䌆巾(說文之一作綥渠反)
溱洧潧與洧(說文)溱與洧方灌灌兮士與女方秉
菅兮恂盱且樂(漢書)鄭詩二十一篇說婦人者十九
(公羊疏許氏云)
還遭我乎猺之間兮(水經注)竝驅从兩豜兮(說文三)
(歲豕肩相及者)
著竢我於著乎而(漢書顔師古注著地名出濟南郡著縣也)
甫田婉兮□兮(說文)莠喬喬(揚子)
猗嗟猗嗟䫤兮(集韵)
葛屨宛如左僻(說文)好人媞媞(楚辭章句)
陟岵猷來無弃(爾雅注)
伐檀河水清且灡漪(爾雅)
山有樞它人是媮(漢書注文選)
杕杜獨行焭焭(文選注)
駟驖四驖孔阜輶車鑾鑣載獫猲獢(說文)
小戎&KR2769;以觼軜叴矛沃□(說文)竹柲緄縢(儀禮注)
竹䪐緄縢(周禮注)愔愔良人(列女傳)
蒹葭泝洄泝游(爾雅)
終南有屺有堂(崔靈恩)
晨風□彼鷐風(說文)宛彼北林(周禮注)隰有樹檖
(說文)
無衣與子皆行(漢書)
權輿胡不承權輿(爾雅注)
宛丘子之蕩兮(楚辭章句)亡冬亡夏(漢書)
東門之枌市也媻娑(說文)
東門之池可與寤言(列女傳)
墓門墓門有楳(列女傳歌陳辯女為)誶予不顧(楚辭章句)
防有鵲巢邛有旨鶪(說文□又作)
月出佼人劉兮(羣經音辯)
澤陂有蒲與茄(樊光注爾雅)碩大且㜝(說文)嶭君曰重
頤也(韓詩)
檜鄶(左傳在季札觀樂豳在齊下秦魏唐上鄶曹終焉)
素冠棘人臠臠兮(說文)
隰有萇楚旖旎其華(楚辭章句)
匪風匪車□兮(說文)摡之釜鬵(同上)
蜉蝣衣裳□□蜉蝣堀閱(說文)
候人何戈與綴(禮記注)彼記之子(禮記泥注汙澤善居水之中)
(在魚梁以不濡汙其翼為才如君子以稱其服為有德詩禮注不同)彼已(國語)嬒兮蔚
兮(說文色嬒女黑也)
鳲鳩尸鳩(漢書)尸鳩在桑傳曰尸鳩之所以養七
子者一心也君子所以理萬物者一儀也(說苑)其弁伊
綦(周禮注&KR0722;說文作)
七月一之日㓖冹(說文从仌)四之日舉止饁彼南畮
(漢書)七月鳴鴃(孟子注)四月秀葽劉向說此味苦苦葽
也(說文)獻肩于公(周禮注肩四歲為)塞鄉墐戶(儀禮疏)聿為改
歲(漢書)食鬱及蒮(說文)黍稷穜稑(周禮注)黍稷種稑種
先穜後孰也稑疾孰也納于□隂(說文)四之日其早
稱彼兕觵受福無疆(禮記注)
鴟鴞殆天之未隂雨(家語)□天之未隂雨(說文)唯
予音之嘵嘵(同上)刺邠君曾不如此鳥(孟子注)
東山零雨其蒙(楚辭章句)霝雨其濛蜎蜎者蜀
雚鳴于垤(說文也小爵)熠熠宵行(同上光也熠盛)
破斧四國是訛(爾雅注)
狼跋載躓其尾赤舄掔掔(又作已已說文)
鹿鳴仁義陵遲鹿鳴刺焉(史記)嘉賓旣來示我以
善道又樂嘉賓有孔昭之明德(鄭注鄉飲酒禮)視民不佻(說文左傳)
四牡駟牡騑騑(儀禮疏)痑痑駱馬(說文驒漢書注作驒)
皇皇者華侁侁征夫(楚辭章句)莘莘征夫我馬
唯驕(說文)周爰諮謨(淮南子)
常棣召穆公思周德之不類故糾合宗族于成周
而作詩(左傳)萼不□□(說文)䳭鴒在原(左傳)外禦其侮
(國語周文公之詩曰)飲酒之□(說文)和樂且耽(禮記)
伐木伐木所所墫墫舞我竷竷舞我(說文)周
德始衰頌聲旣寢伐木有鳥鳴之刺(後漢注蔡邕正交論)
天保絜蠲為饎(周禮疏注大戴禮)礿祠烝嘗(禮記注)
采薇懿王時戎狄交侵中國被其苦詩人始作疾
而歌之曰靡室靡家獫允之故(漢書匈奴傳)彼薾惟何
(說文)
出車宣王征伐詩人美大其功曰薄伐獫允至于
太原出車彭彭城彼朔方(漢書)出輿彭彭(史記詩襄王之)我
出我輿(荀子)
魚麗物其指矣唯其偕矣(荀子)
南陔至由儀其義未聞(儀禮注)鄭君注禮之時未
見毛傳以為此篇孔子前亡注詩之時旣見毛傳以為
孔子後失堂上歌者不亡堂下笙者卽亡(同上疏)注禮
之時未見此序故云義未聞也漢世毛學不行三家
不見詩序不知六篇亡失謂其唯有三百五篇(正義)
南山有臺樂旨君子邦家之基(左傳美注言君子樂之道)
蓼蕭和鸞噰噰萬福攸同言動以紀度則萬福之
所聚也(賈誼新書)
六月獫狁孔熾我是用戒(鹽鐵論)薄伐獫狁至於
太原(史記詩襄王之)吉甫宴喜(千里之鎬猶以為遠漢書)
采芑朱紼斯皇(白虎通)振旅嗔嗔(說文)嘽嘽推推
征伐獫狁荆蠻來威(漢書)
車攻東有甫艸(羣書音辯)薄狩於敖(後漢書注經東京賦水)
(注薄狩于敖)赤紼金舄(白虎通)抉拾旣次(周禮注)夬拾旣次
(集韵)助我舉㧘(說文)
吉日旣禡旣禂(說文)麀鹿噳噳(上)其麎孔有(爾雅疏)
伾伾俟俟(說文)
庭燎鑾聲鉞鉞(說文)
鶴鳴他山之石可以為□(說文)
我行其野不惟舊因(白虎通)誠不以富(論語)
斯干周德旣衰而奢侈宣王賢而中興更為儉宮
室小寢廟詩人美之斯干之詩是也上章道宮室之如
制下章言子孫之衆多也(漢書傳劉向)約之格格(周禮注)載
衣之&KR2103;(說文)
節南山維石嚴嚴(音巖音辯羣經)天方薦㽨(說文)秉國
之鈞(漢書)天子是庳卑民不迷(荀子)不自為正(禮記)不
自為政王肅云言政不由王出也(正義)
正月民之譌言謂地蓋厚不敢不趚胡為虺
蜥(說文)燎之方陽能或滅之(漢書)亦孔之昭(禮記)協
比其鄰(左傳)□□彼有屋(說文)速速方轂(後漢書)哀此
焭獨(楚辭章句)
十月之交日有蝕之日月鞠凶山冢卒崩皮
(司徒)中術(膳夫)掫子(内史)萭(師氏漢書)橜維趣馬(漢書注)□
維師氏(集韵)豓妻傓方處(說文)密勿從事讒口嗸嗸
(漢書)僔沓背憎(說文)悠悠我悝(爾雅注)攸攸我里(爾雅音義)
○(詩傳曰月食非常也比之日食猶常也日食則不臧矣漢天文志)
雨無正聽言則對(新序漢書)唯躬是瘁(左傳)
小旻歙歙訿訿(漢書翕爾雅作翕)噏噏呰呰(荀子)膴王肅
讀為幠(幠大也無大有人言少也正義)或悊或謀(漢書)不可暴虎不敢
憑河(鹽鐵論)戰戰矜矜(左傳)
小宛鳩飛(國語秦伯賦鳩飛注小宛之首章也)明發不寐有懷二人
文王之詩也(禮記)螟&KR1598;有子&KR1915;蠃負之(說文)毋忝爾所
生(古文孝經)
小弁小卞(音盤漢書)伯竒仁人而父虐之故作小弁之
詩曰何辜于天親親而悲怨之辭也(趙岐孟子注)伯竒
放流首髮早白詩云惟憂用老(論衡)譬彼瘣木(說文)
巧言僭始旣涵(說文)卭勞也(禮記注)□□大猷(說文)
秩秩大繇聖人謨之(漢書注)趯趯毚兔遇犬獲之他人
有心余忖度之(史記)居河之湄(爾雅注)旣微且□(說文)
巷伯緀兮斐兮(緀白文貌)咠咠幡幡(說文)取彼讒人(禮記)
(注書後漢)
谷風弃我如遺(新序)
蓼莪蓼䕏蓼蓼者儀(隸釋漢碑)瓶之□矣(說文)皞天
罔極(漢書)
大東周道如底(孟子)其平如砥苕苕公子行彼
周道(楚辭章句)哀我癉人(爾雅注)㻆㻆佩璲(爾雅疏)□
彼織女(說文)
四月於四月見孝子之思祭(孔叢子)奚其適歸(家語)
匪鷻匪&KR2541;(說文)
北山普天之下(左傳孟子)率土之賓或宴宴居息或
盡顇事國(漢書憔左傳作悴)
小明毋常安息(漢書)
鼓鍾憂心且怞(說文)
楚茨楚薺(禮記注)楚楚者薋(楚辭章句)我埶黍稷
(說文)祝祭于&KR2358;(同上)
信南山旣瀀旣渥取其血膫(說文)
甫田或芸或芓黍稷儗儗(漢書)
大田以我剡耜(爾雅注)去其螟蟘有渰淒淒(說文)
有晻淒淒興雲祁祁(吕氏春秋)
瞻彼洛矣韎韐有赩(白虎通)
裳裳者華唯其有之(新序)傳曰君子者無所不宜
也(說苑)
桑扈受福不儺兕觵其觓(說文)匪徼匪傲(漢書)
匪交匪敖(左傳)
頍弁先集維䨘(爾雅注)樂酒今㫺(楚辭章句)
車舝展彼碩女(列女傳)高山卬止(說文)景行行之
(史記)詩之好仁如此(禮記)
青蠅謍謍青蠅止于棥(說文)止于蕃(史記)止于藩
愷悌君子毋信讒言讒言罔極(漢書于又云至藩)
賓之初筵威儀佖佖仄弁之俄屢舞姕姕(說文)
采菽采叔(國語)王賜諸侯命服之樂也(國語注)何
錫與之(白虎通)觱沸濫泉(說文)赤紼在股(白虎通)匪交
匪舒(荀子)樂旨君子殿天子之邦樂旨君子福禄攸同
便蕃左右亦是帥從(左傳)紼縭維之(爾雅)優哉游哉聊
以卒歲(左傳亦是戾矣蓋師讀有異)
角弓民胥效矣(左傳)雨雪麃麃見晛聿消(漢書同荀子)
宴然聿消莫肯下隧式居屢驕(荀子為注隧讀隨)
菀柳上天甚神無自瘵也(戰國策)
都人士狐裘黃裳萬民之望(賈誼新書)黃衣則狐
裘大蜡之服也(禮記注)
采綠終朝采菉(楚辭章句)
黍苗道邵伯述職勞來諸侯也(國語注)
隰桑瑕不謂矣(禮記胡注瑕之言也)
白華白華(漢書)淲沱北流(說文别徐鉉曰沱沼今作池非是)
瓠葉有菟斯首(後漢注)
漸漸之石俾滂池矣(史記)
文王其命維新(禮記)陳錫載周是不布利而懼難
乎故能載周以至于今(國語)本枝百世(左傳)惟周之士
不顯弈世(後魏禮志)孔子論詩至於殷士膚敏祼將于
京喟然歎曰大哉天命善不可不傳於子孫是以富貴
無常不如是則王公其何以戒愼民萌何以勸勉蓋傷
微子之事周而痛殷之亡也(漢書)毋念爾祖(左傳經古孝)述
修厥德(漢書)儀監于殷峻命不易(禮記)上天之載載讀
曰栽謂生物也(禮記注)
大明天難諶斯不易惟王(漢書)聿嬪于京(爾雅注)
唯此文王允懷多福(春秋繁露)在郃之陽其旝如
林(說文)毋貳爾心(漢書)坶野洋洋(水經注)四騵彭彭(公羊)
(疏案異義)
緜陶&KR2056;陶穴(說文)至於岐下聿來相宇(新序)爰
挈我龜(漢書注)亦不殞厥問(孟子)畎夷喙矣(左傳注)犬
夷呬矣昆夷駾矣(說文)予聿有奔走予聿有先後(楚辭章句)
棫樸左右趨之此言左右日以善趨也(賈誼新書)
左右趨之烝徒檝之左右奉璋此文王之郊也六
師及之此文王之伐崇也以是見文王之先郊而後伐
也(春秋繁露)追琢其璋(周禮注)彫琢其章亹亹我王(荀子)
旱麓瞻彼旱鹿(夫旱鹿之榛楛殖故君子得以易樂干禄焉國語)璱彼玉
瓚(說文䘏周禮注作彼)凱弟君子(吕氏春秋禮記)葛纍(後漢書)
思齊神罔時侗(說文)雍雍在宮(漢書注)厲假不瑕
(集韵)
皇矣求民之瘼(漢書)惟彼二國其政不獲惟此四
國爰究爰度(左傳)乃眷西顧此惟予度(論衡)唯此文王
王此大國(左傳)無然畔換(漢書注)以遏徂莒以篤周
祜(孟子)弗識弗知(賈誼新書)崇墉□□(說文)克順克俾
俾于文王(禮記)
靈臺白鳥鶴鶴(孟子作賈誼新書皜皜)臣業維樅(說文)矇瞍
奏工(楚辭章句)文王有辟雍之樂(莊子)文王樂名巨業
(樂苑)
下武應侯愼德(家語子淮南)昭哉來許(漢碑)昭兹來御
愼其祖父(後漢書注)
文王有聲欥求厥寧(說文)匪革其猶聿追來孝(注革)
(急也猶道也聿求也言文王改作者非必欲急行己之道乃追述先祖之業来屋此為孝)考卜惟王
度是鎬京惟龜正之(注度謀也禮記)旣伐于崈(書大傳)芑枸
檵也(禮記注)
生民不&KR2050;不疈克岐克㘈禾穎穟穟瓜瓞
菶菶(說文)瓜瓞□□(集韵)卽有台家室(白虎通)誕降嘉
榖惟秬惟秠(說文)或舂或枕(儀禮注)或簸或舀(杼臼也)
烝之烰烰(說文)淅之溞溞(爾雅音義)后稷兆祀(集韵)
行葦維葉柅柅(文選注)肆筵設机(楚辭章句)鮐背
(爾雅)
旣醉類者不忝前哲壼者廣裕民人萬年者令聞
不忘祚胤者子孫蕃育之謂也(國語)
鳬鷖公尸來燕醺醺(說文)
假樂嘉樂(左傳公賦嘉樂)嘉樂君子憲憲令德(禮記正義云案詩本)
(文憲憲為顯顯與此不同者齊魯韓詩與毛詩不同也)保佑命之(禮記)不愆不忘
(文選注亡說苑作)不騫不忘(春秋繁露)不解於位(漢書)
公劉&KR0736;戢用光(孟子)于邠斯觀(白虎通)汭㘲之卽
(周禮注)
泂酌可以饙饎(說文)凱弟君子(禮記)
卷阿嗣先公爾酋矣祓禄康矣(爾雅注)噦噦其
羽(說苑)
民勞迄可小康(漢書)朁不畏明(說文曾也)
板下民卒&KR1248;(禮記)是用大簡(左傳)無然呭呭詍
詍(說文)洩洩(爾雅)辭之繹矣(說苑)勿用為笑(荀子)懽懽
(爾雅)民之方唸㕧(說文)介人惟藩大師惟垣毋俾城
壞毋獨斯畏(漢書)敬天之威不敢驅馳(後漢楊東傳)
蕩天命匪忱(說文)曾是彊圉(漢書注)爾德不明以
亡陪亡卿不明爾德以亡背亡仄(漢書)式號式謼(漢書)
殷鑒不遠近在夏后之世(國語)
抑衞武公作懿戒以自儆(注懿讀曰抑國語)惟德之隅(漢書)
有梏德行(禮記)荒沈于酒(漢書)誥爾民人(鹽鐵論)愼爾
侯度(左傳)白圭之㓠(說文)亡德不報惟民之則(漢書)不
諐于儀(禮記)我心懆懆(五經文字)誨爾忳忳(禮記注)藉
曰未知(漢書)
桑柔國步斯矉(說文)告女憂䘏誨女序爵誰能執
熱鮮不用濯(墨子)胡此畏忌(漢書)泰風有隧(爾雅注)
雲漢昭回於天王曰嗚呼饑饉洊臻耗射
下土(春秋繁露)先祖於摧(爾雅注)&KR2267;&KR2267;山川有□其聲
(說文)
崧高嵩高惟嶽峻極于天生甫及申(禮記注言周道將興)
(五岳為之生賢佐仲山甫及申伯正義案鄭志注禮在先未得毛詩傳)錫爾玠珪(爾雅注)
申伯番番旣入于徐(楚辭章句伯徐周宣王之舅申所封)
烝民天生烝民民之秉夷(孟子)不畏彊圉(漢書)
唯仲山甫補之(左傳)四牡駫駫四牡騯騯(說文)
韓奕王賜韓侯(周禮注)鉤膺鏤鐊(說文)邊豆有且
(集韵)姪娣從之(白虎通)今涿郡方城縣有韓侯城(水經注王)
(肅曰云云)
江漢武夫潢潢(鹽鐵論)肇敏戎公(後漢周舉傳)弛其文
德協此四國(禮記注弛施也協和也)
常武旣儆旣戒(周禮注)敦彼淮濆(說文)
瞻卬女反脱之(後漢書)懿厥悊婦匪降自天(漢書)
□人伎忒(說文)舍爾介逖(說文)邦國殄顇(漢書)
召旻昔者先王受命有如召公之臣(正義)
清廟頌言成也一章成篇宜列德故登歌清廟一
章也(後漢祭祀志曰注東平王蒼議詩傳云云)於者歎之也穆者敬之也
清者欲其在位者徧聞之也故周公升歌文王之功烈
德澤苟在廟中見文王者愀然如見文王(尚書大傳)肅
然清静謂之清廟(賈逵左傳注)逡奔走在廟(禮記注)無
斁於人斯(禮記)
維天之命子思論詩於穆不已孟仲子曰於穆不
似(正義譜云)惟天之命(禮記)誐以溢我(說文)誐以謐我
(廣韵說文)何以恤我我其收之(左傳逸詩注云)
烈文無競惟人四方其順之(左傳)不顯惟德於
戲前王不忘(禮記)
天作岐有夷之行子孫其保之(說苑)
昊天有成命是道成王之德也成王能明文昭能
定武烈者也夫道成命者而稱昊天翼其上也二后受
之讓於德也成王不敢康敬百姓也夙夜恭也夙夜
其命宥密(禮記)宥謐謐者寧也億也命者制令也基
者經也成王者武王之子文王之孫也文王有大德
而功未就武王有大功而治未成及成王承嗣仁以臨
民故稱昊天焉不敢怠安蚤興夜寐以繼文王之業(賈誼)
(新書叔向曰)緝熙亶厥心(亶厚也國語)
我將儀式刑文王之德(左傳)
時邁肆夏時邁也(周禮注云呂叔玉)
執競繁遏執傹也(周禮注云呂叔玉)鍾鼓鍠鍠磬管鏘
鏘(說文又作蹡蹡漢書)
思文渠思文也(周禮注呂叔玉云渠國語金奏肆夏繁遏)飴我釐麰
(漢書)
振鷺振羽(禮記客出以雍徹以振羽注振羽振鷺)
有瞽應&KR0615;縣鼓(周禮注)肅雍和鳴(禮記肅爾雅注作噰)
雝雍(論語禮記)有來雍雍(漢書)及徹帥學士而歌徹
(周禮注徹者歌雍)
載見鞗革有瑲(說文)
武無競惟烈(左傳)
閔予小子煢煢在㝌(說文)陟降廷止(漢書常注言成王念文)
(王武王之德奉而行之故鬼神上下臨其朝廷)
敬之天惟顯思(左傳)
小毖□夆(爾雅云孫炎曰謂相掣曳入於惡也辛王肅以言才薄莫之藩援則自得)
(毒孫毓云羣臣無肯牽引扶助我則自得辛螫之毒)
良耜其鎛斯㨄(集韵注周禮)旣茠荼蓼䆅之秩秩(說文)
(䆅積禾也)
絲衣素衣其紑弁服俅俅(說文)戴弁俅俅(爾雅)
(注)自堂徂基自羊徂牛言以内及外以小及大也(說苑)
鼐鼎及哉(史記音義哉音資)不虞不驁(史記)
酌汋(荀子左傳)勺(儀禮漢禮記書)
桓屢豐年(左傳武王作武其六曰蓋注此三六之數與今詩頌篇次不同楚樂歌之次)
(第)
賚鋪時繹思我徂惟求定(左傳武王作武其三曰)
般於皇明周(白虎通)
駉在駉之野有驈有騜(說文)
泮水薄采其荇(白虎通)其旂伐伐(羣經音辯)言采
其&KR1732;(說文)在頖獻馘(禮記注)束矢其&KR0679;(說文)
閟宫稙稚尗麥實始戩商(說文)王謂叔父(禮記注)
戎狄是應荆荼是徵(史記)周公方且膺之(孟子是周公所膺也音義)
(應訓當注膺擊也)太山巖巖魯侯是瞻(說苑)寢廟弈弈(蔡邕獨斷周)
(禮注作繹繹)
那那(國語以那為首)鼗鼓鼘鼘(說文)先聖王之傳恭猶不
敢專稱曰自古古曰在昔昔曰先民(國語)
烈祖亦有和□(說文)亦有盉羹(說文通釋)奏假無言(禮記)
鬷嘏無言(左傳)
玄鳥惟民所止(禮記)百祿是荷(左傳)
長發海水有&KR0914;(漢書)至于湯齊(禮記注讀為躋)聖敬日齊
(注聖敬日莊嚴上釋文仄皆反同)湯降不遲降有禮之謂也(國語)布政
優優(左傳憂說文)百禄是揫(說文)為下國駿蒙(荀子)為下國
恂蒙何天之寵傅奏其勇(大戴禮)武王載坺(說文)武
王載發(荀子)則莫我敢遏(漢書)包有三枿(漢書注)韋鼓
(漢書)
殷武䍘入其阻(說文)命于下國為下國所命為天
子(左傳注)四方是極(後漢書)
逸詩
支天之所支不可壞也其所壞亦不可支也(國語周詩)
(有之曰云云昔武王克商而作此詩也以為飫歌名之曰支以遺後之人使永監焉)
貍首曾孫侯氏四正具舉大夫君子凡以庶士小
大莫處御于君所以燕以射則燕則譽(禮記注諸侯之射節周禮諸)
(侯以貍首為節注貍首在樂記諸儀禮注貍首逸詩曾孫也貍之言不來也其詩有射侯首不朝者之言)
(大戴禮凡雅二十六篇其八篇可歌歌鹿鳴貍首鵲巢采繁采蘋伐檀白駒騶虞八篇廢不可歌七篇商齊可)
(歌也三篇間歌)貍首之斑然執女手之卷然(禮記)
轡之柔矣馬之剛矣轡之柔矣馬亦不剛轡亦不
柔志氣麃麃取與不疑(周書柔左傳國子賦轡之矣注見周書)
驪駒驪駒在門僕夫具存驪駒在路僕夫整駕(大戴)
(禮駒漢書王式傳歌驪注文選注同)
祈招祈招之愔愔式昭德音思我王度式如玉式
如金形民之力而無醉飽之心(左傳穆王欲肆其心周行天下祭公謀父作祈)
(招之詩以止王心家語形作刑)
徵招角招畜君何尤(孟子齊景公召太師曰為我作君臣相說之樂蓋徵招角)
(招是也其詩曰)
麥秀麥秀漸漸兮禾黍油油彼狡僮兮不與我好
兮(史記箕子作麥秀之詩)
九夏(王夏祴肆夏驁昭夏周納夏九章夏詩齊夏頌族夏夏夏禮注夏皆篇名之)
(族類也)
繁遏渠(國語先樂金奏肆夏繁遏渠天子所以饗元侯也注肆夏一名樊昭夏一名遏納夏一名渠)
采薺(周禮行以肆夏趨以采薺注樂名或曰逸詩禮記作采齊)
招雍肆夏孝成(尚書大傳維五紀奏鍾石論人聲招樂興於大麓之野報事還)
(歸二年&KR2611;然乃作大唐之歌招為賓客雍為主人始奏肆夏納以孝成)
新宫(儀禮燕禮下管新宫新注小雅逸篇左傳宋公賦新宫大射儀乃管宫三終注管謂吹蕩以)
(播新宫之樂斯朱文公曰或曰恐即干詩)
鳩飛(國語秦伯賦鳩飛注謂小宛之首章)
河水(左傳晉公子賦河水國語注河當作沔)
九德之歌(周禮)
明明崇禹生開(周書世俘篇禹籥人奏武萬獻明明三終奏崇生開三終注詩)
(篇名)
武宿夜(禮記舞莫重於武宿夜卒注武曲名舞正義武王至商郊停止宿夜士皆歡樂歌以待旦)
(故名焉)
茅鴟(左傳注王誦茅鴟刺不敬)
(缺)
巧笑倩兮美目盼兮素以為絢兮
唐棣之華偏其反而豈不爾思室是遠而(論語)
翹翹車乘招我以弓豈不欲往畏我友朋
雖有絲麻無棄菅蒯雖有姬姜無弃蕉萃凡百君子莫
不代匱
周道挺挺我心扄扄講事不令集人來定
俟河之清人壽幾何兆云詢多職競作羅(周詩曰有之)
我無所監夏后及商用亂之故民卒流亡
禮義不愆何恤於人言淑慎爾止無載爾偽
我之懷矣自詒伊慼(左傳)
相彼盍旦尚猶患之
昔吾有先正其言明且清國家以寧都邑以成庶民以
生誰能秉國成不自為正卒勞百姓(禮記)
皇皇上天其命不忒天之以善必報其德(家語)
四牡翼翼㠯征不服九變復貫知言之選(漢書)
浩浩者水育育者魚未有室家而安召我居(管子)
浩浩白水儵儵之魚君來召我我將安居國家未定從
我焉如(列女傳古有白水之詩)
鳳凰秋秋其翼若干其聲若簫有鳳有凰樂帝之心
如霜雪之將將如日月之光明為之則存不為之則亡
國有大命不可以告人妨其躬身
長夜漫兮永思騫兮大古之不慢兮禮義之不愆兮何
恤人之言兮
涓涓源水不壅不塞轂旣破碎乃大其輻事以敗矣乃
重大息
墨以為明狐貍而蒼(荀子)
將欲毁之必重累之將欲踣之必高舉之唯則定國
君君子則正以行其德君賤人則寬以盡其力無
過亂門(吕氏春秋)
魚在在藻厥志在餌(大戴禮)
青青之麥生於陵陂(莊子)
必擇所堪必謹所堪(墨子)
樂矣君子直言是務(晏子春秋)
木實繁者披其枝披其枝者傷其心大其都者危其國
尊其臣者卑其主
服難以勇治亂以知事之計也立傅以行教少以學義
之經也樹德莫如滋除害莫如盡
行百里者半於九十大武遠宅不涉(戰國策)
緜緜之葛在於曠野良工得之以為絺紵良工不得枯
死於野皇皇上帝其命不忒天之與人必報有德(說苑)
舟張辟雍鶬鶬相從八風回回鳳皇喈喈(尚書大傳樂日云云)
登彼西山兮采其薇矣以暴易暴兮不知其非矣神農
虞夏忽焉沒兮我安適歸矣吁嗟徂兮命之衰矣(史記伯夷)
(叔齊作歌可太史公曰睹軼詩異焉)
良弓之子必先為箕良冶之子必先為裘(列子言古詩)
佞人如□(集韵)
得人者興失人者崩(史記)
(缺)
駕辯(楚辭大招伏戲駕辯楚好商只曲古曲名文選注伏羲作琴始造此)
網罟(隋樂志伏羲有網罟之詠下夏侯玄辯樂論伏羲氏因時興利教民田魚天歸之有網罟之歌)
豐年(辯樂論神農教民食穀有豐年之詠)
八闋(吕氏春秋葛天氏歌八闋一曰載民二曰玄鳥三曰遂草木四曰奮五穀五曰敬天常六曰達帝功)
(七曰依地德八曰總萬物之極)
卿雲(舜大尚書傳)
南風(舜尸家語子)
晳陽南陽初慮朱于苓落歸來縵縵(尚書)
(大傳虞傳維元祀廵狩四嶽八伯每至其方各貢兩伯之樂其歌名云云後闕其一立我烝民莫匪爾極不)
(識不知順帝之則列子以為堯康衢童謠大夫曰古詩也普天之下莫非王土率土之濱莫非王臣吕氏春)
(秋以為舜自為詩)
破斧(吕氏春秋夏孔甲作為破斧之歌實始為東音)
燕燕(同上有娀氏二女作歌一終曰燕燕往飛實始作為北音)
晨露(同上湯命伊尹作為大濩歌晨露)
黃竹(穆王傳穆天子)
補遺(正義曰毛氏字與三家異者動以百數)
宵雅(禮記宵雅肄三注宵小也)弈弈梁山(韓弈疏爾雅)亦旣遘止(草蟲)貉
(皇矣貊其德音)漮(賓之初筵康爵)湯孫奏嘏(那)怡懌(節南山那夷懌)妉(氓無與士耽)
詢(溱洧洵)亮(柏舟不諒)顇(雨無正是瘁)虺穨(卷耳)㾖(十月悠悠我里)逐(考槃軸)痱
(四月具腓)噰噰鳴雁(匏有苦葉)䇓(卬須)㗉(載芟有略其耜)誃(巷伯侈兮)洵(桑柔侯旬)廱
廱(思齊雝雝)憴憴(抑繩繩)憢憢(鴟鴞嘵嘵)洋洋(二子乘舟養養)媞媞(葛屨提提)慅
慅(巷伯草草)訰訰(抑諄諄)邈邈(藐藐)版版(板)盪盪(蕩)爞爞(雲漢)敖敖
(板嚻嚻)瘐瘐(正月愈愈)殷殷(同上慇慇)郝郝(載芟澤澤)悽悽(出車萋萋)儵儵(小弁)
(踧踧)懽懽(板灌灌)愮愮(黍離搖搖)洩洩(板泄泄)謞謞(同上熇熇)其虛其徐
(北風)寤擗有摽(柏舟)幬(小星禂)悈(靈臺亟棘文王有聲)䩦革(韓弈)藲
(山有樞)其椔其翳(皇矣)蘦(采苓)以茠蒤蓼(良耜)虋(生民穈)虉
(防有鵲巢鷊)峐(屺峐多草木岵無草木王肅解依爾雅)焦護(六月)是禷是禡(皇矣)
启明(大東)騜駁其馬(東山雅竝爾)東方昌矣(雞鳴)&KR0974;&KR0974;震電(十月)
(之交)熠熠宵行(東山)滭沸濫泉(采菽)㴑洄(蒹葭說文)六月食鬱
及蒮(爾雅疏韓詩云)消搖(逍遙臣鉉等案詩只用消搖此二字字林所加)實覃實吁
詒我來麰詞之□矣惟葦及蒲(鬻鼎實云云)兄弟鬩于
牆不□不來(說文)若臨深淵若履薄冰(吕氏春秋周書曰)弇
(閟宫奄有)長楚(萇楚爾雅)上天之縡(揚雄傳)&KR3022;&KR1795;(漢碑&KR3022;&KR1795;衡門)詩小雅之
材七十四人大雅之材三十一人(司馬相如傳揜羣雅注張揖曰)
莕(關雎荇爾雅)及河嶠岳(時邁子淮南)魯詩傳曰古有梁騶天子
獵之田也(文選魏都賦注)枹櫟(爾雅)葛藟皇甫士安以為桓王詩
崔集注本亦作桓王(釋文)憂心㶣㶣(說文)子䘳(石經)皇
荂(莊子折楊皇荂本又作華)其儀一也心如結也(淮南子)夫旱鹿之榛
楛殖故君子得以易樂干禄焉(國語)憂心悄悄愠于羣
小孔子也(孟子)姼姼(好人提提書音義同漢)關雎興於鳥而君
子美之為其雌雄之不乖居也(淮南子)䓿&KR2303;(說文菡萏)烝然□
□蟋&KR2186;觲觲角弓(同上)古之君子悲周道之衰頌聲之輟
飾鼓以鷺存其風流(有駜振振鷺隋樂志)有狐綏綏齊詩作夕夕
得此戚施韓詩薛君曰戚施蟾蠩喻醜惡也(說文&KR1434;&KR2100;詹諸)
(也)韓詩說沉者曰蘋浮者曰薸(音瓢)節(左傳季&KR1061;子賦節之卒章)集註
作五月鳴鵙王肅謂古字五如七因訛為之韓詩序
曰關雎刺時也(詩說)靡所止疑齊詩作凝駉駉牡馬
河北本作牧馬韓詩序夫栘燕兄弟也閔管蔡之失
道也(詩說)夫栘之華萼不煒煒(藝文類聚)侈兮哆兮(崔靈恩集注)
鉹兮哆兮(說文)娓娓文王(集注)宜豻宜獄(周禮注)築城
伊淢字又作洫韓詩云洫深也(釋文)不僭不濫不敢怠
皇命以多福(左傳)以妟父母駟牡䮸䮸(說文)憂心
㶣㶣(直廉切同上)
關雎畢公作(補傳謂得之張超或謂得之蔡邕)㾯頽(說文)菟(兔置)麟之止
(釋文或無之字)□(說文緎)二子乘舟伋之𫝊母恐其死也而作詩
(劉向新序)□(說文榛)衞宣公子壽閔其兄伋之見害作憂思之
詩黍離是也(新序)鹿鳴者周大臣之所作也王道衰大
臣知賢者幽隱故彈絃風諫(文選注蔡邕琴操)周室之衰其卿
大夫緩於誼而急於利亡推讓之風而有爭田之訟故
詩人疾而刺之曰節彼南山惟石巖巖(董仲舒傳)魏武公信
讒詩刺之曰營營青蠅止于藩(袁孝政注劉子)周公旦乃作詩
曰文王在上(云云)以繩文王之德(吕氏春秋)周公詠文
王之德而作清廟(王襃講德論)周公與升歌而弦文武
諸侯在廟中者伋然淵其志和其情愀然若復見文武
之身(尚書大傳)取其宗祀之清貌則曰清廟(蔡邕明堂論)周
文公之頌曰載戢干戈(云云)思文后稷(云云國語)武王因先
王之樂又自作樂命曰象武(墨子)象謂周頌武也(明堂位)
周公輔成王作汋樂以奉天(春秋繁露)以車驛驛(釋文崔本)
不㕦不敖(說文)射義曰騶虞者樂官備也其詩有一發
五豝五豵于嗟騶虞之言樂得賢者衆多嘆思至仁之
人以充其官(儀禮注)敕爾瞽率爾衆工奏爾悲誦肅肅
雍雍毋怠毋凶(周禮鄭司農注云疏出曰似逸詩不知何從)勺言能勺先祖之
道也武言以功定天下也(漢書)頖宫郊之學也詩所謂
頖宫也(禮記注)伐檀其詩刺賢者不遇明王也(文選注張揖曰)
潛小爾雅作橬(釋文)不潛不濫不敢怠皇命以多福(左傳)
(缺)
詩四家異同唯韓詩略見於釋文而魯齊無所攷
劉向列女傳謂蔡人妻作芣苢周南大夫妻作汝
墳申人女作行露衞宣夫人作邶柏舟定姜送婦
作燕燕黎莊公夫人及其傅母作式微莊姜傅母
作碩人息夫人作大車新序謂伋之傅母作二子乘
舟壽閔其兄作憂思之詩黍離是也楚元王受詩於
浮丘伯向乃元王之孫所述蓋魯詩也鄭康成注
禮記以于嗟乎騶虞為嘆仁人以燕燕為定姜之
詩以生甫及申為仲山甫申伯以商為宋詩維鵜
在梁以不濡其翼為才上天之載讀曰栽至於湯
齊讀為躋注周禮云甸讀與惟禹敶之之敶同康
成從張恭祖受韓詩注禮之時未得毛傳所述蓋
韓詩也賈誼謂騶文王之囿虞虞官也歐陽子從
之韋昭注國語謂采菽王賜諸侯命服之樂黍苗
道召伯述職勞來諸侯與朱子集傳合太史公以
薄伐獫狁至於太原出輿彭彭城彼朔方為周襄
王時之詩班固謂靡室靡家之詩懿王時作城彼
朔方之詩宣王時作白虎通以相鼠為妻諫夫之
詩趙岐以小弁為伯竒之詩漢儒言詩其說不一
如此關雎正風之始也魯齊韓以為康王政衰之
詩揚子云傷始亂鹿鳴正雅之始也太史公云仁
義陵遲鹿鳴刺焉聖人刪詩豈以刺詩冠風雅之
首哉揚子又云正考甫常睎尹吉甫矣公子奚斯
常睎正考甫矣正考甫得商頌而以為作商頌奚
斯作新廟而以為作魯頌此皆先儒所不取許叔
重說文謂其稱詩毛氏皆古文也而字多與今詩
異豈詩之文亦如書之有古今歟併綴而錄之伯
厚甫後序
詩攷
