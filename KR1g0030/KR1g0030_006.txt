九經辨字瀆蒙卷六
歸安沈炳震撰
經典通借
周易
順(坤)易曰履霜堅冰至蓋言順也(本義)古字順慎通用
按此當作慎言當辨之於微也(升)君子以順德積
小以高大(釋文)順本又作慎(本義)王肅本作慎今案他書
引此亦多作慎意尤明白蓋古字通用也
磐(屯)磐桓利居貞(釋文)磐本亦作盤又作槃馬云槃桓
旋也
說(蒙)利用刑人用說桎梏(釋文)說吐活反徐音稅(小畜)
輿說輻(大畜)輿說輹(恒)莫之勝說(睽)後說之弧
財(泰)后以財成天地之道(釋文)財荀作裁(本義)財裁同
儉(否)君子以儉德辟難(本義)收斂其德不形于外以辟
小人之難
苞繫于苞桑(本義)苞與包同古易作包
盥(觀)盥而不薦(註)宗廟之可觀者莫盛于盥也至薦
簡略不復足觀孔子曰禘自既灌而往者吾不欲觀
之矣(案盥與灌同)
豶(大畜)豶豕之牙(疏)禇氏云豶除也除其牙也然豶之
為除爾雅無訓案爾雅云墳大防則墳是隄防之義
謂防制其牙古字假借雖豕傍土邊之異其義亦通
(釋文)劉云豕去勢曰豶
滕(咸)咸其輔頰舌滕口說也(本義)滕騰通用
次且(夬)其行次且(釋文)本亦作趑趄或作&KR3027;跙同行止
之礙也
包(姤)九二包有魚无咎九四包无魚起凶(疏)包皆
作庖(釋文)本亦作庖(繫辭下)古者包犠氏之王天下也
(釋文)本又作庖(姤)九五以杞包瓜(註)包瓜為物繫而
不食者也(疏)作匏瓜(釋文)子夏作苞
夤(艮)列其夤厲薰心(註)夤當中脊之肉也(釋文)夤鄭本
作&KR1569;
靡(中孚)我有好爵吾與爾靡之(疏)靡散也(釋文)本又作縻
同亡池反散也韓詩云共也(本義)靡與縻同繫戀也
錯(繫辭上)苟錯諸地而可矣(釋文)七故反本亦作措
嚮其受命也如嚮(疏)作響(釋文)許兩反又作響(本義)古文
響字
緼乾坤其易之緼邪(註)緼淵奥也(本義)緼同藴
絪緼(繫辭下)天地絪緼(疏)絪緼相附著之義(釋文)本又作
氤氲
烜(說卦)曰以烜之(釋文)作晅况晚反乾也本又作暅
尚書
巽(堯典)汝能庸命巽朕位(釋文)巽音遜馬云讓也(蔡註)吳氏
曰巽遜古通用
麓(舜典)納于大麓(孔傳)麓錄也納舜使大錄萬幾之政(疏)
麓聲近錄故為錄也
威(臯陶謨)天明畏自我民明威(蔡註)威古文作畏二字通
用(吕刑)雖畏勿畏(蔡註)畏威古通用
會(益稷)日月星辰山龍華蟲作會(孔傳)會五采也(釋文)胡對
反馬鄭作繪
豬(禹貢)大野既豬(孔傳)水所停曰豬(釋文)張魚反(蔡註)水蓄而
復流者謂之豬說文(周作瀦)禮作瀦
包草木漸包(孔傳)包叢生(釋文)字或作苞(疏)釋言云苞稹
也孫炎曰物叢生曰苞齊人名曰稹
亮隂(說命上)王宅憂亮隂三祀(孔傳)隂默也(釋文)亮本又作
諒如字(蔡註)亮龍張反隂鳥含反亮亦作諒隂古作闇
按喪服四制高宗諒隂三年鄭氏註云諒古作梁楣
謂之梁闇讀如鶉䳺之䳺闇謂廬也即倚廬之廬儀
禮翦屏柱楣鄭氏謂柱楣所謂梁闇是也
犂(泰誓中)播棄犂老(孔傳)鮐背之耉稱犂老(疏)老人背皮
似鮐面色似犂(蔡註)犂黧通黑而黃也
魄(武成)壬辰旁死魄(釋文)魄普白反說文作霸匹革反云
月始生魄然貎(案說文作霸經典皆作魄)
平平(洪範)王道平平(孔傳)言辨治(釋文)婢緜反
籥(金縢)啟籥見書乃并是吉(釋文)馬云藏卜兆書管(蔡註)籥
與鑰通
害(大誥)王害不違卜(蔡註)害曷也
戡(君奭)惟時二人弗戡(蔡註)戡堪古通用
甲(多方)因甲于内亂(疏)夾聲近甲古人夾與甲通用鄭
王皆以甲為狎
咤(顧命)三宿三祭三咤(釋文)咤陟嫁反說文作詫丁故反
奠爵也(案說文本作非詫詫誇也與㓃别)
毛詩
害(葛覃)害澣害否(毛傳)害何也
被(采蘩)被之僮僮(毛傳)被首飾也(箋)禮記主婦髲鬄(釋文)被
彼寄反(疏)箋引少牢之文與此被一也案少牢作被
裼註云被裼讀為髲鬄
穠(何彼穠矣)何彼穠矣唐棣之華(毛傳)猶戎戎也(疏)毛以華
狀物色言之不必有文
信(擊鼓)于嗟洵兮不我信兮(釋文)信毛音伸案信即古伸
字也(朱傳)信與申同
瑕(泉水)不瑕有害(朱傳)瑕何古音相近通用
說(定之方中)星言夙駕說于桑田(釋文)說毛始銳反舍也
奥(淇奥)瞻彼淇奥(毛傳)奥隈也(疏)爾雅厓内為隩李巡云
厓内近水為隩是也(釋文)於六反一音烏報反
匪有匪君子(毛傳)匪文章貎(釋文)芳尾反本又作斐音同
(朱傳)匪斐通
會會弁如星(箋)會弁之縫中(釋文)古外反說文作䯤
槃(考槃)考槃在澗碩人之寬(毛傳)槃樂也
軸考槃在陸碩人之軸(箋)軸病也(疏)箋以與陸為韻
宜讀為逐釋詁云逐病逐與軸蓋古今字異
發發(碩人)鱣鮪發發(釋文)發補末反馬云魚著網尾發發
然韓詩作鱍
泮(氓)隰則有泮(箋)泮讀為畔畔涯也(釋文)音判
遂(艽蘭)容兮遂兮垂帶悸兮(毛傳)佩玉遂遂然(箋)遂瑞也
(疏)大東云鞙鞙佩璲本所佩之物故言佩玉璲璲然
刀(河廣)誰謂河廣曾不容刀(箋)小船曰刀(釋文)刀如字字
書作舠說文作□
襢(大叔于田)襢裼暴虎(毛傳)襢裼肉袒也(釋文)本又作袒音但
鬯抑鬯弓忌(毛傳)鬯弢弓
橋(山有扶蘇)山有橋松(釋文)橋本亦作喬王云高也(朱傳)上竦
無枝曰橋亦作喬
龍隰有游龍(毛傳)龍紅草也(疏)釋草云紅蘢古其大者
蘬
漂(蘀兮)風其漂女(毛傳)漂猶吹也(釋文)本亦作飄
員(出其東門)縞衣綦巾聊樂我員(釋文)員音云本亦作云(朱傳)
員與云同語辭也
鬈(盧令)其人美且鬈(箋)鬈讀當為㩲㩲勇壯也
愉(山有樞)他人是愉(箋)愉讀曰偷偷取也
澤(無衣)豈曰無衣與子同澤(箋)襗䙝衣近汚垢(疏)箋以
上袍下裳則此亦衣名故易澤為襗說文云襗袴也
喜(七月)饁彼南畆田畯至喜(箋)喜讀為饎饎酒食也
(甫田大田)皆同
栗(東山)烝在栗薪(箋)栗析也古者聲栗裂同也(疏)借栗
為裂不是字誤故不云誤也
視(鹿鳴)視民不恌(箋)視古示字也(疏)古之字以目視物
以物示人同作視字後世作字異目視物作示傍見
示人物作單示字由是經傳之中視與示多相雜亂此
當作小示字而作視字是其與古今異義殊故鄭辨
之也
不(常棣)常棣之華鄂不韡韡(箋)承華者曰鄂不當作柎
柎鄂足也古聲不柎同(釋文)不芳浮反柎亦作跗方于
反
帑樂爾妻帑(毛傳)帑子也(釋文)帑依字吐蕩反經典通為
妻拏字今讀音拏
恒(天保)如月之恒(毛傳)恒弦也(釋文)恒本亦作絙古鄧反又
古恒反
莫(采薇)歲亦莫止(箋)莫晚也(疏)暮作莫古字通用也(釋文)
木亦作暮
遐(南山有臺)遐不眉壽(朱傳)遐何通(棫樸)遐不作人(朱傳)同
豈(蓼蕭)孔燕豈弟(孔傳)豈樂弟易也(釋文)豈開在反亦作愷
甫(車攻)東有甫草(箋)甫草甫田之草也鄭有圃田(釋文)音
補謂圃田鄭藪也
猗兩驂不猗(疏)兩驂之馬不相依倚(釋文)於寄反又於
綺反(節南山)有實其猗(箋)猗倚也(釋文)於宜反
柴助我舉柴(毛傳)柴積也(釋文)子智反又才寄反說文作
㧘
似(斯干)似續妣祖(箋)似讀如己午之己謂己成其宫廟
也(疏)不云字誤者古者似已字同周禮左宗廟在雉
門之外當午地則廟當已地故云已成其宫廟也
裼載衣之裼(毛傳)裼褓也(釋文)他計反(說文作禘)
憯(節南山)憯莫懲嗟(毛傳)憯曾也(釋文)士感反(說文作朁)
温(小宛)飲酒温克(箋)温藉自持以勝(疏)舒瑗云包裹曰
藴藴藉自將含容之義經中作温者蓋古字通用(釋文)
於運反
填哀我填寡(朱傳)填與瘨同病也
岸宜岸宜獄(釋文)岸如字韓詩作犴音同鄉亭之繫曰
犴朝廷曰獄
墐(小弁)行有死人尚或墐之(毛傳)墐路冡也(釋文)音覲(說文作殣)
麋(巧言)居河之麋(毛傳)水草交謂之麋(釋文)音眉本又作湄
爾雅作湄
緝緝(巷伯)緝緝翩翩(毛傳)緝緝口舌聲(釋文)七立反(說文作咠)
(聶語也)
旅(北山)旅力方剛(朱傳)旅與膂同
熲(無將大軍)不出于熲(朱傳)熲與耿同小明也
攘(甫田)攘其左右(箋)攘讀當為饟饟饋食也
俶載(大田)俶載南畆(箋)俶讀為熾載讀為菑言熾菑發
所受之地(疏)方言入地為熾反草為菑(載芟良耜)皆同
摧(鴛鴦)摧之秣之(箋)摧今莝字也
仇(賓之初筵)賓載手仇(箋)仇讀曰㪺(釋文)㪺讀曰俱謂挹取
酒
郵不知其郵(箋)郵過也(朱傳)與尤同
式式勿從謂(箋)式讀曰慝
平平(采菽)平平左右(毛傳)平平辨治也(疏)堯典云平章百
姓書傳作辨章則平辨義通而古今之異耳(釋文)婢延
反韓詩作辨閒雅之貎
遺(角弓)莫肯下遺(箋)遺讀曰隨
蹈(菀柳)上帝甚蹈(箋)蹈讀曰悼(釋文)病也
吉(都人士)謂之尹吉(箋)吉讀為姞尹氏姞氏周室婚姻
舊姓也
問(文王)宣昭義問(朱傳)問聞通(緜)亦下隕厥問(朱傳)同
有有虞殷自天(朱傳)有又通
烈假(思齊)烈假不瑕(箋)烈假皆病也瑕已也為厲假之
行者不已之而自已言化之深也(疏)鄭讀烈假為厲
瘕故云皆病也或作癩(釋文)列鄭作厲力世反
菑(皇矣)其菑其翳(毛傳)木立死曰菑(釋文)本又作甾側吏反
又音緇玉篇(生作椔)民無菑無害(釋文)菑音災
辟(靈臺)於樂辟廱(毛傳)水旋丘如璧曰辟廱(疏)璧體圓而
内有孔此水亦圓而内有地猶如璧然(釋文)音璧
兹(下武)昭兹來許(朱傳)兹哉聲相近古蓋通用也
弗(生民)以弗無子(箋)弗之言祓也(釋文)祓音弗又音廢
恒恒之秬秠(毛傳)恒徧也(釋文)古鄧反本又作亘
叟叟釋之叟叟(毛傳)釋淅米也叟叟聲也(釋文)叟所留反
又作溲濤米聲也爾雅作溞音同郭音騷
敦(行葦)敦弓既堅(毛傳)敦弓畫弓也天子敦弓(疏)敦與彫
古今之異彫是畫飾之義故云畫弓(釋文)敦音彫(有客)
敦琢其旅(釋文)敦都回反徐音彫(疏)釋器云玉謂之彫
敦彫古今字
句敦弓既句(釋文)句古豆反說文作彀云長弓曰彀
台黃耉台背(箋)台之言鮐大老則背有鮐(疏)爾雅作
鮐以其似鮐魚
芮(公劉)芮鞫之即(毛傳)芮水厓也(箋)芮之言内也(疏)此以
水内為芮則是厓名非水名也夏官職方氏雍州其
川涇汭註汭在豳地詩大雅公劉云芮鞫之即即此
芮為水名者蓋注禮之時未詳詩義故也(釋文)本又作
汭如銳反
稼穡(桑柔)好是稼穡(箋)好用是居家吝嗇之人(釋文)稼鄭
作家謂居家也下句稼穡維寶同穡本亦作嗇鄭云
吝嗇也尋鄭家嗇二字本皆無禾下稼穡卒痒始從
禾(疏)箋不言稼當為家則所授之本先作家字也
涼職涼善背(毛傳)涼薄也(箋)信也(朱傳)疑鄭說為得之
薦(雲漢)饑饉薦臻(朱傳)薦荐通重也
卬瞻卬昊天(釋文)音仰本亦作仰下章同
共(韓奕)虔共爾位(箋)古之恭字或作共
鋪(江漢)淮夷來鋪(毛傳)鋪病也(釋文)普吳反徐音孚(疏)釋詁
作痡音義同
艾(臣工)奄觀銍艾(釋文)艾音刈(朱傳)穫也
鶬(載見)鞗革有鶬(箋)鶬金飾貎(釋文)本亦作鎗(烈祖)八鸞
鶬鶬(毛傳)言文德之有聲也(釋文)本又作鏘七羊反
佛(敬之)佛時仔肩(箋)佛輔也(釋文)音弼(朱傳)與弼通
荓蜂(小毖)莫予荓蜂(毛傳)荓蜂掣曳也(釋文)荓普經反爾雅
作甹蜂本又作夆孚逢反(疏)爾雅註謂相掣曳入於
惡也荓蜂甹夆古今字耳
麃(載芟)緜緜其麃(毛傳)麃耘也(釋文)說文作穮云穮耨鉏田
也
咽咽(有駜)鼓咽咽(毛傳)咽咽鼓節也(釋文)咽本又作淵同烏
玄反又於即反
詹(閟宫)魯邦所詹(朱傳)與瞻同
置(那)置我鞉鼓(箋)置讀曰植(釋文)時職反又音值
庸庸鼓有斁(毛傳)大鐘曰鏞(朱傳)庸鏞通
賚(烈祖)賚我思成(箋)讀如往來之來
員(玄鳥)景員維河(朱傳)與下篇幅隕義同蓋言周也
河景員維河(箋)員古文作云河之言何也(疏)言維何
者是設問之辭
適(殷武)勿予禍適(朱傳)適讁通
周禮
胥(天官冡宰)胥十有二人(註)胥讀如諝謂其有才知為什
長(疏)周官之内稱胥者多若大胥小胥胥師之類彼
不讀從諝從此可知
聯三曰官聯以會官治(註)聯讀為連古書連作聯謂
連事通職相佐助也
疏八曰臣妾聚斂疏材(註)疏材百草根實可食者
頒八曰匪頒之式(註)匪分也頒讀為班布之班謂班
賜也
斿八曰斿貢(註)斿讀如囿游之游燕好珠璣琅玕也
責(小宰)四曰聽稱責以傅别(註)謂貸予(疏)舉責生子彼
此俱為稱意故為稱責
共令百官府共其財用(釋文)共音恭禮本供字皆作共
可以意求之
鱻(庖人)凡其死生鱻薧之物(註)鮮謂生肉薧謂乾肉(釋文)
鱻悉然反
齎(外府)共其財用之幣齎(註)先鄭云齎或為咨今禮家
定齎作資後鄭曰齎資同耳其字以齊次為聲從貝
變易古字
蕃(地官大司徒)九曰蕃樂(註)杜子春讀蕃樂為藩樂謂
閉藏樂器而不作
旬(均人)豐年則公旬用三日焉中年則公旬用二日焉
無年則公旬用一日焉(註)旬均也讀如㽦㽦原隰之
㽦易坤為均今書亦有作旬者(疏)王制既云用民歲
不過三日明不得為旬十日解之旬與均俱有均平
之意(釋文)㽦音均又舒均反又音旬
總(㕓人)掌斂市絘布總布(註)總讀如租&KR1469;之&KR1469;
耡(遂人)以興耡利甿(註)杜子春讀耡為助(里宰)以歲時
合耦于耡(註)杜子春云耡讀為助後鄭曰耡者里宰
治處也若今街彈之室於此合耦使相佐助因放而
為名
貍(春官大宗伯)以貍沈祭山林川澤(註)祭山林曰埋川澤
曰沈(鬱人)共其祼器遂貍之
甸(小宗伯)若大甸(註)甸讀曰田(司服)凡甸冠弁服(釋文)甸
音田
晉(典瑞)王晉大圭(註)晉讀為搢紳之搢(釋文)如字一音箭
(考工記廬人)去一以為晉圍(註)晉讀如王搢大圭之搢
矜所捷也(釋文)捷所洽反
苛(世婦)不敬者而苛罰之(註)苛譴也(疏)謂呵責罰之(釋文)
胡何反
道(大司樂)興道諷誦言語(註)道讀曰導言古以剴今也
采(大胥)春入學舍采合舞(註)先鄭云舍采謂舞者皆持
芬香之采或曰見於師以菜為摯菜直謂蔬食菜羹
之菜或曰學者皆人君卿大夫之子衣服采飾舍采
者滅損解釋盛服以下其師也後鄭曰采讀為菜始
入學釋菜禮先師菜蘋蘩之屬
志(保章氏)掌天星以志星辰日月之變動(註)志古文識
識記也(疏)古之文字少志意之志與記識之識同後
代自有記識之字不復以志為識
赤叐(秋官總序)赤叐氏(註)赤叐猶言捇拔也(疏)捇拔除去
之也(釋文)赤采昔反叐畔末反
汋(士師)一曰邦汋(註)汋讀如酌酒之酌謂斟酌盜國家
密事若今時刺探尚書事
遂(司烜氏)以夫遂取明火於日(註)夫遂陽遂也先鄭云
夫發聲
戚速(冬官考工記)不微至無以為戚速也(註)齊人有名疾
為數(釋文)戚音促數色角反
湛(鍾氏)鍾氏染羽以朱湛丹秫三月而熾之(註)湛讀如
漸車帷裳之漸熾炊也
衡(玉人)鼻寸衡四寸(註)衡古文横假借字也
耑(磬氏)已下則摩其耑(釋文)耑音端本又作端
笴(矢人)以其笴厚為之羽深(註)笴讀為槀謂矢幹古文
假借字(釋文)古老反下相笴同
匪(椊人)且其匪色必似鳴矣(註)匪采色也
𣙗(匠人)置𣙗以縣(註)𣙗古文臬假借字
畏(弓人)夫角之中恒當弓之畏(註)畏讀如秦師入隈之
隈(疏)從隈為曲隈之義
荼斲目必荼(註)荼讀為舒寬緩以荼(註)荼古文舒
假借字
敝長其畏而薄其敝(註)敝讀為蔽塞之蔽(疏)謂人所
握持手蔽之處
儀禮
說(士昏禮)主人說服于房媵受婦說服于室御受(釋文)吐
活反(鄉飲酒禮)同
辯(鄉飲酒禮)衆賓辯有脯醢(註)今文辯皆作徧(釋文)音遍
(鄉射禮)司射乃比衆耦辯(公食大夫禮)以柶辯擩之
共北面坐奠觶退共少立(註)共拱手也(釋文)九勇反
挺薦脯五挺(註)挺猶膱也(釋文)大熲反本亦作脡同
爾(燕禮)南鄉爾卿卿西面北上爾大夫(註)爾近也移也
管(聘禮)管人布幕于寢門外(註)管猶館也管人為客
三日具沐五日具浴
尚以柶兼諸觶尚擸(釋文)尚與上通
奏(公食大夫禮)載體進奏(註)奏謂皮膚之理也(疏)鄉飲酒
鄉射記右胖進腠
采(士喪禮)君釋采入門(註)釋采者祝為君禮門神也(釋文)
七代反
个(士虞禮)舉魚腊俎俎釋三个(註)个猶枚也今俗或名
枚曰個音相近(釋文)古賀反
醋尸以醋主人(釋文)醋才各反本亦作酢
寫(特牲饋食禮)主人出寫嗇于房(註)變黍言嗇因事託戒
欲其重稼嗇
摡(少牢饋食禮)雍人摡鼎匕俎于雍㸑
禮記
視(曲禮上)幼子常視母誑(註)視今之示字
辨然後辨聲(釋文)辨音遍下同(樂記)其治辨者其禮具
(釋文)同
寫器之溉者不寫其餘皆寫(註)傳已器中乃食之也
佛獻鳥者佛其首(註)佛戾也(釋文)本亦作拂扶弗反
(學記)其求之也佛(釋文)同
竟入竟而問禁(釋文)竟音境
與所以使民决嫌疑定猶與也(釋文)與本亦作豫
假(曲禮下)天王登假(釋文)假音遐
隊(檀弓上)公隊佐車授綏(釋文)隊直類反(檀弓下)退人若
將隊諸淵(釋文)隊本又作墜
衡古者冠縮縫今也衡縫(註)衡讀為横
說使子貢說驂而賻之(釋文)說本又作稅同他活反
消摇消摇於門(釋文)本又作逍遥
志孔子之喪公西赤為志焉(註)志謂章識
以(檀弓下)則豈不得以(註)以與巳字本同
朌(王制)名山大澤不以朌(註)肦讀為班
卷三公一命卷(註)卷俗讀也其通則曰衮(郊特牲)卷
冕路車可陳也而不可好也(玉藻)龍卷以祭
郵郵罰麗於事(註)郵過也(釋文)音尤俗作尤
倉(月令)駕倉龍服倉玉倉同蒼
耆節耆欲定心氣(釋文)耆市志反(凡作耆欲者同可以意求)
學(文王世子)凡學世子及學士必時(釋文)學戸孝反教也
刑(禮運)刑仁講讓(註)刑猶則也
竭五行之動迭相竭也(註)竭猶負戴也(釋文)竭義作揭
其列反負擔也
温(禮器)禮有擯詔樂有相步温之至也(註)皆為温藉重
禮也(釋文)温紆運反(内則)柔色以温之(註)同
箴(内則)箴管線纊箴同針
荼(玉藻)諸侯荼前詘後直讓於天子也(註)荼讀為舒
休盛氣顛實揚休(陳註)休與煦同
稅(喪服小記)生不及祖父母諸父昆弟而父稅喪已則否
(釋文)稅他活反下同
逡(大傳)執豆籩逡奔走(註)逡疾周頌曰逡奔走在廟
范(少儀)祭左右軌范乃飲(註)軌與范聲同
宵(學記)宵雅肄三(註)宵之言小也
煖(樂記)煖之以日月(釋文)煖許袁反
狄狄成滌濫之音作(註)狄滌往來疾貎(疏)詩踧踧周
道字雖異與此同(陳註)狄與逖同遠也
喬齊音敖辟喬志(釋文)喬音驕本或作驕(表記)喬而野
(釋文)同
坊(經解)猶坊止水之所自來也(釋文)坊音房本又作防
(坊記)釋文坊音防經文皆同
午(哀公問)午其衆以伐有道(釋文)午王肅本作迕迕違也
(陳註)與迕同
弛(孔子閒居)弛其文德協此四國(註)弛施也
瑕(表記)瑕不謂矣(註)瑕之言胡也
菑怨菑及其身(釋文)音災(大學)菑必逮夫身(下同)
雅(緇衣)君雅曰(註)雅書序作牙假借字也
信(儒行)竟信其志(註)信讀如屈伸之伸假借字也
段(昏義)棗栗段修(釋文)段本又作腵或作鍜同
適(燕義)莫敢適之義也(釋文)適音敵本亦作敵
亢莫敢與君亢禮也(釋文)亢苦浪反
春秋左傳
枝(桓五年傳)蔡衛不枝固將先奔(註)不能相支持也
齊(莊六年傳)若不早圖後君噬齊(註)若齧腹齊喻不相及
隊(八年傳)公懼隊于車隊同墜
稅(九年傳)及堂阜而稅之(釋文)本又作說土活反
比(十年傳)蒙臯比而先犯之(註)臯比虎皮(疏)虎皮其名
臯比其義未聞(釋文)比音毗
悖(十一年傳)禹湯罪已其興也悖焉(釋文)悖與勃同
共(二十四傳)夫儉德之共也
麋(僖二十八傳)余賜女孟諸之麋(註)水草之交曰麋(疏)釋
水云水草交為湄古字皆得通用
詒(文十六傳)年自七十以上無不饋詒也(釋文)詒遺也
音(十七年傳)鹿死不擇音(註)音所休蔭之處古字聲同皆
相假借
溜(宣二年傳)三進及溜而後視之(釋文)溜屋霤也
盛盛服將朝尚早坐而假寐(釋文)盛音成本亦作成
靡(成二年傳)師至靡笄之下(註)山名(釋文)靡音摩
責已責逮鰥(註)已責棄逋責(昭二十傳釋文)責本又作債同
泠(九年傳)對曰泠人也(註)泠人樂官(釋文)依字作伶(昭二)
(十一傳)泠州鳩(註)泠樂官(釋文)力丁反字或作伶非也
杖(襄八年傳)杖莫如信完守以老楚杖信以待晉不亦可
乎杖同仗
雍(二十六傳)子反與子靈争夏姬而雍害其事(釋文)於勇反
廷(二十八傳)君使子展廷勞於東門之外(註)廷往也
慆(昭三年傳)君日不悛以樂慆憂(註)慆藏也(疏)當讀如弓
韜之韜言以音樂樂身埋藏憂愁於樂中
志(四年傳)且曰志之(註)志識也
皇(七年傳)社稷之不皇况能懷思君德(註)皇暇也
感(十一年傳)王貪而無信唯蔡於感(註)言楚常恨其不服
順(釋文)感尸暗反
鹿(二十傳)山林之木衡鹿守之鹿同麓
衰(三十二傳)遲速衰序(註)衰差也(釋文)初危反
妃各有妃偶(釋文)妃音配
辨(定八年傳)子言辨舍爵於季氏之廟而出(註)辨猶周徧
也(釋文)音徧
蔥靈(九年傳)載蔥靈寢於其中(註)蔥靈輜車名(釋文)蔥初
江反(疏)此車兩旁開蔥可以觀望蔥中豎木謂之靈
今猶名此木為靈子
承(哀四年傳)蔡昭侯將如吳諸大夫恐其又遷也承(註)承
音懲蓋楚言(疏)懲創往年之遷徙懲承音相近聲轉
而字異耳
胡(十一年傳)胡簋之事則嘗學之矣(註)夏曰胡周曰簋
春秋公羊傳
營(莊二十五傳)以朱絲營社(釋文)營本亦作縈
慬(定八年傳)慬然後得免慬同僅
春秋穀梁傳
信(隠元年傳)信道而不信邪(註)信申字古今所共用
苞(五年傳)苞人民毆牛馬曰侵苞制也
般(桓三年傳)諸毋般申之(註)般囊也(疏)男子般革婦人般
絲所以盛帨巾之屬為謹敬也
鹿(僖十四傳)林屬於山曰鹿(註)山足
熏(三十一傳)免牲者為之緇衣熏裳有司玄端奉送至
于南郊熏同纁
九經辨字瀆蒙卷六
