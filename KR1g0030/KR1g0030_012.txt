九經辨字瀆蒙卷十二
歸安沈炳震撰
注解傳述人(見陸氏釋文)
宓犧氏之王天下仰則觀於天文俯則察於地理觀鳥
獸之文與地之宜近取諸身遠取諸物始畫八卦(或云因河)
(圖而畫八卦)因而重之為六十四文王拘於羑里作卦辭周
公作爻辭孔子作彖辭象辭文言繫辭說卦序卦雜卦
十翼班固曰孔子晚而好易讀之韋編三絶而為之傳
傳即十翼也(先儒說重卦及爻辭為十翼不同解見余所撰)自魯商瞿子木受
易於孔子以授魯橋庇子庸子庸授江東馯(戸旦反徐廣音寒)
臂子弓子弓授燕周醜子家子家授東武孫虞子乘子
乘授齊田何子莊(高士傳云字莊漢書儒林傳云臨淄人)及秦燔書易為
卜筮之書獨不禁故傳授者不絶漢興田何以齊田徒
杜陵號杜田生授東武王同子中及洛陽周王孫梁人
丁寬(字子㐮事田何復從周王孫受古義作易說三萬言訓故舉大誼而已藝文志云易說八篇為梁孝)
(王將軍)齊服生(劉向别錄云齊人號服光)皆著易傳漢初言易者本之
田生同授淄川楊何(字叔一本作字叔元大中大夫)寬授同郡碭田王
孫王孫授施讐及孟喜梁丘賀由是有施孟梁丘之學
焉施讐(字長卿沛人為博士)傳易授張禹(字子文河内軹人使家蓮勺以論語授成帝位)
(至丞相安昌侯)及琅邪魯伯(會稽太守)禹授淮揚彭宣(字子佩大司空長平)
(侯作易傳)及沛戴崇(字子平少府作易傳)伯授太山毛莫如(字少路常山太守)
及琅邪邴丹(字曼容)後漢劉昆(字桓公陳留東昏人傳中弘農太守光禄勲)受
施氏易於沛人戴賓其子軼(宇君文官至宗正)孟善(字長卿東海蘭陵人)
(曲臺署長丞相掾)父孟卿善為禮春秋孟卿以禮經多春秋煩
雜乃使喜從田王孫受易喜為易章句授同郡白光(字少)
(子)及沛翟牧(字子况)後漢洼丹(字子王南陽育陽人世傳孟氏易作易通論七篇官)
(至大鴻臚)觟陽鴻(字孟孫中山人少府)任安(字定祖廣緜竹人)皆傳孟氏易梁
丘賀(字長翁琅邪諸人少府)本從太中大夫京房受易(房淄川楊何弟子)
後更事田王孫傳子臨(黃門郎少府)臨傳五鹿充宗(字君孟代)
(郡人少府玄菟太守)及琅邪王駿(王吉子御史大夫)充宗授平陵士孫張
(字仲方博士揚州牧光禄大夫給事中家世傳業)及沛鄧彭祖(字長夏真定太守)齊衡
咸(字長賓王莽講學大夫)後漢苑升(代郡人博士)傳梁丘易(一本作傳孟氏易)
以授京兆楊政(字七行左中郎將)又潁川張興(字君上太子少傅)傳梁
丘易弟子著錄且萬人子魴傳其業(魴官至張掖屬國都尉)京房
(字君明東郡頓丘人本姓李推律自定為京至魏郡太守)受易梁人焦延壽(字延壽名贛)
延壽云嘗從孟喜問易會喜死房以延壽易即孟氏學
翟牧白生不肯曰非也延壽嘗曰得我術以亡身者京
生也房為易章句說長於災異以授東海段嘉(漢書儒林傳作)
(殿嘉)及河東姚平河南乘弘(一本作桑弘)皆為郎博士由是前
漢多京氏學後漢戴馮(字次仲汝南平輿人侍中兼領虎賁中郎將)孫期
(字仲竒濟隂成武人兼治古文尚書不仕)魏滿(字叔牙南陽人弘農太守)並傳之費直(字長)
(翁東萊人單父令)傳易授琅邪王璜(字平仲又傳古文尚書)為費氏學本
以古字號古文易無章句徒以彖象繋辭文言解說上
下經(七綠云直易章句四卷殘缺)漢成帝時劉向典校書考易說以
為諸易家說皆祖田何楊叔元丁將軍大義略同唯京
氏為異向又以中古文易經校施孟梁丘三家之易經
或脱去無咎悔亡唯費氏經與古文同范曄後漢書云
京兆陳元(字長孫司空南閤祭酒兼傳左氏春秋)扶風馬融(字季長茂陵人南郡太守)
(議郎為易傳又注尚書毛詩禮記論語)河南鄭衆(字仲師大司農兼傳毛詩周禮左氏春秋)北
海鄭玄(字康成高密人師事馬融大司農徵不至還家凡所注易尚書三禮論語尚書大傳五經)
(中候箋毛氏作毛詩普駁許慎五經異議鍼何休左氏膏肓去公羊墨守起穀梁廢疾休見大慙)潁川
荀爽(字慈明官至司空為易言)並傳費氏易沛人高相治易與費直
同時其易亦無章句專說隂陽災異自言出丁將軍傳
至相相授子康(康以明易為郎)及蘭陵毋將永(豫章都尉)為高氏學
漢初立易楊氏博士宣帝復立施孟梁丘之易元帝
又立京氏易費高二家不得立民間傳之後漢費氏興而
而高氏遂微永嘉之亂施氏梁丘之易亡孟京費之易
人無傳者唯鄭康成王輔嗣所注行于世(江左中興易惟置王氏博)
(士太常荀崧奏請置鄭易博士詔許值王敦亂下果立)而王氏為世所重今以王
為主其繋辭已下王不注相承以韓康伯注續之今亦
用韓本子夏易傳三卷(卜商字子夏衛人孔子弟子魏文侯師七略云漢興韓嬰傳中)
(經簿錄云丁寬所作張璠云或馯臂子弓所作薛虞記盧不詳何許人)孟喜章句十卷
(無上經七錄云又下經無旅至節無上繫)京房章句十二卷(七錄云十卷錄一卷日)
費直章句四卷(殘缺)馬融傳十卷(七錄云九卷)荀爽注十卷
(七錄云十一卷)鄭玄注十卷(錄一卷七錄云十二卷)劉表章句五卷(字景升山)
(陽高平人後漢鎮南將軍荆州牧南城侯中經簿錄云注易十卷七錄云九卷錄一卷)宋衷注
九卷(字仲子南陽章陵人後漢荊州五等從事七志七錄云十卷)虞翻注十卷(字仲翔會)
(稽餘姚人後漢侍御史)陸績述十三卷(字公紀吳郡吳人後漢偏將軍鬱林太守七志云錄)
(一卷)董遇章句十二卷(字季直弘農華隂人魏侍中大司農七志七錄並行十卷)王肅
注十卷(字子邕東海蘭陵人魏衛將軍太常蘭陵景侯又注尚書禮容服論語孔子家語述毛詩注作)
(聖證論難鄭玄)王弼注七卷(字輔嗣山陽高平人魏尚書郎年二十四卒注易上下經六卷作易)
(略例一卷又注老子七志云注易十卷)姚信注十卷(字德祐七錄云字元直吳興人吳太常卿)
(七錄云二十卷)王廙注十二卷(字世將琅邪臨沂人東晉荆州刺史贈驃騎將軍武陵康侯七)
(錄云十卷)張璠集解十二卷(安定人東晉秘書郎參著作集二十二家解序云依向秀本鍾)
(會字士季潁川人魏鎮西將軍為易無互體論向秀字子期河内人晉散騎常侍為易義庾運字玄度新野人)
(官至尚書為易義一云易注應貞字吉甫汝南人晉散騎常侍為明易論荀煇字景文潁川潁隂人晉太子中)
(庶子為易義七志云注易十卷張輝字義元梁國人晉侍中平陵亭侯為易義王弘字正宗弼之兄晉大司農)
(贈太常為易義阮咸字仲容陳留人籍之兄子晉散騎常侍始平太守為易義阮渾字長成籍之子晉太子中)
(庶子馮翔太守為易義楊乂字玄舒汝南人晉司徒左長史為易卦序論王濟字武子太原人晉河南尹為易)
(義衛瓘字伯玉河東人晉太保蘭陵成侯為易義欒肇字水初大山人晉太保掾尚書郎為易論鄒湛字潤甫)
(南陽新野人晉國子祭酒為易統略杜育字方叔㐮城人國子祭酒為易義楊瓉不知何許人晉司徒右長史)
(為易義張軌字士彦安定人凉州刺史諡武公為易義宣舒字幼驥陳郡人晉宜城令為通知來藏往論邢融)
(裴藻許適楊藻四人不詳何人並為易義七錄云集二十八家七志云十卷)干寶注十卷(字令)
(升新蔡人東晉散騎常侍領著作)黃潁注十卷(南海人晉廣州儒林從事)蜀才注
十卷(七錄云不詳何人七志云是王弼後人案蜀李書云姓范名長生一名賢隠居青城山自號蜀才李)
(雄以為丞相)尹濤注六卷(不詳何人)費元珪注九卷(蜀人齊安西參軍)
荀爽九家集注十卷(不知何人所集稱荀爽者以為主故也其序有荀爽京房馬融)
(鄭玄宋衷虞翻陸績姚信翟子玄子玄不詳何人為易義注内文有張氏朱氏並不詳何人)
謝万(字万石陳郡人東晉預州刺史)韓伯(字康伯潁川人東晉太常卿)袁悅之(字元禮陳)
(郡人東晉驃騎咨議參軍)桓玄(字敬道譙國龍亢人偽楚皇帝)卞伯玉(濟隂人宋東陽太守黃門)
(郎)荀柔之(潁川潁隂人宋奉朝請)徐爰(字季玉琅邪人宋太中大夫)顧懽(字景怡或)
(云字玄平吳郡人齊太學博士徵不起)明僧紹(字承烈平原人國子博士徵不起)劉瓛(字子)
(珪沛國人齊步兵校尉不拜諡貞簡先生七錄云繫辭義疏)自謝万以下十人並注
繫辭為易音者三人(王肅已見前李軌字弘範江夏人東晉祠部郎中都亭侯徐邈)
(字仙民東莞人東晉中書侍郎太子前衛率)
右易近代梁禇仲都陳周弘正(弘正作老莊義疏官至尚)
(書僕射諡簡子)並作易義此其知名者
書者本王之號令右史所記孔子刪錄斷自唐虞下訖
秦穆典謨訓誥誓命之文凡百篇而為之序及秦禁學
孔子之末孫惠壁藏之(宋語云孔騰字子㐮畏秦法峻急藏尚書孝經論語於夫子舊)
(堂壁中漢紀尹敏傳以為孔鮒藏之)漢興欲立尚書無能通者聞濟南伏
生(名勝故秦博士)傳之文帝欲徵時年已九十餘不能行於是
詔太常使掌故晁錯受焉(古文尚書云伏生年老不能正言言不可曉使其女傳言)
(教錯)伏生失其本經口誦二十九篇傳授(漢書云伏生為秦禁書壁藏之)
(漢定伏生求其書亡數十篇獨得二十九篇以教齊魯之間)以其上古之書謂之尚
書(鄭云以為孔子撰書尊而命之曰尚書尚者上也蓋言若天書然王肅云上所言下為史所書故曰尚書)
伏生授濟南張生千乘歐陽生(字和伯千乘人)生授同郡兒
寬(御史大夫)寬又從孔安國受業以授歐陽生之子(歐陽大小夏侯)
(尚書皆出于寬)歐陽氏世傳業至曾孫高作尚書章句為
歐陽歙(字正思後漢大司徒)歙以上八世皆為博士濟南林尊(字長)
(賓為博士論石渠官至少府太子太傅)受尚書於歐陽高以授平當(字子思下)
(邑人徙平陵官至丞相封侯子晏亦明經至大司徒)及陳翁生(梁人信都太傅家世傳業)翁生
授殷崇(琅邪人為博士)及龔勝(字君賓楚人右扶風)當授朱普(字公文九江人為博)
(士)及鮑宣(字子都勃海人官室司隷)後漢濟隂曹曾(字伯山諫大夫)受業于
歐陽歙傳其子祉(河南尹)又陳留陳弇(字叔明受業于丁鴻)樂安
牟長(字君高河内太守中散大夫)竝傳歐陽尚書沛國桓榮(字春卿太子太)
(傅太常五更關内侯)受尚書于朱普(東觀漢記云榮事九江朱文即普字)以授漢明
帝遂世相傳東京最盛(漢記云門生為公卿者甚衆學者慕之以為法榮子郁以書授)
(和帝而官至侍中大常郁子焉復以書授安帝官至太子大傅太尉)張生(濟南人為博士)授夏侯
都尉(魯人)都尉傳族子始昌(始昌通五經以齊詩尚書教授為昌邑太傅)始
昌傳族子勝(字長公後屬東平長信少府太子太傅)勝從始昌受尚書及
洪範五行傳說災異又事同郡簡卿卿者兒寬四人
又從歐陽氏問為學精熟所問非一師善說禮服受詔
撰尚書論語說(藝文志夏侯勝尚書章句二十九卷)號為大夏侯氏學傳
齊人周堪(堪字少卿太子少傅光禄勲)及魯國孔霸(字次[孑(焉-正+?)]孔子十三世孫為博士)
(以書授元帝官至太中大夫關内侯號褒成君)霸傳子光(字子夏丞相博山侯光又事牟卿)
堪授魯國牟卿(為博士)及長安許商(字伯長四至九卿善算著五行論)商
授沛唐林(字子高王莽時為九卿)及平陵吳章(字偉君王莽時博士)重泉王
吉(字少音王莽時為九卿)齊炔欽(字幼卿王莽時博士)後漢北海牟融亦傳
大夏侯尚書夏侯建(字長卿勝從父兄子為博士議郎太子少傅)師事夏侯
勝及歐陽高左右采獲又從五經諸儒問與尚書相出
入者牽引以次章句為小夏侯氏學傳平陵張山拊(字長)
(賓為博士論石渠至少府)山拊受同縣李尋(字子長騎都尉)及鄭寬中(字少君為)
(博士授成帝官至光禄大夫領尚書事關内侯)山陽張無故(字子孺廣陵太傅)信都
秦恭(字延君城陽内史增師法至百萬言)陳留假倉(字子驕以謁者論石渠至膠東相)
寬中授東郡趙玄(御史大夫)無故授沛唐尊(王莽太傅)恭授魯
馮賓(為博士)後漢東海王良亦傳小夏侯尚書漢宣帝本
始中河内女子得泰誓一篇獻之與伏生所誦合三十
篇漢世行之然泰誓年月不與序相應又不與左傳
國語孟子衆書所引泰誓同馬鄭王肅諸儒皆疑之漢
書儒林傳云百兩篇者出東萊張霸分析合二十九篇
以為數十又采左傳書序為作首尾凡二百篇篇或數
簡文意淺陋成帝時劉向校之非是後遂黜其書古文
尚書者孔惠之所藏也魯恭王壊孔子舊宅(漢景帝程姬之子名)
(餘封于魯諡恭王)於壁中得之并禮論語孝經皆科斗文字博
士孔安國(字子國魯人孔子十二世孫授詩於魯申公官至諫大夫臨淮太守)以校㐲生
所誦為隷古寫之增多伏生二十五篇(藝文志云多十六篇)又伏
生誤合五篇凡三十九篇為四十六卷(藝文志云尚書古文經四十六)
(卷五十七篇)安國又受詔為古文尚書傳值武帝末巫蠱事
起經籍道息不獲奏上藏之私家(安國并作古文論語古文孝經傳藝文志)
(云安國獻尚書傳遭巫蠱事未列于學官)以授都尉朝司馬遷亦從安國問
故遷書多古文說劉向以中古文校歐陽大小夏侯三
家經文脱誤甚衆(藝文志云酒誥脱簡一召誥脱簡二文異者七百有餘脱字數十)都
尉朝授膠東庸生(名譚亦傳論語)庸生授清河胡常(字少子以明穀梁春)
(秋為博士至部刺史又傳左氏春秋)常授虢徐敖(右扶風掾又傳毛詩)敖授琅邪王
璜及平陵塗惲(字子真)惲授河南乘欽(字君長一本作桑欽)王莽時
諸學皆立惲璜等貴顯范曄後漢書云中興扶風杜林
傳古文尚書賈逵(字景伯扶風人左中郎將侍中)為之作訓馬融作傳
鄭玄注解由是古文尚書遂顯于世案今馬鄭所注並
伏生所誦非古文也孔氏之本絶是以馬鄭杜預之徒
皆謂之逸書王肅亦注今文而解大與古文相類或肅
私見孔傳而秘之乎江左中興元帝時預章内文梅頤
(字仲真汝南人)奏上孔傳古文尚書亡舜典一篇購不能得乃
取王肅注堯典從眘徽五典以下分為舜典篇以續之
(孔序謂伏生以舜典合于堯典孔傳堯典止說帝曰欽哉而馬鄭王之本同為堯典故取為舜典)學徒
遂盛後范寗(字武子順陽人東晉預章太守兼注穀梁)變為今文集注俗問
或取舜典篇以續孔氏齊明帝建武中吳興姚方興采
馬王之注造孔傳舜典一篇云于大&KR2008;頭買得上之梁
武時為博士議曰孔序稱伏生誤合五篇皆文相承接
所以致誤舜典首有曰若稽古伏生雖昏耄何容合之
遂不行用漢始立歐陽尚書宣帝復立大小夏侯博士
平帝立古文永嘉喪亂衆家之書並滅亡而古文孔傳
置博士鄭氏亦置博士一人近唯崇古文馬鄭王注遂
廢今以孔氏為正其舜典一篇仍用王肅本
孔安國古文尚書傳十三卷馬融注十一卷(字季長)鄭玄
注九卷王肅注十卷謝沈注十五卷(字行思會稽人東晉尚書部郎領著作錄一卷)
李顒注十卷(字長林江夏人東晉本郡太守)范寗集解十卷姜道盛集
解十卷(天水人官給事中字道盛)尚書大傳三卷(伏生作)為尚書音者
四人(孔安國鄭玄李軌徐邈案兩漢人不作音後人所託)
右尚書梁國子助教江夏費甝作義疏行於
世
詩者所以言志吟詠性情以諷其上者也古有采詩之
官王者巡守則陳詩以觀民風知得失自考正也動天
地感鬼神厚人倫美教化移風俗莫近乎詩是以孔子
最先刪錄既取周詩上兼商頌凡三百一十一篇(毛公為故)
(訓時已亡六篇故藝文志云三百五篇)以授子夏子夏遂作序焉(或曰毛公作序)
(解見注疏)口以相傳未有章句戰國之世專任武力雅頌之
聲為鄭衛所亂其廢絶亦可知矣遭秦焚書而得全者
以其人所諷誦不專在竹帛故也漢興傳者有四家魯
人申公(亦謂申培公楚王太傅武帝以安車蒲輪徵之時申公年八十餘以為大中大夫)受詩
于浮丘伯以詩經為訓故以教無傳疑者則闕不傳號
曰魯詩弟子為博士者十餘人郎中令王臧(蘭陵人)御史
大夫趙綰(代人)臨淮太守孔安國膠西内史周霸城陽内
史夏寬東陽太守魯賜(碭人)長沙内史繆生(蘭陵人)膠東中
尉徐偃膠東内史闕門慶忌(鄒人)皆申公弟子也申公本
以詩春秋授瑕丘江公盡能傳之徒衆最盛魯許生免
中徐公(免中縣名)皆守學教授丞相韋賢受詩于江公及許生
傳子玄成(賢字長[孑(焉-正+?)]玄成字少翁父子竝為丞相封扶陽侯又治禮論語玄成兄子賞以詩授哀帝大司)
(焉車騎將軍)又王式(字翁思東平新桃人昌邑王師)受詩於免中徐公及許
生以授張生長安(名長安字幼君山陽人為博士論石渠至淮陽中尉)及唐長
賓(東平人為博士楚王太傳)褚少孫(沛人為博士褚氏家傳云即續史記褚先生)張生兄
子游卿(諫大夫)以詩授元帝傳王扶(琅邪人泗水中尉)扶授許晏
(陳留人為博士)又薛廣德(字長卿沛國相人御史大夫)受詩于王式授龔舍
(字君倩楚國人太山大守)齊人轅固生(漢景帝時為博士至清河太傅)作詩傳號齊
詩傳夏侯始昌始昌授后蒼(字近君東海郯人通詩禮為博士至少府)蒼授
翼奉(字少君東海下邳人為博士諫大夫)及蕭望之(字長倩東海蘭陵人御史大夫前將軍兼)
(傳論語)匡衡(字稚圭東海承人丞相樂安侯子咸亦明卿歴九卿家世多為博士)衡授師丹
(字公仲琅邪人大司空)及伏理(字游君高密太傅家世傳業)滿昌(字君都潁川人詹事)昌
授張邯(九江人)及皮容(琅邪人)皆至大官徒衆尤盛後漢陳
元方亦傳齊詩燕人韓嬰(漢文帝時為博士至常山太傳)推詩之意作
内外傳數萬言號曰韓詩淮南賁生受之武帝時嬰與
董仲舒論於上前仲舒不能難(嬰又嘗為易傳燕趙間好詩故其易微唯韓氏)
(自傳之)其孫商為博士孝宣時涿韓生其後也河内趙子
事燕韓生授同郡蔡誼(誼以詩授昭帝至丞相封侯)誼授同郡食子
公(為博士)及琅邪王吉(字子陽王駿父昌邑中尉諫大夫吉兼五經能為鄒氏春秋以詩論)
(教授)子公授太山栗豐(部刺史)吉授淄川長孫順(為博士)豐授
山陽張就順授東海髮福(一本作段福)竝至大官藝文志云
齊韓詩或取春秋采雜說咸非其本義魯最為近之毛
詩者出自毛公河間獻王好之徐整(字文操豫章人吳太常卿)云子
夏授高行子高行子授薛倉子薛倉子授帛妙子帛妙
子授河間人大毛公毛公為詩故訓傳於家以授趙人
小毛公(一云名萇)小毛公為河間獻王博士以不在漢朝故
不列於學一云子夏傳曾申(字子西魯人曾參之子)申傳魏人李
克克傳魯人孟仲子(鄭玄詩譜云子思之弟子)孟仲子傳根牟子根
牟子傳趙人孫卿子孫卿子傳魯人大毛公漢書儒林
傳云毛公趙人治詩為河間獻王博士授同國貫長卿
(徐整作長公)長卿授解延年(為阿武令詩譜云齊人)延年授虢徐敖敖
授九江陳俠(王莽講學大夫)或云陳俠傳謝曼卿元始五年公
車徵說詩後漢鄭衆賈逵傳毛詩馬融作毛詩注鄭玄
作毛詩箋申明毛義難三家於是三家遂廢矣魏太常
王肅更述毛非鄭荆州刺史王基(字伯輿東萊人)駮王肅申鄭
義晉豫州刺史孫毓(字休郎北海平昌人長沙太守)為詩評評毛鄭王
肅三家同異朋於王徐州從事陳統(字元方)難孫申鄭宋
徵士鴈門周續之(字道祖及雷次宗俱事廬山惠遠法師)豫章雷次宗(字仲)
(倫宋通直郎徵不起)齊沛國劉瓛並為詩序義前漢魯齊韓三家
詩列於學官平帝世毛詩始立齊詩久亡魯詩不過江
東韓詩雖在人無傳者唯毛詩鄭箋獨立國學今所遵用
毛詩故訓傳二十卷(鄭氏箋)馬融注十卷(無下帙)王肅注二
十卷謝沈注二十卷江熙注二十卷(字太和濟陽人東晉兖州别駕)鄭
玄詩譜二卷(徐整暢大叔裘隠)孫毓詩同異評十卷陸璣毛詩
草木鳥獸蟲魚疏二卷(字元恪吳郡人吳太子中庶子烏程令)為詩音者
九人鄭玄徐邈蔡氏孔氏阮侃王肅江惇干寶李軌(阮侃)
(字德恕陳留人河内太守江惇字思俊河内人東晉微士蔡氏孔氏不詳何人)
右詩梁有桂州刺史清河崔靈思集衆解為
毛詩集注二十四卷俗間又有徐爰詩音近
吳興沈重亦撰詩音義
安上治民莫善於禮鄭子太叔云夫禮天之經地之義
民之行也左傳云禮所以經國家定社稷序民人利
後嗣者也禮教之設其源遠哉帝王質文世有損益至
於周公代時轉浮周公居攝曲為之制故曰經禮三百
威儀三千及周之衰諸侯始僣將踰法度惡其害已
皆滅去其籍自孔子時而不具矣孔子反魯乃始刪定值
戰國交争秦氏坑焚惟故禮經崩壞為甚漢興有魯高
堂生傳士禮十七篇即今之儀禮也而魯徐生善為容
孝文時為禮官大夫景帝時河間獻王好古得古禮獻
之(鄭六藝論公後得孔氏壁中河間獻王古文禮五十六篇記百三十一篇周禮六篇其十七篇與高堂生)
(所傳同而字多異劉向别錄云古文記二百四篇藝文志曰禮古經五十六篇出於魯淹中蘇林云淹中里名)
或曰河間獻王開獻書之路時有李氏上周官五篇失
事官一篇乃購千金不得取考工記以補之瑕丘蕭奮
以禮至淮陽太守授東海孟卿(孟喜父)卿授同郡后蒼及
魯閭丘卿其古禮經五十六篇蒼傳十七篇所餘三十
九篇詔付書館名為逸禮蒼說禮數萬言號曰后蒼曲
臺記(在曲臺校書著記因以為名)孝宣之世蒼為最明蒼授沛聞人
通漢(字子方以太子舍人論石渠至中山中尉)及梁戴德(字延君號大戴信都太傅)戴聖
(字次君號小戴以博士論石渠至九江太守)沛慶普(字孝公東平大傅)由是禮有大
小戴慶氏之學普授魯夏侯敬又傳族子咸(豫章太守)大戴
授琅邪徐良(字游卿為博士州牧郡守家世傳業)小戴授梁人橋仁(字季卿大)
(鴻臚家世傳業)及楊榮(守于孫琅邪太守)王莽時劉歆為國師始建立
周官經以為周禮河南緱氏杜子春受業於歆還家以
教門徒好學之士鄭興父子(興字少贛河南人後漢太中大夫子衆已見前並作)
(周禮解詁)等多往師之賈景伯亦作周禮解詁禮記者本孔
子門徒共撰所聞以為此記後人通儒各有損益故中
庸是子思伋所作緇衣是公孫尼子所制鄭玄云月令
是吕不韋所撰盧植(字子幹涿郡人後漢北中郎將九江太守)云王制是漢
時博士所為陳邵(字節下邳人晉司空長史)周禮論序云戴德刪古
禮二百四篇為八十五篇謂之大戴禮戴聖刪大戴禮
為四十九篇是為小戴禮(漢劉向别錄有四十九篇其篇次與今禮記同名為他家)
(書拾撰所取不可謂之小戴禮)後漢馬融盧植考諸家同異附戴聖篇
章去其繁重及所敘略而行於世即今之禮記是也鄭
玄亦依盧馬之本而注焉范曄後漢書云中興鄭衆傳
周官經後馬融作周官傳授鄭玄玄作周官注(鄭注弓杜子春)
(鄭大夫鄭司農之義鄭玄三禮日錄云二鄭信同宗之大儒今贊而辯之)玄本治小戴禮後
以古經校之取其於義長者順者故為鄭氏學玄又注
小戴所傳禮記四十九篇通為三禮焉漢初立高堂禮
生博士後又立大小戴慶氏三家王莽又立周禮後漢
三禮皆立博士今慶氏曲臺久亡大戴無傳學者唯鄭
注周禮儀禮禮記竝列學官而喪服一篇又别行於世
今三禮俱以鄭為主
馬融注周官十二卷鄭玄注十二卷王肅注十二卷干
寶注十三卷
右周禮
鄭玄注儀禮十七卷馬融王肅孔倫(字敬序會稽人東晉廬陵太守集衆)
(家注)陳銓(不詳何人)裴松之(字士期河東人宋太中大夫西鄉侯)雷次宗蔡超(字西)
(遠濟陽人宋丞相諮議參軍)田儁之(字僧紹馮翊人齊東平太守)劉道拔(彭城人宋海豐令)
周續之(自馬融以下並注喪服)
右儀禮
盧植注禮記二十卷鄭玄注二十卷王肅注三十卷孫
炎注二十九卷(字叔然樂安人魏祕書監徵不就)業遵注十二卷(字長儒燕)
(人宋奉朝請)庾蔚之略解十卷(潁川人宋員外常侍)
右禮記
鄭玄(三禮音各一卷)王肅(三禮音各一卷七錄唯云撰禮記音)李軌(周禮儀禮音各一卷禮記)
(音二卷)劉昌宗(周禮儀禮音各一卷禮記音二卷)徐邈(周禮音一卷七錄無禮記音一卷)
射慈(字孝忠彭城人吳中書侍郎齊王傅禮記音一卷)謝楨(不詳何人禮記音一卷)孫毓
(禮記音一卷)曹耽(字愛道譙國人東安諮議參軍禮記音二卷)尹毅(天水人東晉國)
(子助教禮記音一卷)蔡謨(字道明濟陽考城人晉司徒禮記音一卷)范宣(字宣子濟陽人東晉員外)
(郎不就禮記音二卷)徐爰(禮記音三卷)王曉(作周禮音一卷云定鄭氏音土江南無此書不)
(詳何人)
右作音人近有戚衮作周禮音沈重撰周禮
禮記音梁國子助教皇侃撰禮記義疏五十
卷又傳喪服義疏竝行於世
古之王者必有史官君舉則書所以慎言行昭法式也
諸侯亦有國史春秋即魯之史記也孔子應聘不遇自
衛而歸西狩獲麟傷其虛應乃與魯君子左丘明觀書
於太史氏因魯史記而作春秋上遵周公遺制下明將
來之法褒善黜惡勒成十二公之經以授弟子弟子退
而異言丘明恐弟子各安其意以失其真故論本事而
為之傳明夫子不以空言說經也春秋所貶損人當世
君臣其事實皆形於傳故隠其書而不宣所以免時難
也及未世口說流行故有公羊(名高齊人子夏弟子受經于子夏)穀梁
(名赤魯人糜信云與秦孝公同時七錄云名淑字元始風俗通云子夏門人)鄒氏(王吉善鄒氏春秋)
夾氏之傳鄒氏無師夾氏有錄無書故不顯于世(桓譚新論)
(云左氏傳遭戰國寢藏後百餘年魯人穀梁赤作春秋殘略多有遺文又有齊人公羊高緣經文作傳彌失本事)
漢興齊人胡母生(字子都景帝時為博士年老歸教于齊齊之言春秋者宗事之公孫弘亦)
(頗受焉)趙人董仲舒(官至江都膠西相)並治公羊春秋蘭陵褚大
(梁相)東平嬴公(諫大夫)廣川段仲温吕步舒(步舒丞相長史)皆仲舒
弟子嬴公守學不失師法授東海孟卿及魯眭弘(字孟)
(符節令)弘授嚴彭祖(字公子東海下邳人為博士至左馮翊太子太傅)及顔安樂
(字翁孫魯國薛人也孟姊子也為齊郡太守丞)由是公羊有嚴顔之學弘弟子
百餘人常曰春秋之意在二子矣彭祖授琅邪王中(少府)
(家世傳業)中授同郡公孫文(東平太傅徒衆甚盛)及東門雲(荆州刺史)安樂
授淮陽冷豐(字次君菑川太守)及淄川任翁(少府)豐授大司徒馬
宫(字游卿東海戚人封扶德侯)及琅邪左咸(郡守九卿徒衆甚盛)始貢禹(字少翁琅)
(邪人御史大夫)事嬴公而成於眭孟以授潁川堂谿惠惠授泰
山冥都(丞相史)又疎廣(字仲翁東海蘭陵人太子太傅)事孟卿以授琅邪
筦路筦路及冥都又事顔安樂路授大司農孫寶(字子嚴潁)
(川鄢陵人)瑕丘江公授穀梁春秋及詩於魯申公武帝時為
博士(傳子至孫皆為博士)使與董仲舒論江公呐於口而丞相公
孫弘本為公羊學比輯其義卒用董生於是上因尊公
羊家詔太子受衛太子復私問穀梁而善之其後浸微
唯魯榮廣(字王孫)皓星公二人受焉廣盡能傳其詩春秋
蔡千秋(字少君諫大夫郎中戸將)梁周慶(字幼君)丁姓(字子孫至中山太傅)皆從
廣受千秋又事皓星公為學最篤宣帝即位聞衛太子
好穀梁乃召千秋與公羊家並說上善穀梁說後又選
郎十人從千秋受會千秋病死徵江公孫為博士詔劉
向受穀梁欲令助之江博士復死乃徵周慶丁姓待詔
使卒授十人十餘歲皆明習乃召五經名儒太子太傅
蕭望之等大議殿中平公羊穀梁同異(時公羊博士嚴彭祖侍郎申輓)
(伊推宋顯穀梁議郎尹更始待詔劉向周慶丁姓並論)望之等多從穀梁由是大
盛慶姓皆為博士姓授楚申章昌曼君(為博士至長沙太傅)初尹
更始(字翁君汝南邵陵人議郎諫大夫長樂戸將)事蔡千秋又受左氏傳取
其變理合者以為章句傳子咸(大司農)及翟方進(字子威汝南上)
(蔡人丞相封侯)房鳳(字子元琅邪不其人光禄大夫五官中郎將青州牧)始江博士授胡
常常授梁蕭秉(字君房)王莾時為講學大夫左丘明作
傳以授曾申申傳衛人吳起(魏文侯相)起傳其子期期傳楚
人鐸椒(楚太傳)椒傳趙人虞卿(趙相)卿傳同郡荀卿名況況
傳武威張蒼(漢丞相北平侯)蒼傳洛陽賈誼(長沙梁王太傅)誼傳至其
孫嘉嘉傳趙人貫公(漢書云賈誼授貫公為河間獻王博士)貫公傳其少
子長卿(蕩陰令)長卿傳京兆尹張敞(字子高河東平陽人徙杜陵)及侍
御史張禹(字長子清河人)禹數為御史大夫蕭望之言左氏望
之善之薦禹徵待詔未及問會病死禹傳尹更始更始
傳其子咸及翟古進胡常常授黎陽賈護(字季君哀帝時待詔為郎)
護授蒼梧陳欽(字子佚以左氏授王莽至將軍)漢書儒林傳云漢興北
平侯張蒼及梁太傅賈誼京兆尹張敞大中大夫劉公
子皆修春秋左氏傳始劉歆(字子駿向之子王莽國師)從尹咸及翟
方進受左氏(哀帝時歆與房鳳王龔欲立左氏為師丹所奏不果平帝世始得立)由是言
左氏者本之賈護劉歆授扶風賈徽(字元伯後漢潁隂令作春秋條例二)
(十一卷)徽傳子逵逵受詔列公羊穀梁不如左氏四十事
奏之名曰左氏長義章帝善之逵又作左氏訓詁司空
南閤祭酒陳元作左氏同異大司農鄭衆作左氏條例
章句南郡太守馬融為三家同異之說京兆尹延篤(字叔)
(堅南陽人)受左氏於賈逵之孫伯升因而注之汝南彭汪(字仲)
(博)記先師竒說及舊注太中大夫許淑(字惠卿魏郡人)九江太
守服虔(字子慎河南人)侍中孔嘉(字山甫扶風人)魏司徒王朗(字景興肅之父)
荆州刺史王基大司農董遇徵士燉煌周生烈並注解
左氏傳梓潼李仲欽著左氏指歸陳郡潁容(字子嚴後漢公車徵)
(不就)作春秋條例又何休(字邵公任城人後漢諫大夫)作左氏膏肓公
羊墨守穀梁廢疾鄭康成鍼膏肓發墨守起廢疾自是
左氏大興漢初立公羊博士宣帝又立穀梁平帝始立
左氏後漢建武中以魏郡李封為左氏博士羣儒蔽固
者數廷争之及封卒因不復補和帝元興十一年鄭興
父子奏上左氏乃立於學官仍行於世迄今遂盛行二
傳漸微(江左中興立左氏傳杜氏服氏博士太常荀崧奏請立二傳博士詔許立公羊云轂梁膚淺不)
(足立博士王敦亂竟不果立)左氏今用杜預注公羊用何休注穀梁
用范甯注(二傳近代無講者恐其學遂絶故為音以示將來)
士燮注春秋經十一卷(字彦威蒼梧人吳衛將軍龍編侯)賈逵左氏解
詁三十卷服虔解誼三十卷王肅注三十卷董遇章句
三十卷杜預經傳集解三十卷(字元凱京兆杜陵人晉鎮南大將軍開府儀同)
(三司當陽穆侯)孫毓注二十八卷杜預春秋釋例十五卷四十
篇服虔音一卷魏高貴鄉公音三卷(曹髦字士彦魏廢帝)嵇康音
三卷(字叔夜譙郡人晉中散大夫)杜預音三卷李軌音三卷荀訥音
四卷(字世言新蔡人東晉尚書郎)徐邈音三卷
右左氏梁東宫學士沈文何撰春秋義疏闕
下帙陳東宫學士王元規續成之元規又撰
春秋音
何休注公羊十二卷王愆期注十二卷(字門子河東人東晉散騎常侍)
(辰陽伯)高龍注十二卷(字文范陽人東晉河南太守)孔衍集解十四卷
(字舒元魯人東晉廣陵相)李軌音一卷江惇音一卷
右公羊
漢更始穀梁章句十五卷唐固注十二卷(吴尚書僕)
(射)糜信注十二卷(字南山東海人魏樂平太守)孔衍集解十四卷徐
邈注十二卷徐乾注十三卷(字文祚東莞人東晉給事中)范甯集注十
二卷段肅注十二卷(不詳何人)胡訥集解十卷
右穀梁
孝經者孔子為弟子曾參說孝道因明天子庶人五等
之孝事親之法亦遭焚燼河間人顔芝為秦禁藏之漢
氏尊學芝子貞出之是為今文長孫氏博士江翁少府
后蒼諫大夫翼奉安昌侯張禹傳之各自名家凡十八
章又有古文出於孔氏壁中别有閨門一章自餘分析
十八章總為二十二章孔安國作傳劉向校書定為十
八後漢馬融亦作古文孝經傳而世不傳世所行鄭注
相承以為鄭玄案鄭志及中經簿無唯中朝穆帝集講
孝經云以鄭玄為主檢孝經注與康成注五經不同未
詳是非(江右中興孝經論語共立鄭氏博士一人)古文孝經世既不行今隨
俗用鄭注十八章本
孔安國馬融鄭衆鄭玄王肅蘇林(字孝友陳留人魏散騎常侍)何晏
(字平叔南陽人魏吏部尚書駙馬都尉關内侯)劉邵(字孔才廣平人魏光禄勲一云劉熙)韋昭(字弘)
(嗣吳郡人吳侍中領左史高陵亭侯為晉諱改為暉)徐整謝萬孫氏(不詳何人)殷仲
文(陳郡人東晉東陽太守)車胤(字武子南平人東晉丹陽尹)荀昶(字茂祖潁川人宋中書郎)
孔光(字文泰東莞人)何承天(東海人宋廷尉卿)釋慧琳(秦郡人宋世沙門)王玄
戴(字彦運齊光禄大夫)明僧紹
右並注孝經皇侃撰義疏先儒無為音者
論語者孔子應荅弟子及時人所言或弟子相與言而
接聞於夫子之語也當時弟子各有所記夫子既終微
言已絶弟子恐離居已後各生異見而聖言永滅故相
與論撰因輯時賢及古明王之語合成一法謂之論語
鄭康成云仲弓子夏等所撰定漢興傳者則有三家魯
論語者魯人所傳即今所行篇次是也常山都尉龔奮
長信少府夏侯勝丞相韋賢及子玄成魯扶卿(鄭云扶先或說)
(先先生)太子少傅夏侯建前將軍蕭望之並傳之各自名
家齊論語者齊人所傳别有問王知道二篇凡二十二
篇其二十篇中章句頗多於魯論昌邑中尉王吉少府
宋畸琅邪王卿御史大夫貢禹尚書令五鹿充宗膠東
庸生竝傳之唯王陽名家古論語者出自孔氏壁中凡
二十一篇有兩子張(如淳云分堯曰篇後子張問何如可以從政以下為篇名曰從政)篇
次不與齊魯論同(新論云文異音四百餘字)孔安國為傳後漢馬融
亦注之安昌侯張禹受魯論于夏侯建又從庸生王吉
受齊論擇善而從號曰張侯論最後而行於漢世禹以
論授成帝後漢包咸(字子長吳人大鴻臚)周氏(不詳何人)並為章句列
於學官鄭玄就魯論張包周之篇章攷之齊古為之注
焉魏吏部尚書何晏集孔安國包咸周氏馬融鄭玄陳
羣(字長文潁川人魏司空)王肅周生烈(燉煌人七錄云字文達本姓唐魏博士侍中)之
說并下已意為集解正始中上之盛行於世今以為主
鄭玄注十卷王肅注十卷虞翻注十卷何晏集解十卷
譙周注十卷(字尹南巴西人晉散騎常侍不拜陽城亭侯)衛瓘注八卷(少二卷末)
(明帝補闕)崔豹注十卷(字正熊燕國人晉尚書左中兵郎)李充集注十卷(東晉)
(人)孫綽集注十卷(字興公太原人東晉廷尉卿長樂亭侯)盈氏注十卷(不詳)
(何人)孟整注十卷(一云孟陋陋字少孤江夏人東晉撫軍參軍不就)梁覬注十卷
(天水人東晉國子博士)袁喬注十卷(字彦叔陳國人東晉益州刺史湘西簡侯)尹毅注
十卷江熙集解十二卷張馮注十卷(字長宗吳人東晉司徒左長史)孔
澄之注十卷(字仲淵會稽人宋新安太守)虞遐注十卷(會稽人齊員外郎)王
弼釋疑三卷欒肇釋疑十卷徐邈音一卷
右論語皇侃撰義䟽行於世
爾雅者所以訓釋五經辯章同異實九流之通路百代
之指南多識鳥獸草木之名博覽而不惑者也爾近也
雅正也言可近而取正也釋詁一篇蓋周公所作釋言
以下或言仲尼所增子夏所足叔孫通所益梁文所補
張楫論之詳矣前漢終軍始受豹鼠之賜自兹迄今斯
文盛矣先儒多為億必之說乖蓋闕之義唯郭景純洽
聞強識詳悉古今作爾雅注為世所重今依郭本為正
犍為文學注三卷(一云犍為郡文學卒史臣舍人漢武帝時待詔闕中卷)劉歆注
三卷(與李巡注正同疑非歆注)樊光注六卷(京兆人後漢中散大夫沈旋疑非光注)李
巡注三卷(汝南人後漢中黃門)孫炎注三卷(音一卷)郭璞注三卷(字景)
(純河東人東晉弘農太守著作郎音一卷圖贊二卷)
右爾雅梁有沈旋(約之子)集衆家之注陳博士
施乾國子祭酒謝嶠舍人顧野王並撰音既
是名家今亦采之附於先儒之末
九經辨字瀆蒙卷十二
ssssss
