七經孟子考文補遺卷二
日本山井鼎
物觀撰
周易兼義上經需傳第二
需
考異足利本經雖小有言以吉終也以作也古本自
我致宼宼作戎註故光亨貞吉二本作故曰光亨貞吉
也一本有曰無也(九三)猶有須焉足利本須作需可
以不敗下有也三本同(九五)獲貞吉也二本也上有者
字(上六)而塞其路下三本有也而後終吉下同疏此需
卦係辭也(一葉右五行)宋板係作繇非但得乾之剛健(一葉)
(左六行)健作彊是需道終畢(二葉右一行)需作須下(二行)故需
道畢矣同謹按正嘉二本上作須下作需則不有禍
敗也(三葉左四行)無也字宂之與位各隨事義也(四葉右六行)
位作血但以需于酒食(四葉左一行)于作待
補遺古本經象曰酒食貞吉酒上有需字足利本同註
(九二)以吉終也終下有者字二本同疏二来逼已(四葉右一行)
宋板二作三
訟
考異古本註能惕然後可以獲中吉三本宋板能作皆
三本吉下有也字萬歷與崇禎同(彖曰)中乃吉也三本
足利本吉上有得字應斯任也一本斯下有之字
(象曰)物有其分起契之過職不相濫三本足利本宋板共
無起契之過四字而不責於人下二本有也字(初六)
然後乃吉下三本有也字隂非先唱者也二本唱作
陽而了訟必辯明矣二本足利本宋板矣作也一本
作者也(九四)故吉從之下三本有也(九五)故訟元吉下
有也三本同疏言中九二之剛(六葉左五行)宋板中作由
已且不可(七葉右一行)且作自其邑狹小(八葉左四行)小作少
正嘉同再易之田休二歲(七行)田作地五又居尊止
(十葉左八行)止作正正嘉同訟元吉以中正也(九行)也作何
屬下則三云或從王事无成(十一葉左四行)三作上
補遺古本註(彖曰)塞懼者得其中吉得上有乃字二本同
(象曰)吾猶人也人下有吾字
存舊周易註疏卷第三(宋板)
師
考異古本註(初六)否臧皆凶下有也字二本同(九二)以剛
居中而應於上二本足利本上作五故乃得成命下
二本有也字一本作故乃成也(六三)輿尸之凶下三本
有也字補遺宜獲輿尸之凶(六宜下二本有其字)五授不得正三本足利
本宋板正作主故其宜也故作固三本足利本宋板
共同疏言為師之主(十二葉右一行)宋板主作正然否與破
敗(十三葉右六行)與作為
補遺古本註(初六)齊師者也無也字(六四)无應无應不可
以行無无應二字(六五)有禽也也上有者字物先犯
己巳作也非其道也也上有者字疏而獲其罪(十二葉右)
(三行)宋板獲作有
比
考異古本經有他吉他作它三本足利本宋板同下文
倣此註(象曰)諸侯以比親下一本有也字(六二)貞吉而已
下三本有也字(六三)二為五應二本宋板足利本應作
貞故曰比之匪人下有也三本同(六四)故貞吉也一
本故下有曰字(九五)以顯比而居下位正誤下當作王
(補遺據二本宋板足利本)非為上道也上下有之字三本同宋板
足利本作非為上之道(上六)宜其凶也一本也上有者
字疏此是寧樂之時(十六葉左一行)宋板此作比欲外比也
(十九葉右八行)欲作故五以其顯比(二十葉左四行)五作二
補遺古本註(彖曰)親且安下有也字(初六)莫不比之下有
也字
小畜
考異古本經尚德載載上二本有積字註是以亨下三
本有也字(彖曰)小畜之義下有也字三本宋板同何
以明之一本無之字今上九獨能固九三之路今作
乎屬上句三本足利本宋板正嘉皆同故得既雨既
處一本得作曰三本處下有也字若四五皆能宋板
五作三(象曰)文德而已下三本有也字(初九)得義之吉
下三本有者也二字(補遺得下二本有其字)足利本作得其義之
吉(九三)不可牽征三本可下有以字足利本作不可不
牽征(六四)而不能犯下三本有也(上九)以征必凶下二
本有也字故曰君子征凶下二本宋板有也字故
可得少進不可盡陵也進下有而字盡上有得字三本
同畜之極也二本足利本也上有者字說征之輻
下有也字二本同疏故云小畜(二十一葉左六行)宋板云作名
不被摧抑(二十三葉右三行)摧作擁三不害己巳故得其
血去除(二十五葉右七行)作三不能害己故得其血去除其
惕出故(二十五葉右七行)故作散正嘉二本同非是總為之
辭(右八行)為作凡正嘉同萬歷一本作咎非也又已處
小畜盛極(二十六葉左四行)又作者屬上輿軸相連(二十七葉左九)
(行)輿作與
補遺古本註(彖曰)故九三不可以進故下有也字(上九)則
然坤本則然作然則足利本同初九九五其復五作
二二本宋板足利本同疏畜之則通(二十七葉左四行)宋板之
作極无所可畜(同上)所可作可所軸車劇也(九行)軸作
輻
履
考異古本註(彖曰)履虎尾有不見咥者有作而三本足利
本宋板並同不見咥而亨下有也三本同言五之
德下三本有者也二字(初九)物无犯也也上三本有者
字(九二)不喜處盈喜作憙三本宋板同履於謙也也
上三本有者字宜其吉下三本足利本有也字(六三)
而志存于五宋板五作王(九五)以剛决正一本正作政
而五處尊三本足利本宋板尊作實是以危下二
本有也字疏居九五之尊(二十八葉左六行)宋板無九字此
一句贊明履卦德之義(七行)一作二名合二義(二十九葉右一)
(行)合作含言踐履之道(二十九葉左五行)踐履作履踐是
其不墜於履(三十一葉左五行)履作禮下履道大成同
存舊周易上經泰傳第二王弼註(古本足利本)
泰
考異古本經象曰无往不復上一本有无平不陂四字
註(九三)故不恤其孚而自明也三本也上有者字(六四)故
不待富而用其鄰也一本待作得疏物既泰通(三十二葉右一)
(行)宋板泰作大止由天地氣交(六行)止作正征行而
得吉(三十三葉右九行)征作往猶若元在下者(三十四葉左二行)元
作无下元在上者同憂恤也(四行)作恤憂也自今已
后(七行)后作後由衆隂皆失其本(三十五葉左二行)由作猶
正由中順行其志願(三十六葉右四行)正作止培扶(三十六葉左二)
(行)培作陪正嘉二本同下皆放此反復于隍(同上)于作
於
補遺古本經以其彙征吉征作往註(初九)相牽引無牽字
不煩政也政作攻二本足利本同疏文備斯義(三十六葉)
(右一行)宋板文作爻
否
考異古本經象曰拔茅貞吉二本茅下有茹字註(九五)居
尊得位三本足利本宋板得作當疏以居倖位(三十七葉左二)
(行)宋板倖作禄辟其隂陽已運之難(三行)已作厄小
人雖盛不敢亂羣(三十八葉左一行)無敢字唯羞辱已(五行)已
作也但念其亡其亡(三十九葉左四行)但作恒
補遺古本經繫于包桑無于字註(初六)故茅茹茅上有拔
字二本足利本同
同人
考異古本註(彖曰)君子以文明為德下有者字三本同
(象曰)天體在上在作於三本足利本宋板同(六二)鄙吝之
道下二本有也字疏為之别云同人曰者(四十葉左七行)宋板
作今此同人于野亨之上别云同人曰者無為之二字
以其當九五之剛(四十二葉左九行)當下有敵字謹按正嘉
二本當下印滅闕一字萬歷崇禎本無闕為非五未
得四(四十四葉右一行)四作二力能相遇也(五行)力作乃楚
人亡弓楚人得之(四十五葉右二行)無下人字不曰人亡弓
人得之(三行)弓作之
補遺古本註(六二)過上則否上作主二本足利本同(九三)
物黨相分黨下有而字(九五)應乎乾乎作于(上九)不能
忘楚忘作亡宋板足利本同疏易涉邪僻(四十葉右七行)易作
義亡弓不能忘楚(四十五葉右一行)㤀作亡
存舊周易註疏卷第四(宋板)
大有
考異古本註(象曰)成物之性順天休命順物之命作成物
之美順奉天德休物之命二本足利本同一本無奉字
宋板奉作夫(初九)術斯以往宋板以作之(九三)乃得通
乎天子之道也二本也上有者字疏六五應乾九二(四十)
(五葉左五行)宋板無乾字亦與五為體(同上)作九二在乾體
與時无違(六行)作以時而行雖萬物皆得亨通(同上)雖
作則皆作大文則明粲而不犯於物也(七行)則作理粲
而作察則巽順含容之儀也(四十六葉右三行)㢲順作皆取
火性炎上是照耀之物(四十六葉右三行)作火又在上火是
照耀之物初不在二位(右九行)初作以注云不能履
中滿而不溢也(四十六葉左一行)注作故無也字故云小人
弗克也(四十七葉右七行)弗作不
補遺古本經明辯晢也無也字註(上九)尚賢者也無也字
謙
攷異古本經可用行師征邑國也二本可作利註(九三)上
承下接接作綏三本足利本宋板同謹按宋板疏中接
字同今本(六五)所伐皆驕逆也也上有者字二本同疏
况易經之體(四十九葉左一行)宋板况作凡釋亨義也(五十葉右)
(四行)釋上有此字處正得中行謙廣遠(五十一葉左四行)處上
有二字鳴謙得中吉也(六行)鳴上有故字不能實爭
立功者(五十三葉右九行)爭作事
豫
考異古本註(初六)豫何可鳴下三本有哉字(六三)而以從
豫以作已二本同疏行師能順則衆從之(五十四葉右八行)宋
板則上有動字且歎之以示情(五十四葉左三行)且作故
若言義者(五十五葉右四行)若作凡正嘉二本同直云時者
(五十五葉左一行)無者字文略不云用也(四行)諸本文作又
故曰雷出地(七行)曰作云相守正得士口也(五十六葉左三行)相
作恒非己所乘(五十七葉左七行)作非合己之所乘
補遺足利本經六三盱豫悔悔上有有字古本註(上六)
故必渝變無必字
七經孟子考文補遺卷二
