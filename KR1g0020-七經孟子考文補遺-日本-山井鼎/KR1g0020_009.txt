七經孟子考文補遺卷九
日本山井鼎
物觀撰
周易兼義第九
存舊周易說卦第九韓康伯註(古本足利本)周易註疏
卷第十三(宋板)
周易說卦第九
謹按宋板無第九二字
昔者聖人至窮理盡性以至于命
考異古本注蓍受命如嚮嚮作響足利本宋板同不
知所以然而然也也上有者字六八隂數下有也字
變動相和和作生足利本宋板同謹按經文和順於
道德而理於義下有易所以和天道順地德理行義十
二字註足利本同但足利本理行義作理仁義也疏引
伸因重之意(一葉左三行)宋板重下有卦字言是伏犧(八行)
言作明皆本其事之所自(九行)自作由耦數於地(二葉)
(右七行)耦上有取字下以治理斷人倫之正義(四葉右一行)
斷下有割字
補遺宋板疏輔嗣之文言(一葉左一行)之作以地三載欲
極於數(二葉左一行)三作二不暇用蓍成卦(三葉左五行)暇作
假
昔者聖人至故易六位而成章
考異古本經將以順性命之理下有也字注剛柔者言
其形下有也字或有在形而言隂陽者無有字疏此
節就爻位(四葉右六行)宋板節上有一字既備三才之道
(五葉右五行)備上有兼字
天地定位至易逆數也
考異古本注以前民用下有也字疏今八卦相錯(五葉左五)
(行)宋板今作令
雷以動之至故曰成言乎艮
考異古本經㢲東南也作㢲東南方也故曰致役乎
坤下有也字坎者水也無也字萬物之所成終而
所成始也無下所字疏立秋而萬物皆說成也(七葉右八行)
宋板立作正
神也者至既成萬物也
考異宋板疏正義曰鼔動萬物者(八葉右六行)鼔動上有故
曰二字謹按宋板與上疏連為一節故無正義曰三字
添故曰二字
乾為馬坤為牛
考異宋板疏羊者順之畜(九葉右四行)順下有從字
乾為天為圜
考異宋板疏取其尊道而為萬物之始也(十葉右一行)道作
首取其剛之清明也(二行)之作而此馬有牙如鋸(三行)
鋸作倨下(四行)鋸牙同
坤為地為母
考異宋板疏以其地道平均也(十葉右九行)以作取
震為雷為龍
考異宋板疏取其萬物之所生也(十葉左五行)生下有出字
白額(八行)額作頟
㢲為木為風
考異宋板疏取躁人之眼(十一葉右九行)躁上有其字
坎為水為溝瀆
考異宋板疏取其行有孔穴也(十二葉右二行)行上有水字
艮為山為徑路
考異古本經為堅多節多節上有為字疏取隂在下為
止(十二葉左三行)宋板在下有於字
周易序卦第十
謹按古本序上有經字又按宋板繫辭說卦篇題無數
目字但此及雜卦同今本
有天地然後至離者麗也
考異古本經屯者物之始生也無也字物大然後可
觀下有也字剥窮上反下下同物不可以終過故受
之以坎坎上有習字注此非大通之道此作比足利本
宋板同不謀而合下有也字疏六門往攝(十三葉右四行)宋
板往作主泰之次否等第是天道運數門也(五行)無第
字是人事門也(六行)無門字故以取其人理也(八行)人
作義喜樂游豫(十四葉左五行)游作歡
補遺古本經有无妄然後可畜下有也字可養下不可
動下同
有天地然後至以未濟終焉
考異古本經然後禮義有所錯下有矣字乖必有難
難上有所字決必有所遇無所字足利本宋板同謹
按朱熹本義本有所字程氏易傳本與古本同井道
不可不革下有也字注託以明義託作說殷勤足利
本作慇懃而不係之於雜也雜作離足利本宋板同
三才必備才作材謹按萬歷崇禎二本作才君子
日消也也作矣陽盛隂消君子道盛下盛作勝足利
本宋板同月盈則食下有也字必有喜遇作必有
嘉遇也足利本宋板同宜革易其故下有也字以
㢲則得出入也出作所足利本宋板同則殊越各肆
而不反越作趣足利本宋板同則宜信以守之下有
者字而以信為過下有也字
補遺古本經必反其家其作於宋板足利本同物不
可以終動止之止上有動必二字足利本同必失其
居居作君節而信之而下有後字注言咸卦之義也
咸作盛鼎所以和齊所下有可字
周易雜卦第十一
謹按古本雜卦下有傳字參差不齊者如斯
乾剛坤柔至小人道憂也
考異古本經萃聚而升不來也謙輕而豫怠也聚下輕
下共有也字復反也無也字親寡旅也同離上而
坎下也離上下有也字履不處也無也字姤遇也
姤作遘足利本宋板同漸女歸下有也字謹按雜卦
一篇助字殊異最不足信也注物來觀我故曰求下有
也君子經綸之時經上有以字雜而未知所定
也而作者足利本宋板同謙者不自重大下有也字
莫速乎咸下同小人亨則君子退也宋板足利本無
也字古本同崇禎本
補遺足利本注君子以决小人長其道小人見决云為
深憂也十八字在經小人道憂也下疏昔者聖人之興
(十八葉左九行)宋板昔作此
七經孟子考文補遺卷九
