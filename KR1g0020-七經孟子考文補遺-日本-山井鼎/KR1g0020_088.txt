七經孟子考文補遺卷八十八
日本山井鼎
物觀撰
春秋左傳註疏第三十六
襄公二十五年
考異足利本傳子疆息桓子捷子駢子盂帥左師以退
疆作彊宋板永懷堂同下皆放此今大國多數圻矣
若無侵小何以至焉謹按足利本後人記云至下異本
有大字徒卒永懷堂萬歷本卒作兵傳會于夷儀
之歲齊人城郟謹按此傳足利本永懷堂經典釋文皆
屬後年首而今註疏諸本改在于此非也詳見于疏註
己巳七月十二日永懷堂二作一石不可以動也無
也字永同齊舊依上公禮九乘又有甲兵永懷堂甲
兵作兵甲趙氏代范匄氏作武宋永同宣十一年
陳夏徵舒弑靈公謹按宋板十字下闕後人補入二字
非也徵舒弑靈在宣十年諸本作宣十一年亦誤也釋
文取註或作娶字(三葉)元文註下有本字娶亦作取七
住反注同(四葉)作不可取七住反注同弑申志反(五葉)弑
作殺掫側柳反(六葉)柳作留鐸待洛反(七葉)待作徒
處守手反(十一葉)手下有又字刊古干反(十二葉)古作苦
累一音吕執反(十三葉)執作軌俘方夫反(同上)作下芳
夫反謹按上已有數俘字故云爾也祓徐音沸(同上)沸
作廢配亦作妃音配(十六葉)作妃音配本亦作配恪
若洛反(同上)若作苦補脱(十七葉)開道音導謹按當在衷音
忠下數色主反下數甲兵數彊潦各并註同(十八葉)彊
作疆足將住反(同上)作足舊將住反偃又一音如字
(二十葉)無又字疏賈逵以疆為疆墝埆之地(十九葉左七行)宋
板作下同謹按鄭玄月令註土疆強㯺之地疆其
丈反強其兩反㯺好覽反據此觀之則疆㯺之疆作彊
為是非疆界之疆凡糞種疆用蕡(八行)疆作彊下疆
疆堅疆地皆同學者以此語字多欲合與下相接
(二十四葉左一行)合作今正嘉同謹按作合作今竝似非也恐
令字誤
補遺宋板傳且夫天子夫作昔足利本同釋文綽徐本
作卓音同(三葉)同作綽巽音孫(同上)孫作遜疏盟主道理
(一葉左四行)宋板道作遠
七經孟子考文補遺卷八十八
