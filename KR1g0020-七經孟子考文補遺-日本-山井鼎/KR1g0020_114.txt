七經孟子考文補遺卷一百十四
日本山井鼎
物觀撰
禮記註疏第二
存舊禮記正義卷第三(宋板)
從於先生至長者所視(曲禮上)
考異古本經則必鄉長者所視鄉作嚮註老人教學者
下有也字與己並行下有之字為遠視不察有所
問作為其遠視不察有所問也疏教於州里儀禮鄉射
註云(一葉左八行)宋板無儀禮二字正德嘉靖二本作教於
周禮鄉射註云謹按作周禮者與州里音同而相誤而
今萬歴崇禎本加儀禮二字者於義不妨
登城不指至聲必揚
考異古本註為惑人下就人館下或時乏無下共有也
字或時乏無正德嘉靖萬歴三本或作致為非原
其生以詔地求其類作而原其所生以詔地求其類也
足利本同但無也字警内人也警上有為字
戸外有二屨至必慎唯諾
考異古本註不以後來變先下示不拒人下共有也字
見問乃應下有之也二字釋文拒其許反元文許作
庶疏或請問密事(三葉右六行)宋板作清閑密事嘉萬二本
作清問密事視曕毋回見(三葉左二行)宋板見作者
補遺古本註升席也由下也上也作必宋板足利本同
疏奉有多家(三葉右八行)宋板奉作事鄭云以由下(左七行)
以作必
大夫士出入至不踐閾
考異古本註於君下門橛下共有也字
補遺宋板疏右在東(四葉右五行)東下有也字
凡與客入者至則先左足
考異古本註迎賓於大門内大門下有之字内下有也
字雖君亦然下又讓先入下其右下其左下復其正下
從之併下近於相鄉敬下並同不敢自專下有之也
二字疏大行人職云(五葉左七行)宋板云作文正德本同
使者是彼引(六葉左一行)宋板引作臣更宜親之(四行)正誤
親當作視
補遺宋板疏疾胡下地子男(五葉左二行)地作此各下其
君一等(九行)一作二更宜親之(六葉左四行)親作視故云
以下(七葉左三左)下作上
帷薄之外至授坐不立
考異古本註入則容容上有作字於廟門外下半躡
之下尺二寸下不相躡下張拱曰翔下共有也字為
害旁人旁作傍
補遺宋板疏玉藻云疾趨則欲授(八葉左五行)授作發
凡為長者至以南方為上
考異古本經糞之禮糞作&KR2076;下註同自鄉而扱之鄉作
嚮註下文同註如是得兩手奉箕得上有則字執箕
膺擖擖作葉左昂右低昂作仰橋井上㮮橰作橋
其井上㮮槹也衡上低昂低昂作俯仰下有者字足
利本者字同厥中有帚下則不恭下首尾然下共有
也字則上右下有之也二字釋文擖如字元文擖作
葉謹按正嘉二本同元文但萬歷崇禎本依註文妄改
之非也又按古本作葉管子作揲而今此註作擖者蓋
涉少儀篇誤爾當以古本及釋文為證也
若非飲食至足無蹶
考異古本經若非飲食之客下有也字客踐席乃坐作
客踐席主人乃坐足利本同去齊尺齊作齊註同註布
席於牖前無於字足利本無布字作席於牖前再辭
曰固下有辭也二字宜問其安否無恙無安否二字
怍顔色變也也上有之字蹶行遽貌下有之也二
字丈或為杖下異於弟子下親正下共有也字釋文
齊音咨本又作齋謹按齋恐齊誤
補遺釋文齊本又作齋(十一葉)齋作齊疏若飲之客客(十一)
(葉左一行)宋板作若飲食之客入坐者(十二葉右二行)入作乃
先生書策至讓食不唾
考異古本經書策琴瑟策作筴必則古昔稱先王必上
有言字足利本同註非類雜作言非類雜也不敢倦
嫌若風去之倦上有厭字足利本同風作諷之下有也
字嫌有穢惡作嫌有惡穢為汙席下既說又敬下
以為已說下同時應者下言必有依據下尊者之言下
更明說之下曰無倦下後來者下異晝夜下為饌變下
共有也字燼多有厭倦下有之也二字釋文䟦本末
反正誤本當作半疏無怍顔容也(十三葉左八行)正德嘉靖二
本怍作作
補遺釋文䟦本末反(十三葉)本作半
侍坐於君子至暑毋蹇裳
經暑毋蹇裳正誤蹇當作褰考異古本註必令復坐下
耳屬於垣下皆為其不敬下髢或為肄下共有也字
故異事也正誤故當作敬釋文撰似轉反元文似作仕
疏此又明卑侍尊(十六葉右三行)宋板尊下有也字左右避
之不得近也(六行)宋板正嘉三本近作遠常著於首不
可脫也(十六葉左四行)宋板正德嘉靖三本於作在
補遺古本經暑毋蹇裳蹇作褰宋板足利本同註故異
事也故作敬宋板足利本同疏不請自專(十六葉右二行)宋板
請作敢條目誠侍者(左五行)誠作誡
侍坐於長者至俯而納屨
考異古本經鄉長者而屨鄉作嚮註屏亦不當階作屏
亦不敢當階也尊者之側下為妨後升者下遷或為
還下共有也字釋文著納略反正誤納當作丁
補遺釋文著納略反(十七葉)納作丁
離坐離立至弗與為反
考異古本註防淫亂下可以枷衣者下亦所以遠别下
乃相知姓名下乃相纏固下世無本繫下衆人所知下
共有也字厚重慎也作厚重也慎也足利本同辟
嫌也辟作避疏白虎通云娶妻不先告廟者示不必安
也(二十葉左九行)宋板正嘉三本作娶妻不告廟者示不必人
女也謹按白虎通與萬歴崇禎本所載正同而廟下有
到字
補遺古本註同席而坐亦遠别也同作共宋板足利本
同釋文枷古文無此字(十八葉)文作本
賀取妻者曰某子使某
考異古本註使人往者下言進於客下共有也字昏
賓不賀下有之也二字疏以與子進賓客(二十一葉左七行)宋
板客下有也字
補遺古本註昏賓不賀賓作禮宋板足利本同
貧者不以貨財為禮
考異古本註一坐再至下有之也二字
名子者不以國
考異古本註無時可辟辟作避難醫下有也字疏他
國既得為名(二十二葉左二行)宋板既作即正嘉同
補遺宋板疏案晉二年(二十二葉左五行)晉作宣
男女異長至筓而字
考異古本註無大小皆相名下有也字
凡進食之禮至客不虚口
考異宋板經然後辨殽辨作辯註及下皆同謹按正德
本經文二辨字作辯註及釋文作辨古本註皆便食
也食下有者字足利本同胾在豆下膾炙皆在豆下
㳿在豆下若欲食於堂下然下共有之也二字近醯
醬者食之主作近醯醬醯者食之主也處醯醬之左
處上有葱字言末者殊如也正誤如當作加亦便
食也食下有者字足利本同辭主人之臨己食食下
有之字客若降等則先祭若作不宋板足利本同祭
下有也字魚腊湆醬不祭也也上有之字處羹之
右下公食大夫禮云下屈中曰朐下復坐下共有也字
所後進後祭之所其次下同正誤下所當作如釋文醯
徐音海本又作醯呼兮反謹按上醯恐醢誤疏正義曰
此一節推明(二十五葉右三行)宋板推作雜飯酒設於豆東
(二十六葉右七行)飯作飲謹按公食大夫禮作飲此是公食
下大夫禮云(九行)此下有皆字棰而施薑桂曰腶脩(二十)
(六葉左二行)棰作捶腶作鍜正嘉亦作鍜謹按周禮註棰從
木腶從金
補遺古本經酒漿處内内作右宋板足利本同註言末
者殊如也如作加宋板足利本同其酳不待主人飽
下有也釋文醯徐音海(二十四葉)醯作醢疏是上而卻下(二十)
(七葉左五行)宋板是作自註所其次所作如宋板足利本同
侍食於長者至則不拜而食
考異古板註於已不隆下有也字釋文饋徐具類反正
誤具當作其
補遺釋文饋徐具類反(二十八葉)具作其
存舊禮記正義卷第四(宋板)謹按宋板上文凡進食之
禮至下文庶人齕之經文相連其下有疏而今分卷數
以疏故但拜之以示敬也為第三卷終以共食不飽疏
共食至澤手為第四卷首
共食不飽
考異古本註為汗手不絜也手作生足利本宋板同疏
放此澤或為擇下有也字
毋搏飯至毋嘬炙
考異古本經主人辭不能亨亨作烹註不謙下嫌欲疾
下不敬下飲食之物下争取曰獲下不嚼菜下為其淡
故下一舉盡臠下共有也字去手餘飯於噐中作去
手餘於飯噐之中足利本同但無之字宋板於作放
人所穢下優賓下共有之也二字為己歴口人所穢
下為其貪食下共有之字欲專之曰固曰上有則字
嚃為不嚼菜無為字足利本同特牲少牢嚌之加
于俎作特牲少牢禮曰嚌之加于俎之也釋文嚃一音
土計反元文土作吐疏手不得拂放本噐中者去手餘
飯於噐中人所穢也(二十九葉左七行)宋板者作也也作者
己家不能亨煑(三十葉左二行)已作以特牲少牢館食禮(八行)
館作饋
卒食至然後客坐
考異古本註齊醬屬也醬下有之字贊饌者下有也
字
補遺宋板疏卒食至客坐(三十一葉右五行)作卒食客自前跪
徹飯齊以授相者當以坐而跪(六行)以作已
侍飲於長者至少者不敢飲
考異古本經受於尊所尊作樽註燕飲之禮鄉尊鄉作
嚮尊下有者也二字不敢先尊者下有也字疏於是
侍者見酒至(三十一葉左七行)宋板於是作則起拜受酒謂
陳尊之所(八行)酒謂作之也
長者賜少者
考異古本註僮僕之屬下有之也二字
賜果於君前
考異古本註嫌棄尊者物也物上有之字木實曰果
下有也字
御食於君君賜餘
考異古本註勸侑曰御下有也字
餕餘不祭
考異古本註則祭盛之下有也字疏及日晚食饌之餘
(三十二葉左五行)宋板饌上有朝字
御同於長者雖貳不辭
考異古本註饌宜與之同也宜作具宋板足利本同
為長者嫌下有也字
偶坐不辭
考異古本註不為已下有也字釋文偶戸口反正誤戶
當作五
補遺釋文偶戸口反(三十四葉)戸作五
羹之有菜者用梜
考異古本註為梜提下有也字釋文梜字林作筴公治
反謹按治恐洽誤
補遺釋文梜公治反(三十四葉)治作洽
為天子削瓜者
考異古本註而巾覆焉下有也字
為國君者至庶人齕之
考異古本註去㚄而已下不横斷下共有也字
父母有疾至專席而坐
考異古本註憂不在私好下他面席下共有也字無
惰不正之言五字宋板足利本同憂不在樂下憂不
在味下大笑則見下共有之也二字降居處也無也
字疏苄翦不納(三十六葉右五行)正誤苄當作苄音戸嫁反
水潦降至前其鐓
考異古本經佛其首佛作拂註及下文並同畜鳥者則
勿佛陳澔註本無者字執策綏策作筴操醬齊齊作韲
註以冐之下遺人無時下則弛之下弣把中下尊卑一
下謙不敢當下右客尊之下承弣郤手下則俱南面下
敵者並授下共有也字養則馴下量噐名下共有之
也二字則簫覆手與下有者也二字左首尊也也作
之取其鐏也取其鐓也二也字宋板足利本作地古
本作取其鐏地也取其鐓地之也謹按正德本上也字
作地然土旁漫漶不明故嘉靖本以下承繼而同誤其
作鐏地鐓地者其義難知正義亦無解矣惟古本訓點
謂取其銳于地也取其平于地也豈亦古博士家所傳
邪姑錄以質諸識者釋文補脫銳以稅反底丁禮反謹
按當在註丁亂反下疏伹執策綏易呈(三十八葉右二行)宋板
易呈上又有策綏二字持淨頭授與人(四行)授作投
操于囚之右邊袂右邊袂右邊有力(五行)無右邊袂三字
所以知是執於弓下頭者(三十九葉右三行)無下頭者三字
接客下手(三十九葉左二行)作接客手下
補遺釋文量音亮又音良升斛(三十六葉)升作斗此為敵
體(三十八葉左四行)宋板為作謂故鄭註皆(六行)無註字
進几杖者至如使之客
註尊者所馮侑正誤侑當作依考異古本拂去塵敬下
用右手便下效猶呈見下掬手中下而脆下謂使者下
共有也字左首尊下有之字大夫以畫下方曰笥
下共有之也二字脆宋板作脆苞苴裹魚肉下有
者也二字釋文齛本亦作筮正誤筮當作噬掬丸六
反正誤丸當作九
補遺古本註尊者所馮侑侑作依宋板足利本同釋文
齛本亦作筮(四十葉)筮作噬掬丸六反(同上)丸作九簞
音簞(同上)下簞作單疏奉秋左氏傳(四十一葉左五行)宋板奉作
春言使之容者(四十二葉右一行)無此五字
七經孟子考文補遺卷一百十四
