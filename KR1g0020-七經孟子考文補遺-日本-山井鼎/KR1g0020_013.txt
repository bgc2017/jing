七經孟子考文補遺卷十三
日本山井鼎
物觀撰
尚書注疏第二
謹按以古本校今本篇題書法稍異注疏本一出而人
莫識其舊今與宋板併記以存其舊云以下當以此例
推也
尚書卷第一
古文尚書堯典第一虞書孔氏傳
㫺在帝堯聰明文思光宅天下(言聖德之遠著也)將遜于位讓
于虞舜(遜遁也老使攝遂禪之也)作堯典堯典(言堯可為百代常行之道也)曰若
稽古帝堯
右古本篇題書法為然分為十三卷按唐書藝文志
文獻通考共言孔安國注古文尚書十三卷注疏本
流布于世人罕知其分數妄意分卷改記題目今當
以古本為正也其分卷於各處詳記之云
尚書正義卷第二
國子祭酒上護軍曲阜縣開國子臣孔(穎達)奉勅
撰
古文尚書堯典第一疏虞書疏孔氏傳疏昔在帝堯聰
明文思光宅天下(言聖德之遠著)將遜于位讓于虞舜(遜遁也老)
(使攝遂禪之)作堯典疏堯典(言堯可為百代常行之道)曰若稽古帝
堯
右宋板篇題書法為然今本置漢孔氏傳唐孔穎達
疏等字刊古文尚書四字皆非其舊文矣夫疏義者
解本經本經各有題目先解題目而後解本經是其
義也假如此書先題云尚書卷第一次云古文尚書
堯典第一故疏先解此八字今刊古文尚書四字非
也次云虞書次云孔氏傳各隨其文解之古本之體
可以觀也故今詳記二本標題于此者欲使覩者參
考而識其舊也
堯典
考異古本經敬授人時人作民帝曰咨汝羲暨和汝
作女下皆同注言聖德之遠著下有也字老使攝遂禪
之下百代常行之道下若順下並同能順考古道而
行之者帝堯能上有言字堯下有也字安天下之當
安者下有也字故其名聞充溢四外外作表以睦
高祖玄孫之親下百姓百官下共有也字言天下衆
民皆變化從上從作化宋板正德嘉靖本同變化下有
今字是以風俗大和下有也字重黎之後羲氏和氏
下昊天言元氣廣大下並同敬記天時以授人也人
作民下别序之下居治東方之官下朱鳥七宿下轉
以推季孟則可知下交接曰尾下此居治南方之官下
謂夏至之日下則七星見可知下季孟亦可知下並有
也字革改也宋板無也字則嵎夷東可知下有也
字掌秋天之政也宋板無也字因事之宜下有也
字秋西方萬物成成上有咸字助成物作助成萬
物也宋板無萬字互相備下以正三秋下毛更生整
理下仲叔各有所掌下日短冬至之日下冬之三節下
以辟風寒下共有也字(補遺毛更生古本毛下有羽字)以自溫焉宋
板無焉字匝四時曰朞匝作迊宋板同正三百六
十日下有也字是得一月則置閏焉是作足宋板同
成一歲之歷象下有也字歎其善下同言不可下
歎美之辭下聚見其功下並有也字起用行事而違
背之違背作背違宋板同言不可用下有焉字有
所滌除下有也字有能治者將使之作有能治者將
使治也凡言吁者皆非帝意意上有所字輙毁敗
善類下有也字异已也退也作异已也已退也宋板
同但無上也字無成乃退作無成功乃退也命使
敬其事下有也字故遂用之之作也則放退之下
有也字老將求代下帝位之事下辭不堪下乃不獲已
而言之下然其所舉下瞍無目之稱下象舜弟之字下
言並惡下不至於姦惡下觀其行迹下女妻下並同
觀其法度接二女觀下有㠯字使行婦道於虞氏下
有也字則其所能者大矣矣作也釋文(十四葉)補脫又
如充反謹按當在徐又音而充反下异孔王音怡(二十)
(六葉)元文怡下有已也二字謹按今注疏本所引釋文字
義存于注者皆裁不收載此注异已也之類是也下(三十)
(二葉)否方九反不也忝音他簟反辱也元文具而今本略
矣他皆類此疏交代揖讓以垂無為(一葉右七行)宋板垂作
重君陳君牙與畢公之類(二葉右一行)公作命肆命二
十(三葉右七行)肆命作伊陟泰誓並無此文(三葉左三行)無泰
誓二字宅嵎夷為宅嵎䥫(四葉右六行)䥫作峓但逐同
天之名(六葉右一行)逐作遂詩稱考十惟王(八葉左七行)正誤
十當作卜(補遺宋板十作卜)然則俊德謂有德又(十葉左四行)又
作人皆變化從上(十一葉左三行)從作化正嘉同謹按與注
合矣苗稼已殖(十五葉右七行)已作以據世掌之文(十六葉右)
(六行)據作是推舉一星之中(十八葉右八行)推作惟莫不當
中(九行)當作常時言東作(二十葉右五行)時作特晝暫長增
九刻半(二十葉左二行)暫作漸皆以秋分之日昏時(二十三葉右一)
(行)無皆字而日日行一度(二十四葉右三行)無一日字三
歲是得一月則置閏也(七行)是作足謹按與注合矣有
餘分三百四十八(左一行)餘作日帝曰疇咨若予至九
載績用弗成(二十七葉右一行)作帝曰疇咨至弗成今王朝
大臣(三十葉右一行)今作令其常聞諸先達(五行)常作當蕩
然惟有水耳(八行)蕩然作蕩蕩然异已已退也(三十葉左九行)
作异已至乃退禹之大功顧亦因鯀(三十一葉左六行)顧作
頗令其在側陋者(三十四葉右九行)令作今諧和至於姦
惡(三十六葉右七行)無於字故傳倒文以曉民(三十六葉左九行)謹
按民恐明誤當屬下句
補遺注北稱幽則南稱明從宋板則作都古本允信
釐治治作理下治百官同貌象恭敬而心傲狼狼作
狠宋板同心不則德義之經則作測以治家觀治
國下有也字釋文遁本作遯(五葉)本下有又字一云放
勲(八葉)勲作勛嵎海隅(十二葉)隅作嵎女音尼慮反(三十)
(三葉)作而據反疏皆二篇同序(五葉右八行)宋板二作三既
非明而放勲重華文命(六葉左一行)明作名雖聖受而攝
之(七葉左四行)聖作舜更知禍災若宋襄(九葉右三行)知作致
訓古為大(右五行)大作天九黎之德(十六葉右二行)德作惡
自下降監(十八葉右四行)下作上日從谷以出也(十九葉右五行)
以作之是朱雀七宿(二十一葉右四行)雀作鳥以耎毛解
之(二十四葉右一行)毛作毳鯀治水九載(二十七葉左五行)九下空
一字順是事也(二十八葉右二行)也作者米穀一熟(三十一葉)
(右七行)米作禾民可使由之(三十五葉左七行)民作人庸生
之徒漏之也(三十六葉左五行)無下之字女子時(八行)子作于
女於時者(三十七葉右一行)於作于當有賢賤長幼(二行)賢
作貴尊尤之心(七行)尤作亢虞與潙汭為一也(八行)也
作地
七經孟子考文補遺卷十三
