七經孟子考文補遺卷一百四十九
日本山井鼎
物觀撰
禮記註疏第三十七
存舊禮記正義第四十七(宋板)
樂記第十九
考異宋板疏其樂元微(一葉右七行)元作尤故無移法矣
(同上)移作遺其内史承王度傳之(九行)承作丞餘次奏
樂第十二(一葉左三行)餘作下
補遺宋板疏二十三篇之目(一葉左六行)二上有其字
凡音之起至謂之樂
考異古本經由人心生也人下有之字註誰能聽之下
右手秉翟下共有也字釋文徵張里反元文里作理
樂音嶽嶽作岳疏則聲為初音為樂為末也(三葉右二行)宋
板音為下有中字易文言又謂同聲相應之義也(四行)
又作文謂作證掌教兵舞師而舞山川之祭祀(三葉左二)
(行)師作帥
補遺宋板疏故聲變者(二葉左五行)聲作生
樂者音之至而出治道也
考異古本註言人生在所見在下有其字足利本同正
誤生當作聲釋文殺徐所列反元文列作例疏放散無
輙礙(四葉左五行)宋板礙下有也字是防慎所感之是矣
(五葉右五行)是作具
補遺古本註言人生在所見生則聲宋板足利本同
凡音者生人心者也
考異宋板疏明君上之樂隨人心而動(五葉左七行)心作情
萬歷本同
宫為君至滅亡無日矣
考異足利本經商亂則陂其官壞官作臣陳澔註本同
古本註不和貌下有也字無平不陂下有傾也二
字疏於財相類也(七葉左五行)宋板於作與萬歴本同危
者謂身不安也(八葉右五行)身作聲萬歴本同羽音所以
不安者(同上)音作聲
補遺宋板疏滋養萬民也(七葉右三行)養作生若商音之
亂(八葉右一行)商作角動聲儀有云(左五行)有作又
鄭衛之音至而不可止也
考異宋板疏命論說鄭國之為俗(九葉左七行)命作今
凡音者至人道之正也
考異古本註克諧曰樂下有也字極窮也作極猶窮
也疏而不知樂之大體(十一葉右七行)宋板體作理樂由音
聲相生(十一葉左一行)相作而人事皆無僻(二行)皆無作無邪
隆謂隆盛樂之隆盛(六行)樂上有言字此覆上饗之
禮非致味也(十二葉右三行)饗上有食字二人皆左何瑟後
有垮越(十二葉左三行)有作首垮作挎謹按鄉飲酒禮作後首
挎越註挎持也口孤反遺猶餘者也(八行)者也作也者
補遺宋板疏言正者(十一葉左五行)正作王明為德者(同上)明
作名
人生而靜至此大亂之道也
考異古本註言性不見物則無欲下有也字疏是情别
矣(十三葉左五行)宋板情下有性字而人之好惡而無節者
(十四葉右一行)無下而字
是故先王至則王道備矣
考異古本註以遏其欲下有也字射鄉大射鄉飲酒
也也上有是字足利本同
樂者為同至則民治行矣
考異古本註欲其並行斌斌然下有也字斌作彬釋文
勝治證反謹按治恐始誤少儀篇作詩證反疏禮使父
子殊别是為異(十五葉左七行)宋板異下有也字刑罰得所
(十六葉右五行)罰作爵爵者以明德(六行)以作則則民行治
也(七行)行治作治行
補遺釋文勝治證反(十五葉)治作始疏用仁以愛之(十六葉右)
(六行)宋板之作民
樂由中出至則禮行矣
考異古本註大饗然下有也字疏好心故靜也(十七葉右一行)
宋板好作在
大樂與天地至名與功偕
考異古本註與其數下有功報焉下教人者下共有也
字沿猶因述也作沿猶因也述也足利本同為事
在其時也為作奉足利本作舉名因其得天下之功
下有也字名作各足利本同疏合其敬愛(十八葉左三行)宋板
合作會而民用其教百年(十九葉左一行)民作人生則有
禮樂化民(六行)有作以
補遺宋板疏飲冬終物(十九葉右八行)飲作秋
故鐘鼓管磬至述作之謂也
考異古本註舞者之位也上復有酇字足利本同疏所
以能制作者(二十葉左二行)宋板者作也
補遺釋文酇竹管反(二十葉)竹作作
樂者天地至能興禮樂也
考異宋板疏樂生於陽(二十一葉右一行)生作主下禮生同
論倫無患至與民同也
釋文邪字又作邪同似嗟反元文下邪作耶
補遺宋板疏謙恭敬慎(二十一葉左四行)敬作謹
王者功成至其唯大聖乎
考異古本註言其有損益也其作皆害在淫侉在作
有害在倦略同此疏禮以體别為儀(二十二葉左八行)宋板儀
作義故義取於同和(二十三葉右三行)同和作和同隨時
而改云不相襲也(二十三葉右三行)云上有故字大武之樂
比體美矣(二十三葉右二行)比作其上代禮文雖略德備也
(六行)備下有具字樂人之所好害在淫侉者(七行)好下有
也字者作若下屬
天高地下至天地官矣
考異古本註法隂而成下有也字疏鬼則先賢神則先
聖(二十五葉左五行)下則作即
補遺宋板疏上下之體(二十五葉左六行)體作禮
天尊地卑
補遺宋板疏山川澤物也(二十六葉左九行)澤作羣合結體
也(二十七葉右一行)體作禮
地氣上齊天氣下降
考異古本註奮訊也作奮奮訊也百物化生也也上
足利本有者字釋文齊註讀為躋元文註上有依字疏
百物由天地齊降以下諸事(二十七葉左三行)宋板百物下有
化生二字
補遺釋文霆音廷又作挺(二十七葉)作作音
樂著大始至曰禮樂云
考異古本註大始百物之始主也主作生宋板足利本
同自強不息下有也字
補遺古本註則下天地之間耳下作亦宋板足利本同
七經孟子考文補遺卷一百四十九
