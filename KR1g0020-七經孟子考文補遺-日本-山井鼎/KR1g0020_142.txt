七經孟子考文補遺卷一百四十二
日本山井鼎
物觀撰
禮記注疏第三十
存舊附釋音禮記註疏卷第三十九(補本)
君衣狐白至不衣狐白(玉藻)
考異古本註宜武猛下有也字
補遺宋板疏於裘色相近(一葉左六行)於作與公裼降左
(二葉右四行)左作立以論語云(五行)以作引
君子狐青至之裘不裼
考異古本註青裘相宜下玄衣之裘下素衣麛裘下緇
衣羔裘下錦衣為裼下無文飾下共有也字釋文蜡士
嫁反元文士作仕
不文飾也不裼
考異古本註文飾之事下有也字疏故襲裘聘(四葉右一行)
補本聘作也
裘之裼也見美也
考異古本註見美為敬下有也字
補遺古本註以見美為敬美下有色飾二字
弔則襲不盡飾也
考異古本註喪非所以見美下有也字喪作裘
君在則裼盡飾也
考異古本註臣於君所下有也字
服之襲也充美也
考異古本註於君則襲下有也字
是故尸襲
考異古本註尸尊下有也字
執玉龜襲
考異補本疏及小則襲(四葉左九行)小作卜
笏天子以至六分而去一
考異古本經士竹本象可也作士以竹本象可也足利
本同入大廟說笏非禮也禮作古補本足利本同註
廣二寸半下有也字釋文去起吕反下註去上則云去
飾同正誤云當作去見于十八葉左五行
補遺古本經既搢必盥搢下有笏字足利本同釋文下
註去上則云去飾同(五葉)云作去
而素帶終辟
考異古本註宜承朱裡終辟下有也字釋文幧七綃反
元文綃作消疏但士帶至者(七葉左七行)補本至作垂
韠君朱至朱裏終辟
考異古本註皆素韠下目韠制下無圜殺下以上為後
下士則方下共有也字頸中央肩兩角頸下肩下共
有在字足利本同以繫之下繫於革帶下共有也字
紳韠結三齊下有者也二字其士不命下有也字
疏以大帶用紐約其物(十一葉右八行)補本紐作組
補遺古本註此玄冕爵弁服之韠此下有亦字釋文頸
古井反(九葉)古作吉疏正義曰上云韠(十一葉右八行)宋板韠作
裨下皆同地色故有外也(左二行)外作内
王后褘衣至皆從男子
考異古本註因以為名也因下有衣字亦褘衣下有
也字結或為袗袗作衿足利本同褖或作税下有
也字天子之后夫人及嬪正誤及當作九釋文闕音
屈元文作屈音闕疏彼后所命(十三葉左六行)補本彼作被
陳六服之下云素縛(十四葉左一行)縛作紗嘉靖作紴
補遺古本註天子之后夫人及嬪及作九足利本同疏
命婦人助□(十四葉右一行)宋板人作入其六朝皆以素紗
(左一行)朝作服
凡侍於君至在外不俟車
考異古本註使者擁節下有也字必有執授之者執
下有随字補本足利本同疏此觧聽立也(十六葉右六行)補本
立作上急緩不出於三節(十六葉左一行)節作耳
士於大夫至答之拜則走
考異古本經答之拜則走無之字足利本同
士於君所言大夫
考異古本註存亦名下有也字
於大夫所至臨文不諱
考異古本註先君之名下祭羣神下上不諱下下未知
者下共有也字
古之君子至而綦組綬
考異古本註物也宜逸下有者字路門外之樂節至
應門謂之趨作路門外之樂節也門外謂之趨補本足
利本同謹按正嘉二本也誤作宅萬歷崇禎本妄改宅
門外三字作至應門當以古本為正也楚薺之薺下
登堂之樂節下鏘聲貌下共有也字不使鳴焉焉作
也亦結左下齊服玄端下共有也字凡謂天子以
至士作凡謂天子以下至士也足利本下字同緼赤
黃下有色也二字循而無窮下有也字釋文齊依註
作齊謹按下齊恐薺誤僻四亦反元文四作匹瓀
徐又作礝同礝作瑌疏天子佩白玉下至于是(十九葉左五行)
補本于作士故爵常為韠(二十一葉右四行)常作韋凡佩
玉必上繫於衝下垂二道(六行)衝作衡二作三云純常
作緇鄭以經云玄組朱組者是色(二十一葉左三行)鄭作者者
作皆以義為絲(六行)義作純綦蒼文色(七行)文作艾
說文云綦蒼艾(八行)艾作文嘉靖同謹按作艾為是
補遺釋文齊依註作齊(十八葉)下齊作薺疏孚尹旁達(十九)
(葉左四行)宋板尹作筠無由入就身也(二十葉左二行)就作於
鄭不復見毛也(四行)見作易是以之去朝(九行)以作臣
出所處而君在也者(二十一葉右一行)也作焉故讀為純緇
(左五行)為純作純為象環五色(八行)色作寸
童子之節也至從人而入
考異古本註將冠者采衣紒也采上有五字餘束約
組之餘紐也紐作組補本足利本同無箴功下有也
字皆為幼小小作少足利本同裘帛温温上有太
字疏謂絇束帶之餘組(二十二葉左三行)補本絇作約若身
無勤勞之事(四行)無作充并絇帶之紐(六行)絇作約欲
遂服本服之緦耳(九行)欲作故雖有服緦猶免(二十三葉右一)
(行)有作不
補遺古本經聽事不麻事下有則字疏謂其事之切迫
(二十二葉左四行)宋板謂作為
侍食於先生至婦人不徹
經主人自致其醬則客自徹之正誤致當作置考異古
本醬作爵註徹奠于序端序作席端下有也字不備禮
下同疏飽猶食美(二十三葉左九行)補本食美作美食
補遺古本經主人自致其醬作主人置其爵
食棗桃李至走則擁之
考異古本註恭也作恭敬也足利本同此補脱重下
有者也二字釋文先悉薦反元文薦作見
補遺釋文刌寸本反(二十四葉)反下有切也二字
孔子食於季氏
補遺宋板疏至肩則乃飱(二十五葉右二行)則下有飽字
君賜車馬至小人不同日
考異古本註君有命乃服之下慎於尊卑下共有也字
凡獻於君至君之答已也
考異古本註變動至尊下有也字
補遺宋板疏葷為薑之屬也(二十六葉左一行)為作謂造醬
齊以致命(三行)造作操
大夫拜賜至則稱父拜之
考異古本經士於大夫不承賀不下有敢字註少儀曰
君將適他下有國字足利本同承受也承下有猶字
不聽大夫親來賀己巳作也不敢變動尊也也上有
者字事統於尊下有者也二字足利本者字同疏尊
卑近故受也(二十八葉右二行)補本卑作相
補遺宋板疏出賜士(二十七葉左一行)賜作則
禮不盛至乘路車不式
考異古本經禮不盛下有者字註不崇曲敬下有禮也
二字
父命呼唯至氣存焉爾
經手執業則受之正誤受當作投考異古本註至敬下
巵匜之屬下共有也字
補遺古本經手執業則受之受作投足利本同
君入門至私事自闑東
考異古本註擯者亦然下有也字
君與尸行至蹜蹜如也
考異古本經圈豚行豚作遯蹜蹜如也上有足字註蹈
半迹下迹閒容迹下欲或為數下著徐趨之事下共有
也字皆如與尸之行迹也正誤當作皆如與尸行之
節也尊處亦尚徐也徐下有行字釋文蹈呼報反謹
按呼恐徒誤豚本又作豕同謹按豕恐遯誤古本經
豚作遯正嘉豕作豚亦似非齊本又作齊同元文下
齊作齊疏圈轉也豚□也(三十一葉左三行)補本□作循
補遺古本註皆如與尸之行迹也作皆如與尸行之節
也足利本同釋文蹈呼報反(三十葉)呼作徒豚本又作
豕(同上)豚作腞豕作豚
君子之容至燕居告溫溫
考異古本註遫猶蹙蹙也無一蹙字敬慎也也上有
者字足利本同温温恭人下有也字釋文齊遫又則
皆反本又音速元文則作側本又音速作下音速
補遺足利本註告謂教使也使下有人字疏尋常舒持
(三十二葉左六行)宋板持作遲齊為裳下緝(七行)為作謂
凡祭容貌顔色
考異古本註如覩其人其作彼
喪容纍纍至言容繭繭
考異古本經視容瞿瞿視作目釋文顛字又作顛補本
顛作巔思自嗣反元文自作息
戎容暨暨至玉色
考異古本註讇為傾身以自下也為作謂足利本同自
作有謹按惟崇禎本作自其息若陽氣之體物也體
作休補本足利本同色不變也足利本色作正釋文
自下戶嫁反元文自作有
凡自稱至擯者亦曰孤
考異古本註分陜者下有也字疏則曰臣某子某男某
(三十五葉右七行)補本作則曰臣某子某某男某
上大夫曰至為賓也
考異古本註傳遽以車馬給死者也死作使補本足利
本同于齊之類下有也字疏出使他國在於擯館(三十)
(六葉右九行)補本擯作賓
補遺宋板疏為對已君也(三十六葉左六行)為作謂下為對已
君也同公事至賓也(三十七葉右五行)事作士下公家之事
同若已師告糴(同上)已作乞使公事(八行)事作士
七經孟子考文補遺卷一百四十二
