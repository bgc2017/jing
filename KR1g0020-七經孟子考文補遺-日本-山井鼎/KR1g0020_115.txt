七經孟子考文補遺卷一百十五
日本山井鼎
物觀撰
禮記註疏第三
凡為君使者至而受命(曲禮上)
考異宋板註君有言則以束帛如饗禮君作若饗作享
謹按宋板為是古本如饗禮下於其臣下於其君下
共有也字
博聞強識至以全交也
考異古本註敦厚下衣服之物下共有之也二字歡
謂飲食下有也字
禮曰君子至不樂不弔
考異古本註昭穆同下乃下之下禮之下共有也字疏
及七祖之屬(三葉左三行)宋板祖作記正嘉同君致齊不
復出行(四葉右三行)宋板君作若以虎緣之也(四葉左一行)宋
板無也字
居喪之禮至處於内
考異古本註廢喪事下謂骨見下共有也字常若親
存存作在所以養衰老人五十始衰也作所以養衰
老人人五十始衰也宋板作所以養老人人五十始衰
也足利本作所以養衰老人年五十始衰也謹按三本
各異而易致錯雜故各記其全句但古本多一人字宋
板無衰字多人字足利本五十上有年字耳
補遺古本註若親存作若親在也隧道也也上有之
字
生與來日死與往日
考異古板註貶於大夫者下則死三日下共有也字
與或為予下有之也二字
知生者弔知死者傷
考異古本註各施於所知也所上有其字此施於生
者下退皆哭下共有也字
弔喪不能賻
考異古本註皆為傷恩也為作謂宋板同見人見行
人作見人者見行人也將不與也也上有之字
適墓不登壟至不在君側
考異古本經不辟塗潦辟作避介胄則有不可犯之色
則下有必字註為其不敬下墓塋域下紼引車索下禮
以變為敬下無容樂下非歎所下送杵聲下非樂所下
所哀在此下宜相配下必正立下不能備物下不在刑
書下輕死之道下共有也字臨喪宜有哀色下有之
也二字介甲也下有胄兜鍪也四字足利本同不
與賢者犯法作不與言者之犯法也為怨恨為害也
怨上有其字釋文引棺本亦作引車索悉各反元文棺
下有索字臨舊力鳩反正誤鳩當作鴆疏不與賢者
犯法其犯法則在八議輕重不在刑書(九葉左六行)宋板無
此十九字謂顦顇憂國也(十葉右一行)諸本顦顇作憔悴
補遺古本註葬喪之大事下有也釋文臨舊力鳩反(七葉)
鳩作鴆疏禮謂有知(九葉右九行)宋板謂作為大夫以下
適甸師氏(十葉右三右)下作上閽殺吳子餘祭(左二行)殺作
弑
兵車不式至德車結旌
考異古本註不崇敬下亦兵車下乘車下共有也字釋
文綏耳崔反元文崔作隹疏綏謂垂舒散之也(十葉左八行)
宋板垂舒作舒垂正嘉同
史載筆至各司其局
考異古本經左青龍青作蒼註書具之屬下則士衆知
所有下水鳥下士師謂兵衆下士或為仕下共有也字
盟要之辭下主指者下共有之也二字虎取其有
威勇也虎下有皮字釋文貔執夷反虎屬元文無反
字謹按執夷獸名認為翻切陋亦甚矣疏逢值之禮(十三)
(葉右一行)禮下諸本有也字左東右西朱雀(二行)宋板西下
有也字雀作鳥下用雀同始前旣敵(十四葉右一行)既作就
父之讎至不同國
考異古本註父者子之天下殺之乃止下或為朋友下
共有也字殺之備下有之也二字讐不吾辟辟作
避疏○使吳首兵(十五葉右九行)謹按文接于上圈當刪去
存舊禮記正義卷第五(宋板)
四郊多壘至士之辱也
考異古本註則多壘下有之也二字不能安下有也
字荒穢也荒下有猶字疏獨為大夫之辱(十六葉右一行)宋
板辱字下有不云士辱者但大夫官尊入則與君同謀
出則身為將帥故多壘為大夫之辱三十字
臨祭不惰至必自徹其俎
考異古本經祭服敝則焚之敝作弊下皆同註必已不
用下有也字不知鬼神之所為作不敢知鬼神之所
為也疏大夫以下或人歸之(十六葉左三行)宋板或下有使字
卒哭乃諱至入門而問諱
考異古本經入竟而問禁竟作境註大夫有名惡作其
大夫有名石惡春秋不非下有之也二字言在不
稱徵言徵不稱在作言徵不言在言在不稱徵之也
不至於祖名下此謂庶人下失事正下於下則諱上下
共有也字孝子聞名心瞿瞿作懼猶諱祖下有耳
之也三字足利本亦有耳字不辟家諱尊無二也宋
板足利本共無也字辟君諱也君作公為有事於
高祖為作謂質猶對也也上有之字於宫中言辟
之下有耳字足利本同禁謂政教下有之字國城中
也也上同疏改為熊君(十八葉右七行)宋板君作居正德本同
逮事王父母者(八行)謹按崇禎本逮上有闕撿諸本與
上文相接非有闕誤也問諱而以門為節者(十九葉左三行)
節作限
外事以剛日至卜筮不相襲
考異古本經卜筮不相襲下有也字註居内為陰下小
事筮下共有之也二字孝子之心下命龜筮辭下求
吉不過三下共有也字冠取之屬也取作娶也上有
之字下卜取放此疏七百年十莖(二十一葉右二行)宋板十莖
上有生字九曰筮旅(二十二葉右三行)旅作環正德本同謹
按為是鄭註古人(同上)古作占吉乃宫戒(二十二葉左三行)
宫作官正德本同謹按作官為是少牢註官戒戒諸官
也爾泰筮有常(二十三葉右三行)常下有者字魯郊轉卜
三正(二十四葉右七行)轉作博周五月得一吉(九行)一作二謹
按今以公羊傳註考之轉作博一作二皆為是
龜為卜筴為筮
考異古本經畏法令也定猶與也也上共有者字足利
本同註無非之者下有也字
君車將駕至不上於堂
考異古本註且為馬行下展軨具視下共有之也二字
白已駕下調試之下車上僕所主下攘古譲字下備
制非常者下則下步行下同爵則不受下共有也字
謂羣臣陪位侍駕者謂上有辟字君式則下步行足
利本作君式則下步下行自下拘之拘作抱謹按古
本拘作抱與經文不合足利本行上有下字亦似非也
非摯幣也摯作贄疏言與中服相次序是也(二十七葉左三)
(行)宋板無是字至於大門者君至外門(二十八葉右二行)下
至字作最正嘉同則自下而拘之者(二十八葉左三行)無而
字男子倚乘婦人坐乘(九行)婦人上有而字犬則執
緤馬則執勒(二十九葉右一行)緤作紲勒作靮
補遺宋板疏必欲右者(二十七葉右八行)宋板欲作從
故君子式至齒路馬有誅
考異古本註未至而下車下不誣十室下世人亂之下
惡空其位下遠嫌下為若自矜下為惑衆下謂輪轉之
度下巂或為繠下入國不馳下彗竹帚下路馬君之馬
下共有也字馳善躙人也躙作藺宋板正德足利本
皆同嘉靖本作躪御當作迓迓作訝宋板足利本同
下皆放此蓌則失容節蓌下有拜字足利本同君
存作君在竒車獵衣之屬作竒車猶獵車之屬也足
利本衣作車無猶字也字嶲或為繠繠作橤宋板同
為掩在後下有者也二字足利本亦有者字齒欲
年也作齒欲知年也足利本同誅罰也也上有之字
釋文跛披我反元文披作波疏吉車為平生時所乘(三十)
(一葉左一行)宋板為作謂死葬時用為魂車(同上)用作因
盧氏云不如法者之車也(三十二葉右五行)法作御正嘉同
則前十六步半也(三十二葉左一行)也作地正德本同則有
責罰也(三十三葉右六行)有作被
補遺釋文為其于偽反下註為惑為掩同(二十九葉)註下有
為若二字疏既不空左改亦(三十三葉右四行)宋板改作故
七經孟子考文補遺卷一百十五
