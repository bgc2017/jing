儀禮卷第三
士相見禮第三儀禮鄭氏注
士相見之禮摯冬用雉夏用腒左頭奉之曰
某也願見無由逹某子以命命某見(摯所執以至者)
(君子見於所尊敬必執摯以將其厚意也士摯用雉者取其耿介交有時别有倫也雉必)
(用死者爲其不可生服也夏用腒備腐臭也左頭頭陽也無由逹言久無因緣以自逹也)
(某子今所因緣之姓名也以命者稱述主人之意今文頭爲脰)主人對曰某
子命某見吾子有辱請吾子之就家也某將
走見(有又也某子命某往見今吾子又自辱來序其意也走猶往也今文無走)賓
對曰某不足以辱命請終賜見(命謂請吾子之就家)主
人對曰某不敢爲儀固請吾子之就家也某
將走見(不敢爲儀言不敢外貌爲威儀忠誠欲往也固如故也今文不爲非古文)
(云固以請也)賓對曰某不敢爲儀固以請(言如固請終賜)
(見也今文不爲非)主人對曰某也固辭不得命將走
見聞吾子稱摯敢辭摯(不得命者不得見許之命也走猶出也稱)
(舉也辭其摯爲其大崇也古文曰某將走見)賓對曰某不以摯不
敢見(見於所尊敬而無摯嫌大簡)主人對曰某不足以習
禮敢固辭(言不足習禮者不敢當其崇禮來見巳)賓對曰某也
不依於摯不敢見固以請(言依於摯謙自卑也今文無也)主
人對曰某也固辭不得命敢不敬從出迎于
門外再拜賓荅再拜主人揖入門右賓奉摯
入門左主人再拜受賓再拜送摯出(右就右也左就)
(左也受摯於庭旣拜受送則出矣不受摯於堂下人君也今文無)主人請見
賓反見退主人送于門外再拜(請見者爲賓崇禮來相接)
(以矜莊歡心未交也賓反見則燕矣下云凡燕見於君至凡侍坐於君子博記反見之燕)
(義臣初見於君再拜奠摯而出)主人復見之以其摯曰曏者
吾子辱使某見請還摯於將命者(復見之者禮尚往來)
(也以其摯謂曏時所執來者也曏曩也將猶傳也傳命者謂擯相者)主人對曰
某也旣得見矣敢辭(讓其來荅巳也)賓對曰某也非
敢求見請還摯于將命者(言不敢求見嫌褻主人不敢當也今)
(文無也)主人對曰某也旣得見矣敢固辭(固如故也)
賓對曰某不敢以聞固以請於將命者(言不敢以)
(聞又益不敢當)主人對曰某也固辭不得命敢不從
(許受之也異日則當退同日則否)賓奉摯入主人再拜受賓
再拜送摰出主人送于門外再拜士見於大
夫終辭其摯於其入也一拜其辱也賓退送
再拜(終辭其摯以將不親荅也凡不荅而受其摯唯君於臣耳大夫於士不出迎入)
(一拜正禮也送再拜尊賓)若嘗爲臣者則禮辭其摯曰某
也辭不得命不敢固辭(禮辭一辭其摯而許也將不荅而聽其以)
(摯入有臣道也)賓入奠摯再拜主人荅壹拜(奠摯尊卑異不)
(親授也古文壹爲一)賓出使擯者還其摯于門外曰某
也使某還摯(還其摯者辟正君也)賓對曰某也旣得見
矣敢辭(辭君還其摯也今文無)擯者對曰某也命某某
非敢爲儀也敢以請(還摯者請使受之)賓對曰某也
夫子之賤私不足以踐禮敢固辭(家臣稱私踐行也言)
(某臣也不足以行賓客禮賓客所不荅者不受摯)擯者對曰某也使
某不敢爲儀也固以請(言使某尊君也或言命某傳言耳)賓
對曰某固辭不得命敢不從再拜受(受其摯而去之)
下大夫相見以鴈飾之以布維之以索如執
雉(鴈取知時飛翔有行列也飾之以布謂裁縫衣其身也維謂繫聮其足)上大
夫相見以羔飾之以布四維之結于面左頭
如麛執之(上大夫卿也羔取其後帥羣而不黨也面前也繫聯四足交出背上)
(於胷前結之也如麛執之者秋獻麛有成禮如之或曰麛孤之摯也其禮蓋謂左執前足)
(右執後足今文頭爲脰)如士相見之禮(大夫雖摯異其儀猶如士)始
見于君執摯至下容彌蹙(下謂君所也蹙猶促也促恭慤貌也)
(其爲恭士大夫一也)庶人見於君不爲容進退走(容謂趨翔)
士大夫則奠摯再拜稽首君荅壹拜(言君荅士大夫)
(一拜則於庶人不荅之庶人之摯鶩古文壹作一)若他邦之人則使
擯者還其摯曰寡君使某還摯賓對曰君不
有其外臣臣不敢辭再拜稽首受凡燕見于
君必辯君之南面若不得則正方不疑君(辯猶)
(正也君南面則臣見正北面君或時不然當正東面若正西面不得疑君所處邪鄕之此)
(謂特見圖事非立賓主之燕也疑度之)君在堂升見無方階辯
君所在(升見升堂見於君也君近東則升東階君近西則升西階)凡言非
(當正容體以待之毋自變動爲嫌解惰不虚心也衆謂諸卿大夫同在此者皆若是其視)
(之儀無異也古文毋作無今文衆爲終)若父則遊目母上於面
母下於帶(子於父主孝不主敬所視廣也因觀安否何如也今文父爲甫古文)
(毋作無)若不言立則視足坐則視膝(不言則伺其行起而)
(巳)凡侍坐於君子君子欠伸問日之早晏以
食具告改居則請退可也(君子謂卿大夫及國中賢者也志倦)
(則欠體倦則伸問日晏近於久也具猶辯也改居謂自變動也古文伸作信早作蚤)夜
侍坐問夜膳葷請退可也(問夜問其時數也膳葷謂食之葷辛)
(物葱薤之屬食之以止卧古文葷作薰)若君賜之食則君祭先
飯徧嘗膳飲而俟君命之食然後食(若祭先飯食其)
(祭食臣先飯示爲君嘗食也此謂君與之禮食膳謂進庶羞旣嘗庶羞則飲俟君之徧嘗)
(也今云呫嘗膳)若有將食者則俟君之食然後食(將食)
(猶進食謂膳宰也膳宰進食則臣不嘗食周禮膳夫品嘗食王乃食)若君賜之
爵則下席再拜稽首受爵升席祭卒爵而俟
君卒爵然後授虚爵(受爵者於尊所至於授爵坐授人耳必俟君卒)
(爵者若欲其釂然也今文曰若賜之爵無君也)退坐取屨隱辟而后
屨君爲之興則曰君無爲興臣不敢辭君若
降送之則不敢顧辭遂出(謂君若食之飲之而退也隱辟俛而)
(逡廵興起也辭君興而不敢辭其降於巳大崇不敢當也)大夫則辭退下
比及門三辭(下亦降也)若先生異爵者請見之則
辭辭不得命則曰某無以見辭不得命將走
見先見之(先生致仕者也異爵謂卿大夫也辭辭其自降而來走猶出也先見)
(之者出先拜也曲禮曰主人敬賓則先拜賓)非以君命使則不稱
寡大夫士則曰寡君之老(謂擯贊者辭也不稱寡者不言寡君)
(之某言姓名而巳大夫卿士其使則皆曰寡君之某檀弓曰往而未有禄者君有饋焉曰)
(獻使焉曰寡君之老)凡執幣者不趨容彌蹙以爲儀(不趨)
(主愼也以進而益恭爲威儀耳今文無容)執玉者則唯舒武舉前
曳踵(唯舒者重玉器尤愼也武迹也舉前曳踵備&KR2102;跲也今文無者古文曳作抴)
凡自稱於君士大夫則曰下臣宅者在邦則
曰市井之臣在野則曰草茅之臣庶人則曰
刺草之臣他國之人則曰外臣(宅者謂致仕者也致仕者)
(去官而居宅或在國中或在野周禮載師之職以宅田任近郊之地刺猶剗除也今宅爲)
(託古文茅作苗)
儀禮卷第三
(經七百五十三字注一千六百八十九字)
