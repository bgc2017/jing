春秋分記卷三十二宋程公說撰
書十四
疆理書第八
古國地釋名
有虞地
有虞(哀元年下同)
南京虞城縣
綸
虞城縣有綸城
三苗地
三苗(昭元年)
湖南潭岳二州皆三苗地
瓜州(襄十四年)
陜西化外沙州燉煌縣
有窮地
有窮(襄四年下同后羿國名)
鉏
后羿自鉏遷于窮石按開德府衛南縣有古鉏城則
知窮石去鉏不遠
古諸國釋名
微(僖六年)
東平府壽張縣西北有微鄉微子冢
莘(二十八年)
東京陳留縣地有莘國故城謂之莘墟
郇瑕氏(成六年)
古國名猗氏縣有郇城亦在解州西南
吕(七年)
古吕國(見楚地)
寒(襄四年下同)
釋例寒國北海平夀東有寒亭今濰州北海縣
有鬲
安德府安德縣西北有鬲故城
斟灌
夏同姓青州夀光縣東南有灌亭
斟尋
地理志北海有斟縣京相璠曰故斟尋國禹後西北
去灌亭九十里今濰州北海縣
過
澆國名萊州掖縣北有過鄉
戈
&KR1830;國名宋鄭之間有戈邑在今陳留雍丘
豕韋(二十四年下同)
滑州韋城縣
唐
太原府
杜
釋例京兆杜縣今京兆府萬年縣
邶(襄二十九年下同)
鄘
邶鄘衛者紂畿内地周武王伐紂三分其地置三監
封管蔡霍三叔自紂城而北謂之邶南謂之鄘東謂
之衛竹書紀年曰武王封武庚於朝歌分其地為邶
鄘衛武王既喪三監導武庚叛成王既黜殷命殺武
庚復伐三監又於此三國建諸侯以殷餘民封康叔
於衛使為之長後世子孫稍并二國混而名之
豳
邠州三水縣有漢栒邑故豳國周之先公公劉所居
釋例在新平平漆縣東北新平今屬邠州豳地則分
屬三水
鄶
鄶城故鄶國鄭州密縣東北或云新鄭縣是詩所謂
鄶羔裘者也杜佑通典新鄭縣在唐屬鄭州注曰本
鄶國地密縣在唐屬河南注曰亦古鄶國按二縣俱
在鄭旁近新鄭又在密東北則均為鄶地矣
觀(昭元年下同)
開德府觀城縣傳曰虞有三苗夏有觀扈商有姺邳
周有徐奄
扈
京兆府鄠縣扈鄉
姺
邳
淮陽軍下邳縣
奄
傳曰成王因商奄之人命以伯禽而封於少皥之虚
史記曰出魯奄中張華曰即魯奄里今襲慶府仙源
縣古曲阜也
褒
興元府褒城縣
有緡(四年)
釋例金鄉城緡國今濟州金鄉縣
大庭氏(昭五五)
在仙源縣城中
駘(九年下同)
釋例始平武功縣治釐城今京兆府武功縣
歧
扶風縣歧陽鎮(詳見王畿)
蒲姑
地理志曰琅邪姑幕或曰薄姑今在密州莒縣又青
州千乘縣亦有蒲姑城蓋古薄姑氏地跨有青徐密
州之境
亳
南京有古亳城
昆吾(十二年)
開德府濮陽縣
密須(十五年)
釋例姞姓安定隂密縣今涇州靈臺縣
闕鞏(十五年)
甲父(十六年)
釋例高平昌邑縣東南有甲父亭今濟州金鄉縣
飂(二十九年下同古國名)
鬷川
舜帝封飂之後於鬷川
窮桑(少皥之號地在魯北)
封父(定四年)
開封府封丘縣
仍(哀元年)
四夷地釋名
戎地
戎(隱二年)
釋例陳留濟陽縣東南有戎城今東京東明縣濟陽
鎮
戎州(哀十七年)
杜預曰近衛者按杜誤以楚丘為衛地故曰近衛非
矣
楚丘(隱七年)
戎州已氏邑在今拱州楚丘縣戎蓋昆吾之後别在
夷狄周衰入于此天王使凡伯聘魯由雒邑道楚丘
至仙源逮其歸戎乃要而伐之楚丘在河南宜為周
魯往來之地以其逼近宋都故在二漢晉屬梁國杜
誤以此為即僖二年衛所城之邑於隱七年釋云在
濟隂城武縣於僖二年城楚丘則釋云衛邑是以城
楚丘為即前日戎伐王使之楚丘矣水經亦以戎伐
凡伯于楚丘為衛文公徙居于此按濟隂城武縣即
今開德之衛南衛南蓋隋大業初改後此名謂梁郡
有楚丘縣故以别之衛為狄所滅東徙渡河野處曹
邑文公徙居楚丘曹邑在今滑之白馬衛南為近二
邑不出邦域之中斯文公所由徙也又衛南之楚丘
在河北凡伯安有踰河北道衛南而使于魯耶故衛
南之楚丘為衛所城之邑而拱州之楚丘則戎州已
氏邑云
諸戎
驪戎(莊二十八年)
京兆府臨潼縣驪山在南
姜戎(僖三十三年)
晉之南鄙
陸渾戎(僖二十二年)
西京伊陽縣故陸渾縣
隂戎(昭九年)
晉隂地自商州至西京伊陽縣
楊(僖十一年下同)
拒
泉
釋例河南洛陽縣西南有泉亭今西京洛陽縣
臯
伊雒戎
雜戎居洛水伊水間洛陽縣西南有戎城
戎蠻子(昭十六年)
釋例河南新城縣東南有蠻城今鄭州密縣
盧戎(桓十三年)
南蠻在中國者今襄陽府中廬縣
狄戎(襄四年狄在中國者)
犬戎(閔二年戎在中國者)
茅戎(成元年)
釋例河東大陽縣西有茅亭今陜州平陸縣
北戎(隱九年山戎無終)
薊州玉田縣
山戎(莊三十年)
平州盧龍縣
北狄
廣莫(莊二十八年)
北狄地之廣絶蒲屈左右在慈州界
攅函(宣十一年下同此)
衆狄
長狄
長狄鄋瞞(文十一年傳)
赤狄
赤狄(宣三年)
釋例上黨郡地有赤沙城今隆德府地(隆德潞州)
東山臯落(閔二年)
赤狄别種在晉東今隆德府左右
潞氏(文十一年)
隆德府潞城縣東有古城赤狄潞氏國
甲氏留吁鐸辰(宣十六年赤狄别種)
廧咎如(僖二十三年赤狄别種)
白狄
白狄(僖二十三年)
延安府膚施縣本白狄鄜丹銀綏德等州皆春秋白
狄地
肥(昭十二年)
白狄别種釋例鉅鹿下曲陽縣西南有肥累城今祁
州鼔城縣
昔陽(昭十二年)
肥國都釋例樂平沾縣東有昔陽城今平定軍樂平
縣
鼔(昭十五年)
白狄别種今祁州鼔城縣
鮮虞(昭十二年)
白狄别種今中山府新樂縣
中人(十三年)
鮮虞地今中山府望都縣有中人亭
中山(定四年)
鮮虞地今中山府安喜縣
夷蠻地
介(僖二十九年)
密州膠西縣
淮夷(僖十三年)
東夷居淮水上者淮夷獻琛言於詩尚矣
敖(哀十九年下同此)
三夷
苫越(定八年)
山夷(文十六年下同此)
濮夷
建寧縣南有濮夷無君長故稱百濮傳曰巴濮楚鄧
吾南土也
夷虎(哀四年)
羣蠻(文十六年)
肅慎(昭九年)
洪皓松漠記聞曰古肅愼城四面約五里餘遺堞尚
在在渤海國都三十里以石累城脚
梁(哀四年下同亦見王畿)
汝州梁縣西南故蠻子邑
霍
梁南四十五里霍陽聚皆蠻子邑
闕地二十有四
共池(桓十年)惡曹(十一年下同)折
垂棘(僖二年下同)多魚牡丘(十五年)
女栗(文十年下同)厥貉沓(十三年)
上鄍(成二年)交剛(十二年)貍脤(十七年)
虚朾(十八年下同)台谷大隧(襄十九九年)
商任(二十一年)泮(二十五年)曠林(昭元年)
祲祥(十一年下同)厥憖鄟陵(二十六年)
拔(定三年)安甫(十年)渠蒢(十五年)
春秋分記卷三十二
