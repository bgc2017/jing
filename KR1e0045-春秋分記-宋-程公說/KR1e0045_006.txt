春秋分記卷六宋程公說撰
年表六
魯卿年表
子言之天下有道則禮樂征伐自天子出天下無道則
禮樂征伐自諸侯出自諸侯出蓋十世希不失矣自大
夫出五世希不失矣陪臣執國命三世希不失矣其說
曰周自平王東遷隠公始專征伐至昭公十世而大夫
逐諸侯自宣公失政季氏始專魯國至定公五世而家
臣囚大夫陽虎事季平子至桓子而亡歷昭公定公蓋
二世曰三世者孔子於未亡也言之以為不過是也諸
侯可以竊之於天子則大夫亦可竊之於諸侯陪臣亦
可竊之於大夫其理之逆必至於此然又曰天下有道
則政不在大夫指當時之事為三桓設云爾故繼之曰
禄之去公室五世矣政逮於大夫四世矣故夫三桓之
子孫微矣甚言魯失政大夫專權其極至于陪臣執國
命而莫之禁君子考其世以繹其事得失盛衰可覆視
也故余表魯諸卿始隠終哀年經族緯隠桓之間如公
子益師之非世卿無駭柔俠之未賜族皆附載于上用
見春秋初大夫猶未有世爵之僣由是而下曰臧孫氏
曰孟孫氏曰叔孫氏曰季孫氏曰東門氏曰子叔氏則
以其昭穆少長次之凡卒則書其子所以著代而會盟
征伐詳焉上下推之聖人希不失之嘆粲然可考矣作
魯卿年表
按無駭書卒禮命當為大夫傳亦言司空無駭
則魯嘗以為卿其不氏蓋未請命未賜族耳
接是年傳云八月立文伯穀文伯疾曰榖之子
弱請立難也許之文伯卒立惠叔穆伯請賂以
求復惠叔以請將來卒于齊則穀卒在敖之前
經傳不詳其年故闕之
晁公武曰叔牙以弑逆誅公敖以淫亂逐而子
孫多賢難穀兄弟相及已氏二子耻惡聲而死
皆見稱於傳蔑言行尤著速與羯雖無稱然貜
能知聖人所以何忌彘問孝載於論語夫以季
友行父之賢其後乃有意如慶父敖之惡其後
乃有蔑春秋所以惡惡止其身而屢譏世卿云
春秋分記卷六
