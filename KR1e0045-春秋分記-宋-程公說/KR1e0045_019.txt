春秋分記卷十九宋程公說撰
書一
歷書第一
歷象之作天地生生之本也歷以候二氣之發斂象以
凖三辰之運行聖人以為二氣在天漠然無形故推之
以歷曰陽之氣於此發而為春陰之氣於此發而為秋
然有識之民知之可也無識之民何自知之故又示之
以象曰日在某宿而為春星中某宿而為秋夫然有識
者以氣而知陰陽之推盪無識者以形而知四時之代
謝故耕耨不失其時夷隩不失其所而生生之本於是
乎在然歷法精密積之毫釐久則不能無差况欲夷考
千歲之正閏哉遂使學者以門王為閏月己亥為三豕
於此雖有絕智驟欲根考而其法汗漫非可遽曉嘗稽
古昔皇極之主皆以歷數為先務盖自黃帝氏作迎日
推策考定星歷起消息正閏餘堯命羲和中星閏餘明
時正度夏正以寅商正以丑周正以子窮則反本循環
無窮周道衰天子不協時司歷不協日諸侯不受職日
御不分朔邦國有行魯歷者焉有行商歷者焉有以夏
正而紀晉國之年者焉有行偽周之歷者焉有各以其
國之歷相赴告者焉告朔之羊廢登臺之禮亡閏分乖
次孟陬失紀春秋紀時日以正人事故合朔先天則經
書日食以糾之中氣後天則傳書南至以明之商魯二
歷具在姜岌等考之皆不合於春秋盖孔子所書加王
於春正之間明為周王之正則所用必周歷也夫周正
皆建子也而今也推之歷法積之氣候驗之日食則春
秋所書隠桓之正皆建丑莊閔僖文宣之正建子及丑
者相半至成襄昭定哀之正而後建子間亦有建亥者
非一代正朔自異尚也歷亂而不之正也其正者偶然
也歴自太初至于欽天正朔與經傳未必皆合杜預倣
周歷據經及左氏作經傳長歷其合者多矣然於隠
元年正月朔則辛巳二年則乙亥諸歷之正皆建子而
預之正獨建丑焉日有不在其月則改易閏餘強以求
合故閏月相距近則十餘月遠或七十餘月其誤不待
闢而審矣大抵東周歷法既亂而預之為歷不辨典要
委曲遷就求以附會而失滋甚况夫經傳之文日月之
誤如桓十四年五月左氏闕月而二傳則不闕月莊公
六年左氏公羊皆王正月而穀梁則王三月文公元年
二月癸亥二傳皆不朔而公羊則朔之蜀之春秋石經
以甲午為申午以癸卯為葵卯簡冊流傳之失安知其
不以十月為五月以日己為乙以日卯為酉也以其文
或相似也三傳之經書相異者凡二百四十餘言豈亦
聖人自為異哉三傳之文必有一誤於此者安知於日
月而不誤也且夫周歷之誤也雖聖人不能不奉王而
不書也日月之誤也雖巧歷亦不能以法正之也劉恕
作通鑑外紀編年謂前閏後閏大約相去三十二月十
九年七閏為一章杜預長歷既違五歲再閏又非歸餘
於終但據春秋經傳考日辰晦朔前後甲子則置一閏
非歷也恕說善矣而於編年尚仍預之舊則習矣而不
察也今用夷考諸家歷書惟開元大衍倚數立法後世
作者不可得而易按經布筭截自一千八十一章首復
得甲子歲壬申朔旦冬至下求隠之元年積中分以定
氣本揲法以定朔累盈餘以定閏氣朔閏正而後考日
月交會經傳所書甲子系于其月因具著于篇
杜氏春秋經傳歷大凡七百七十九日(經三百九十三傳三百八十六)
大衍經合三百五十九日傳合二百八十一日
共計五百四十日視杜預所載十二家歷大
衍多二日
日食三十六大衍雖合而朔差者半
開元大衍春秋經傳歷
策實一百一十萬三百四十三(一歲之氣三百六十五日七百四十三分)
揲法八萬九千七百七十三(一月之日二十九餘一千六百一十三分)
掛限八萬七千一十八(閏法)
三元之策十五餘六百六十四分秒七(一氣之日)
通法三千四十(日法)
象通二十四(秒法)
乾實一百一十一萬三百七十九太(三百六十五度虚分七百七十九太)
用上策實除外歲差三十六分太
轉終六百七十萬一千二百七十九
二十七日餘一千六百八十五分秒七十九秒母八十
轉差日一餘二千九百六十七分秒一
交終數八億二千七百二十五萬一千三百二十二
二十七日餘六百四十五分一千三百二十二秒秒
母一萬
朔差日二餘九百六十七分八千六百七十八秒
中日十三餘千八百四十二分五千六百六十一秒
望差日一餘四百八十三分九千三百三十九秒
望數日十四餘二千三百二十六分五十秒
交限日十二餘一千三百五十八分六千三百二十
二秒
交率三百四十三交數四千三百六十九
元率一百六十三億七千四百五十九萬五千二百年
元月二千二十五億二千六百五十六萬三千二百
元分一兆八千一百八十一萬四千一百七十一億
五千八百一十五萬三千六百中朔同
積日五萬九千八百七億二千九百三十二萬八千
二百四十
復見甲子歲(天正)甲子月甲子日甲子時朔旦冬至
大小無餘分
蔀率二億七千二百九十萬九千九百二十年
蔀月三十三億七千五百四十四萬二千七百二十
蔀分三百三萬二百三十六億一千九百三十萬二
千五百六十中朔同
積日九百九十六億七千八百八十二萬二千一百
三十九
復見甲辰歲(天正)甲子月癸未朔旦冬至(大餘一十九小餘分盡)
章率八萬九千七百七十三年
章月一百一十一萬三百四十三
章分九百九十六億七千八百八十二萬二千一百
三十九中朔同
積日三千二百七十八萬九千八十六
大餘四十六小餘六百九十九庚戌朔旦冬至(丁丑年)
演紀上元甲子至周平王四十九年入春秋魯隠公元年
積九千六百九十六萬二百九十六年
第一元
第一蔀
第一千八十章
積九千六百九十五萬四千八百四十年
積月一十一億九千九百一十七萬四百四十
積分一百七萬六千五百三十一億二千七百九十
一萬一百二十(中朔同)
積日三百五十四億一千二百二十一萬三千一百
二十八
大餘八小餘一千復見甲子歲(天正)壬申朔旦(冬至)
太陽九千六百九十五萬一千六百三十一周(以乾實除)
餘一十一萬八千二百四十七分太(滿通法而一為度不及為分四)
(分之三為太)
太隂一千二億八千五百一十六萬五千一百五十周
(先以秒法乘朔積分然後以轉終除之)
餘一百五十八萬二千七百五十(滿秒法而一為分分滿通法為日)
交會一十三億一百三十三萬五千二百一十七周(先以)
(秒法乘朔積分然後以交終數除之)
餘四億七千二百七十九萬三千一百二十六(滿秒分為)
(分分滿通法為日)
自此止用第一千八十一章首之歲求分却加上
項所餘除筭更不遠取上元庶見入章之法也
第一千八十一章
章首甲子歲天正朔旦壬申冬至小餘一千大餘八
積至魯隠公元年己未五千四百五十六年
中積分六十億五千六百九十二萬一千六十五
積日爻數去外通上章尾大小餘筭
大餘五十六小餘一千七百四十五
歸餘之掛二萬六千五百二十八
朔積分六十億五千六百八十九萬四千五百三十
七日法除爻數去外通上章尾大小餘筭
大餘四十七小餘二千五百七十七
周平王四十九年
魯隠公元年己未(氣餘歸餘朔餘見上)
正月辛亥朔大(初十日庚申冬至)二月辛巳小
三月庚戌大四月庚辰小
五月己酉大
六月己夘小(經朔月大定朔月小傳五月辛丑今在六月)
七月戊申大(經朔己酉九十五分依經以芒種定氣肭定數一百五十三加成二百四)
(十八又以月入轉朓定數三百四十八減之不足破一度故用戊申為定朔)
八月戊寅大九月戊申小
十月丁丑大(傳十月庚申今在十一月)十一月丁未小
十二月丙子大
周正皆建子也自三統至欽天正月朔或得辛亥
或庚戌壬子視大衍不過前後差一日盖取分不
同爾今以傳五月辛丑十月庚申考之則正月朔
非辛亥故杜預遷就以辛已為朔然求之僖五年
辛亥昭二十年己丑傳兩書南至在三統俱合而
得朔獨左氏差一閏以己丑為二月在大衍則氣
雖合而俱在晦故郭綱謂正建丑夫二氣與諸歷
既不差則今元年冬至在庚申或前後一日其甲
子决不可變若從辛巳則冬至不在正月周歷雖
差不如是之甚意者差閏止在今年而杜考之不
詳耳大抵周歷惟閏法多差左氏所載屢以失閏
為譏在當時已知其失則後世自難考正故今止
以大衍立法經傳日月合者皆標其日於月下若
不合者則注其差云
二年庚申(冬至氣餘二千四百八十八歸餘之掛五萬九千五百九十五)(正月朔餘六百五十三)
(按歷經凡歸餘之掛五萬六千七百六十以上其歲有閏故每年記歸餘之掛所以考閏)
(也)
正月丙午小(二十日乙丑冬至)二月乙亥大
三月乙巳小四月甲戌大
五月甲辰小六月癸酉大
七月癸夘小八月壬申大(庚辰九日合)
九月壬寅小十月辛未大
十一月辛丑大(三十日庚午霜降)閏月辛未小(十五日乙酉立冬)
十二月庚子大(旦日小雪十六日乙夘)
三年辛酉(氣餘一百九十一)(歸餘二千八百八十九)(朔餘三百四十二)
正月庚午小(辛未冬至)二月己亥大
三月己巳小日食(經不書朔)
經書二月己巳日食以大衍推之三月己巳朔
初三日辛未雨水中氣則當以三月為正復考
定氣雨水二千三百六十四分而經朔小餘止
五百二十八雖同日而氣未交郭綱謂入雨水
定氣誤矣今以立春定氣求太陽所躔宿又依
交會法推筭太陰相減外餘一十四度四十九
分在少象初爻按經月行入少象初爻老象上
爻皆沾黃道當朔望則有虧辰今日食黃道室
十二度少
四月戊戌大(經三月庚戌在四月傳三月壬戌在四月)
五月戊辰小(經四月辛夘在五月)六月丁酉大
七月丁夘小八月丙申大
九月丙寅小(經八月庚辰在九月)十月乙未太(傳冬庚戌在十月)
十一月乙丑小十二月甲午大(經癸未差)
周桓王元年
四年壬戌(氣餘九百三十四)(歸餘三萬五千九百五十六)(朔餘一千四百五十八)
正月甲子大(丙子冬至)二月甲午小(戊申十五日)
三月癸亥大四月癸巳小
五月壬戌大六月壬辰小
七月辛酉大八月辛夘小
九月庚申大十月庚寅小
十一月巳未大十二月己丑小
五年癸亥(氣餘一千六百七十七)(歸餘六萬九千二十三)(朔餘二千五百七十四)
正月戊午大(二十四日辛巳冬至)二月戊子小(辛亥大寒)
三月丁巳大(壬午雨水)四月丁亥小(壬子春分)
五月丙辰大(癸未穀雨)六月丙戌大(癸丑小滿)
七月丙辰小(甲申夏至)八月乙酉大(甲寅大暑)
閏月乙夘小九月甲申大
十月甲寅小十一月癸未大
十二月癸丑小(辛巳二十九日)
六年甲子(氣餘二千四百二十)(歸餘一萬二千三百一十七)(朔餘二千二百六十三)
正月壬午大(丙戌冬至)二月壬子小
三月辛巳大四月辛亥小
五月庚辰大六月庚戌小(經傳五月庚申辛酉在六月)
七月己夘大八月己酉小
九月戊寅大十月戊申大
十一月戊寅小十二月丁未大
七年乙丑(氣餘一百二十三)(歸餘四萬五千三百八十四)(朔餘三百三十九)
正月丁丑小(壬辰冬至)二月丙午大
三月丙子小四月乙巳大
五月乙亥小六月甲辰大
七月甲戌小八月癸夘大(傳七月庚申今在八月)
九月癸酉小十月壬寅大
十一月壬申小十二月辛丑大(傳壬申辛巳差)
八年丙寅(氣餘八百六十六)(歸餘七萬八千四百五十一)(朔餘一千四百五十五)
正月辛未大(丁酉冬至)二月辛丑小(丁夘大寒)
三月庚午大(經庚寅在二十一日戊戌雨水)
四月庚子小(戊辰春分傳甲辰辛亥甲寅俱同)
閏月己巳大五月己亥小(己亥穀雨經六月己亥辛亥閏差)
六月戊辰大(經七月庚午在六月)七月戊戌小
八月丁夘大(傳八月丙戌與歷合以經七月庚子九月辛夘則八月不當有丙戌疑於此置閏)
九月丁酉小十月丙寅大(經九月辛夘今在十月)
十一月丙申小十二月乙丑大
九年丁夘(氣餘一千六百九)(歸餘二萬一千七百四十五)(朔餘一千一百四十四)
正月乙未小(壬寅冬至)二月甲子大
三月甲午小四月癸亥大(經三月癸酉庚辰今在四月)
五月癸巳大六月癸亥小
七月壬辰大八月壬戌小
九月辛夘大十月辛酉小
十一月庚寅大(甲寅二十五日)十二月庚申小
十年戊辰(氣餘二千三百五十二)(歸餘五萬四千八百一十一)(朔餘二千二百六十)
正月己丑大(丁未冬至傳癸丑二十五日)二月己未小
三月戊子大四月戊午小
五月丁亥大(六月戊申今在五月)
六月丁巳小(經壬戌初六日庚午十四日辛未十五日庚辰二十四日辛巳二十五日)
七月丙戌大(傳庚寅五日)
八月丙辰小(傳壬戌七日癸亥八日傳九月戊寅今在八月)
九月乙酉大十月乙夘大(經壬午二十八日)
十一月乙酉小
十二月甲寅大(二十九日壬午小雪餘一千七百六十六分秒十)
十一年己巳(氣餘五十五)(是年冬至定氣退一日)(歸餘八萬七千八百七十九)
(朔餘三百三十六)
正月甲申小閏月癸丑大
二月癸未小三月壬子大
四月壬午小五月辛亥大
六月辛巳小(傳五月甲辰今在六月)七月庚戌大
八月庚辰小(傳七月庚辰壬午今在八月)九月己酉大
十月己夘小十一月戊申大(傳十月壬戌今在十一月)
十二月戊寅大(經十一月壬辰今在十二月)
桓公元年庚午(氣餘七百九十八)(歸餘三萬一千一百七十三)(朔餘二十五)
正月戊申小(戊午冬至)二月丁丑大
三月丁未小四月丙子大
五月丙午小(經四月丁未今在五月)六月乙亥大
七月乙巳小八月甲戌大
九月甲辰小十月癸酉大
十一月癸夘小十二月壬申大
二年辛未(氣餘一千五百四十一)(歸餘六萬四千二百四十)(朔餘一千一百四十一)
正月壬寅小(癸亥冬至戊申七日)二月辛未大
三月辛丑小四月庚午大
五月庚子大(戊申九日)六月庚午小
七月己亥大八月己巳小
九月戊戌大(丙寅處暑)閏月戊辰小
十月丁酉大(丁酉秋分)十一月丁夘小(丁夘霜降)
十二月丙申大
三年壬申(氣餘二千二百八十四)(歸餘七千五百三十四)(朔餘八百三十)
正月丙寅小(戊辰冬至)二月乙未大
三月乙丑小四月甲午大
五月甲子小六月癸巳大
七月癸亥小八月壬辰大朔日食
經書七月壬辰朔日食大衍在八月入食限盖
春秋閏差故爾以交會法推筭相減外餘十度
四十四分在少象初爻日食黃道星初二千七
分太
九月壬戌小十月辛夘大
十一月辛酉小十二月庚寅大
四年癸酉(氣餘三千二十七)(歸餘四萬六百一)(朔餘一千九百四十六)
正月庚申大(癸酉冬至)二月庚寅小
三月己未大四月己丑小
五月戊午大六月戊子小
七月丁巳大八月丁亥小
九月丙辰大十月丙戌小
十一月乙夘大十二月乙酉大
五年甲戌(氣餘七百三十)(歸餘七萬三千朔餘二六百六十八十二)
正月乙夘小(己夘冬至甲戌二十日)二月甲申大(經正月己丑今在二月)
三月甲寅小四月癸未大
五月癸丑小六月壬午大(辛亥小滿)
閏月壬子小七月辛巳大(旦日夏至)
八月辛亥小九月庚辰大
十月庚戌小十一月己夘大
十二月己酉小
六年乙亥(氣餘一千四百七十三)(歸餘一萬六千九百六十二)(朔餘二千七百五十一)
正月戊寅大(甲申冬至)二月戊申小
三月丁丑大四月丁未大
五月丁丑小六月丙午大
七月丙子小八月乙巳大
九月乙亥小(經八月壬午今在九月)十月甲辰大(經九月丁夘今在十月)
十一月甲戌小十二月癸夘大
七年丙子(氣餘二千二百一十六)(歸餘五萬二十九)(朔餘八百二十七)
正月癸酉小(己丑冬至)二月壬寅大
三月壬申小(經二月己亥今在三月)四月辛丑大
五月辛未小六月庚子大
七月庚午小八月己亥大
九月己巳小十月戊戌大
十一月戊辰小十二月丁酉大
八年丁丑(氣餘二千九百五十九)(歸餘八萬三千九十六)(朔餘一千九百四十三)
正月丁夘大(甲午冬至己夘十三日)二月丁酉小(乙丑大寒)
三月丙寅大(乙未雨水)閏月丙申小
四月乙丑大(丙寅春分)五月乙未小
六月甲子大(經五月丁丑今在六月)七月甲午小
八月癸亥大九月癸巳小
十月壬戌大十一月壬辰大
十二月辛酉小
九年戊寅(氣餘六百六十二)(歸餘二萬六千三百九十)(朔餘一千六百三十二)
正月辛夘大(庚子冬至)二月辛酉小
三月庚寅大四月庚申小
五月己丑大六月己未小
七月戊子大八月戊午小
九月丁亥大十月丁巳小
十一月丙戌大十二月丙辰小
十年己夘(氣餘一千四百五)(歸餘五萬九千四百五十七)(朔餘二千七百四十八)
正月乙酉大(乙巳冬至)二月乙夘小(經正月庚申今在二月)
三月甲申大四月甲寅大
五月甲申小六月癸丑大
七月癸未小八月壬子大
九月壬午小十月辛亥大
十一月辛巳小閏月庚戌大
十二月庚辰小
十一年庚辰(氣餘二千百四十八)(歸餘二千七百五十一)(朔餘二千四百三十七)
正月己酉大(庚戌冬至)二月己夘小
三月戊申大四月戊寅小
五月丁未大六月丁丑小(經五月癸未今在六月)
七月丙午大八月丙子大
九月丙午小十月乙亥大(傳九月丁亥己亥今在十月)
十一月乙巳小十二月甲戌大
十二年辛巳(氣餘二千八百九十一)(歸餘三萬五千八百一十八)(朔餘五百一十三)
正月甲辰小(乙夘冬至)二月癸酉大
三月癸夘小四月壬申大
五月壬寅小六月辛未大(經六月壬寅今在七月)
七月辛丑小八月庚午大(經七月丁亥今在日八月壬辰二十三)
九月庚子小十月己巳大
十一月己亥小(經丙戌見俱)十二月戊辰大(經丁未差)
十三年壬午(氣餘五百九十四)(歸餘六萬八千八百八十五)(朔餘一千六百二十九)
正月戊戌大(辛酉冬至)二月戊辰小(經己巳二日)
三月丁酉大四月丁夘小
五月丙申大六月丙寅小
七月乙未大(癸亥夏至)閏月乙丑小
八月甲午大(甲午大暑)九月甲子小
十月癸巳大十一月癸亥小
十二月壬辰大
十四年癸未(氣餘一千三百三十七)(歸餘一萬二千朔餘一千三一百七十九百一十八)
正月壬戌小(丙寅冬至)二月辛夘大
三月辛酉小四月庚寅大
五月庚申小六月己丑大
七月己未小八月戊子大
九月戊午小(經八月壬申乙亥今在九月)十月丁亥大
十一月丁巳小十二月丙戌大(經丁巳差)
十五年甲申(氣餘二千八百)(歸餘四萬五千二百四十六)(朔餘二千四百三十四)
正月丙辰大(辛未冬至)二月丙戌小
三月乙夘大四月乙酉小(經三月乙未今在四月)
五月甲寅大(經四月己巳今在五月)六月甲申小
七月癸丑大(傳六月乙亥今在七月)八月癸未大
九月癸丑小十月壬午大
十一月壬子小十二月癸巳大
十六年乙酉(氣餘二千八歸餘七萬八千百二十三三百一十三)(朔餘五百一十)
正月辛亥小(丙子冬至)二月庚辰大
三月庚戌小四月己夘大(戊申春分)
閏月己酉小五月戊寅大(旦日穀雨)
六月戊申小七月丁丑大
八月丁未小九月丙子大
十月丙午大十一月丙子小
十二月乙巳大
十七年丙戌(氣餘五百二十六)(歸餘二萬一千六百七)(朔餘一百九十九)
正月乙亥小(壬午冬至)二月甲辰大(丙午三日經正月丙辰在二月)
案桓公十七年經二月丙午公會邾儀父盟於
趭杜注二月無丙午丙午三月四日也今分記
推丙午為二月三日似合於經
三月甲戌小四月癸夘大
五月癸酉小六月壬寅大(經五月丙午在六月)
七月壬申小(經六月丁丑今在七月)八月辛丑大
九月辛未小(經八月癸巳今在九月)十月庚子大
十一月庚午小朔日食(傳十月辛夘今在十一月)
十二月己亥大
經書冬十月朔日食以大衍考之在十一月庚
午入少象初爻應食日食黃道氐四度
十八年丁亥(氣餘一千三百六十九)(歸餘五萬四千朔餘一千三六百七十四百一十五)
正月己巳小(丁亥冬至)二月戊戌大
三月戊辰小四月丁酉大
五月丁夘小(經四月丙子今在五月丁酉旦疑差)六月丙申大
七月丙寅小八月乙未大(傳七月戊戌今在八月)
九月乙丑小十月甲午大
十一月甲子小十二月癸巳大(經己丑差)
春秋分記卷十九
