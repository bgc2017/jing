春秋分記卷十五宋程公說撰
世譜六
世譜叙篇考異上
自昔為春秋學者有譜牒之類遠矣莫得而考也余得
杜預世族譜謂春秋時人名莫不詳具然預學左氏自
左氏外無所折衷又列其名而闕其世次往往重複牴
牾孟子言尚論古之人不知其人可乎是以論其世也
自春秋迄今蓋千有餘載左傳記事一人而或稱名或
稱字或稱官或稱氏若非詳以世譜則彼此交互漫無
據矣最後得春秋世系一書不題撰人紀列國諸侯大
夫之系旁行為圖次第頗可觀然蔡陳曹秦吳全闕不
書自餘尚多疎誤沈栝為機括無異名者不錄如東門
氏曰仲嬰齊子叔氏曰子叔嬰齊季郈之雞鬭傳指季
氏郈氏二族鄭之印氏黑肱及豐氏卷有兩子張沈皆
合為一近世有纂為經圖不叙以世前後錯出周王子
捷一名王札子則謂捷為札之子趙朔盾之子則謂朔
為盾之孫季寤斯之弟則謂寤為斯之子宋仲師之子
江則謂師字仲江若王札子頃王子也以為莊王子單
成公獻公弟也以為獻公子苦此類者未易殫舉余今
本以經傳參之杜注又取世譜世系史記世家合而攷
之互有得焉古書有世本今不復存間見諸傳注則采
之以補遺亡然後春秋之王子王族公子公族諸氏世
序井井不紊斯皆昔所未備而成學治古文者不可廢
也然而余之譜法蓋譜而為圖使推而上下之則知源
流之所自旁行而列之則見子孫之多少經其世緯其
人雖衆而不亂又慮脫本於高下前後或差其次則余
之譜將不可考矣乃别為序篇若曰某氏甲生子乙丙
乙生子某丙生子某合於譜圖于以互見而諸家之異
則考之附見其下蓋譜圖之次待叙篇而愈明叙篇之
文參考異而後見覽者得以詳焉
王子
平王為一世生二子曰太子洩曰王子狐為二世(狐無)
(後)洩早卒生二子曰桓王為三世桓王生二子曰莊
王曰王子克為四世(克無後)莊王生三子曰僖王曰
王子虎曰王子頹為五世(虎之後别為王叔氏頽無後)僖王生
一子曰惠王為六世惠王生二子曰襄王曰太叔
帶為七世(帶之後别為甘氏)襄王生一子曰頃王為八世
頃王生四子曰匡王曰定王曰札子曰季子為九
世(二王及札子無後季子後别為劉氏)匡王生一子曰簡王為十世
簡王生二子曰靈王曰儋季為十一世(儋季後别為儋氏)
靈王生二子曰景王曰佞夫為十二世(佞夫無後)景
王生四子曰王子壽曰王子猛曰敬王曰子朝為十
三世又王子王孫不系者十七人
考異曰纂圖誤以王札子為莊王子按何休云札
子定王庶兄定王頃王子上距莊王蓋五世矣
王族
王叔氏别祖王子虎王子譜之五世也又桓公陳生二
人不詳其世(此從族譜)
甘氏别祖太叔帶王子譜之七世也生成公成公生景
公景公生二子曰簡公悼公成公孫曰平公(不詳其禰但曰)
(孫系之成公他倣此)平公生桓公又二人(不詳其系他倣此)
劉氏别祖王季子王子譜之九世也生定公定公生獻
公獻公生文公文公生桓公又三人
儋氏别祖儋季王子譜之十一世也生括括生翩
王室諸氏
尹氏自尹子而下凢五人不詳其世
召氏自穆公至戴公五人不詳其世戴公生襄公襄公
生莊公莊公生簡公
單氏單伯生二子長曰穆公穆公生武公武公生平公
次曰襄公襄公生頃公頃公生靖公靖公生二子曰
獻公曰成公又一人
考異曰纂圖誤以成公為獻公子今考世族譜世
系並獻公弟
周公氏黑肩生忌父自忌父而下不詳其世
原氏原伯生伯貫伯貫生襄公襄公孫伯絞伯絞弟跪
尋又二人
内史氏過生叔服叔服生興
樊氏仲山甫至皮不詳其世皮生齊
祭氏四人不詳其世鄢氏肹生羅
南宫氏極生囂庾氏皮生過
冨氏辰生辛賓氏滑生起
詹氏父生桓伯成氏三人不詳其世
毛氏三人不詳其世
蘇氏鞏氏蒍氏各二人不詳其世
陰氏(四人然陰忌於昭十二年殺之至二十六年再見姓名俱同疑)
瑕氏辛氏各三人不詳其世
魯公子
孝公為一世生三子曰公子彄(後為臧氏)曰公子益師(後為)
(衆氏)曰惠公為二世惠公生三子曰隠公(無後)曰桓公
曰施父(後為施氏)為三世桓公生四子曰莊公曰慶父
(後為仲氏)曰叔牙(後為叔氏)曰季友(後為季氏)為四世莊公生四
子曰子般(無後)曰僖公曰閔公(無後)曰公子遂(後為東門氏)為五世
僖公生一子曰文公為六世文公生四子曰惡
(無後)曰視(無後)曰宣公曰惠伯肹(後為子叔氏)為七世宣公
生三子曰成公曰偃(無後)曰鉏(無後)為八世成公生二
子曰襄公曰衡(無後)為九世襄公生三子曰子野(無後)
曰昭公曰定公為十世昭公生四子曰衍曰為曰
果曰賁定公生一子曰哀公為十一世哀公生
二子曰荆曰悼公為十二世
又公子不系者七人
魯公族
臧孫氏别祖公子彄公子譜之二世也彄生達達生缾
缾生辰辰生許許生四子曰紇曰賈曰為曰疇紇奔
齊賈無後為生賜賜生倉疇生會會生賓如賓如生
石
考異曰案世族譜云為之子賜賜之從弟會曰從
弟則會盖疇之子矣世系乃以會為為之子若然
何不曰賜之弟而云從弟乎又譜云賓如從兄曰
倉賓如既為會子則倉當是賜子而世系以倉為
會子亦非也
衆氏别祖益師公子譜之二世也益師生衆仲
施氏别祖施父公子譜之三世也四世孫孝叔
孟氏别祖慶父公子譜之四世也生敖敖生二子曰穀
曰難(難無後)穀生蔑蔑生二子曰速曰子服仲叔(仲叔後為子服)
(氏)速生二子曰秩(無後)曰羯羯生貜貜生二子曰說
曰何忌何忌生二子曰彘支子曰公期彘生捷捷生
側仲叔生椒椒生回回生何又一人
考異曰世族譜缺捷一人又孟之側注為孟氏譜
族乃載之雜人非也世系以為捷之子今從之
又曰按定公傳八年孟懿子為公期築室杜氏注
為孟氏支子則公期當系之懿子下世族譜世系
及纂圖並闕今增入之
叔氏别祖公子牙公子譜之四世也生兹兹生二子曰
得臣曰叔仲彭生(彭生之後為叔仲氏)得臣生二子曰僑如
(奔齊)曰豹豹生四子曰牛曰丙曰壬(三子無後)曰婼婼生不
敢不敢生州仇州仇生二子曰舒曰輙彭生之孫
虺虺生小小生志志生二子曰皮曰衍又一人
考異曰案叔仲彭生之後為叔仲氏文十八年傳
云襄仲殺彭生其帑奔蔡既而復立叔仲氏世譜
謂虺為彭生孫世系則謂為彭生子竊意彭生之
殺其帑既奔至孫虺而後見于傳世譜所載或得
之今從世譜又曰輙子張州仇庶子也世族譜
附在雜人非是又纂圖自叔仲彭生氏而下闕不
譜今增入之
季氏别祖季友公子譜之四世也生無佚無佚生行父
行父生宿宿生四子曰公彌(後為公鉏氏)曰公紇曰公鳥
曰公亥(無後)公彌生頃伯頃伯生隠侯伯隠侯伯生
公鉏極公紇生三子曰意如曰公甫靖(後為公甫氏)曰公
之(無後)意如生三子曰斯曰寤(無後)曰魴侯(無後)斯生二子
曰肥曰南孺子所生男靖生歜公鳥生申又
二人
考異曰諸家闕南孺子所生男一人然桓子適子
雖殤不可闕也今系于斯之下又曰公彌之後為
公鉏氏世系世族譜闕不可續者二世至公鉏極
杜注云桓子族子而不詳所系今考得頃伯隠侯
伯二世以補公鉏氏闕文世系置公鉏極于季公
鳥之下誤矣
東門氏别祖公子遂公子譜之五世也生二子曰歸父
曰仲嬰齊(嬰齊無後)歸父生析析生羈
考異曰三傳皆以嬰齊為仲遂之子歸父之弟也
以為歸父之弟則同其言稱仲之意則異公羊以
為弟無後兄之義使嬰齊為歸父之子則為仲遂
之孫故以王父為氏穀梁以為宣八年仲遂卒者
為殺子赤疎之不使稱公子其子由父亦疎之不
得稱公孫故别言仲氏左氏無傳杜預曰宣十八
年逐東門氏既而又使嬰齊紹其後曰仲氏公羊
之義精杜預之釋詳穀梁傳則非也必云子由父
䟽不得稱公孫則歸父何故稱公孫乎為之後者
為之子嬰齊既後歸父故曰仲嬰齊此可謂亂昭
穆之序失父子之親者以後歸父則弟不可為兄
嗣以後襄仲則是父字為氏亦非矣
又曰案歸父字子家其後曰子家氏世系則闕不
書世譜則别錄据莊公子遂遂長子歸父歸父之
子文伯後為子家氏羈是莊公之玄孫歸父之孫
則羈當為文伯子也今譜歸父子文伯文伯子羈
皆諸家所未備
子叔氏别祖叔肹公子譜之七世也生子叔嬰齊嬰齊
生叔老叔老生二子曰榮駕鵝(無後)曰叔弓叔弓生三
子曰輙曰鞅(鞅無後)曰閱輙生詣詣生還還生青閱
生敬叔
考異曰世系以還為輙之弟鞅之子乃以詣青為
還之子世序紊矣今自輙以下以世本為正而改
世系之誤又按杜預於世族譜以叔還為叔弓
曾孫於定十年叔還如鄭涖盟注云叔還叔詣曾
孫自為異同今考還之去詣甚邇不應以為曾孫
懸絶如此以譜為正又閱敬二人世系譜闕不
書
展氏别祖公子展附公子譜不詳何公之子有孫曰無
駭自無駭以下不詳其世
考異曰按杜預注謂無駭為公子展孫劉敞曰非
也若無駭真公孫之子當其繼大宗也賜氏久矣
何待其死而賜氏乎然則無駭固公孫也以經考
之審如敞言謂無駭為公孫則經當曰公孫無駭
矣於經無所考而遽曰固公孫云以意推之則亦
何往不至也啖助謂魯卿既王命皆書卒隠公不
請命大夫故未命之卿亦書卒經不書氏盖不請
命故未賜族耳杜預謂為公子展孫當㠯為正特
於未氏之說未盡也
郈氏成叔昭伯二人
魯諸氏
孔氏防叔奔魯生伯夏伯夏生紇紇生丘丘生鯉鯉生
伋共六人自防叔以上見宋公族譜
秦氏自秦子下堇生㔻兹餘不詳其世
南氏陽氏梁氏(各二人)林氏
冉氏(各三人)顔氏(五人)申氏(五人)並不詳其世
晉公子
穆侯及弟殤叔(無後)為一世穆侯生二子曰文侯曰曲
沃桓叔為二世文侯生昭侯桓叔生二子曰莊伯
曰韓萬(後為韓氏)為三世昭侯生孝侯莊伯生武公為
四世孝侯生鄂侯武公生獻公為五世鄂侯生
二子曰哀侯曰緡(無後)獻公生五子曰申生(無後)曰文
公曰惠公曰奚齊(無後)曰卓子(無後)為六世哀侯生小
子侯(先晉自此絶)文公生六子曰襄公曰成公曰雍(自雍)
(以下四子並無後)曰樂曰儵曰劉惠公生懷公為七世
襄公生三子曰靈公(無後)曰捷曰景公為八世捷生
談景公生厲公(無後)為九世談生三子曰周子兄
以無慧不立曰悼公曰揚干(無後)為十世悼公生二
子曰平公曰整(奔衛無後)為十一世平公生昭公為十二
世昭公生頃公為十三世頃公生定公為十四
世
晉公族
狐氏唐叔之後突生二子曰毛曰偃毛生溱偃生射姑
又鞫居狐氏族附之射姑右不詳其世
欒氏靖侯之後賓生成成生枝枝生盾盾生書書生二
子曰黶曰鍼黶生盈又五人
考異曰按襄十四年傳欒鍼馳死秦師欒黶謂士
匄曰余弟死而子來是鍼乃書之子黶之弟明矣
世系以欒鍼為黶之子非也又世族譜闕鍼盈二
人並增入之
祁氏獻侯之後舉生瞞瞞生高高生奚奚生午午生
盈又一人
羊舌氏大夫生職職生四子曰赤曰肹曰鲋曰虎赤生
子容肹生楊石
孝異曰按閔二年傳羊舌大夫為尉杜預注叔向
祖父也孔穎達曰羊舌氏也爵為大夫號曰羊舌
大夫不知其名此人生羊舌職職生叔向故為叔
向祖父譜云羊舌氏晉之公族羊舌其所食邑也
或曰羊舌氏姓季名果有人盜羊而遺其頭不敢
不受受而埋之後盜羊事發辭連季氏季氏掘羊
頭而示之以明已不食唯識其舌舌存得免號曰
羊舌氏也或曰不知誰為此言杜所不從記異聞
耳故以杜氏為正存羊舌氏於公族且附見其說
云
郤氏豹生三子曰稱(無後)曰冀芮曰義(無後)芮生缺缺生克
克生錡又芮從子曰步揚曰步招(無後)揚生二子曰
犫曰鵲居犫生三子曰至曰溱曰毅又二人
考異曰步揚步招皆芮從子芮有昆弟二人曰稱
曰義不知步揚步招何人之子故不得而詳但系
之芮曰從子云又世族譜闕豹鵲居二人而列
稱步招溱三人於雜人今附于郤氏
韓氏别祖萬公子譜之三世也生求伯求伯生簡簡生
子輿子輿生厥厥生二子曰無忌曰起無忌生襄起
生四子曰須曰叔禽曰叔椒曰子羽須生二子曰不
信曰固不信生子庚子庚生子虎又二人
考異曰按系本萬生求伯求伯生定伯簡簡生輿
輿生獻子厥厥生宣子起起生平子須須生簡子
不信不信生莊子庚世家則謂武子三世生厥厥
生宣子宣子生貞子須貞子須生簡子簡子生莊
子莊子生康子虎自厥而下參之系本無差獨以
武子三世生厥則誤也今不從
又曰按世族譜謂萬之孫曰定伯簡與系本及服
虔之說同獨闕求伯一世今以系本補之
又曰按昭五年傳韓襄為公族大夫韓須受命而
使矣箕襄邢帶叔禽叔椒子羽皆大家也杜預
注襄韓無忌子也須起之門子也箕襄邢帶韓氏
族禽椒羽起庶子也世系不辨襄與箕襄之異而
誤以箕襄為無忌子不知箕襄及邢帶乃無忌之
族非其子也
荀氏逝敖生林父為中行氏林父生二子曰庚曰首首
之後為知氏庚生偃偃生吳吳生寅首生罃罃
生二子曰朔(無後)曰盈盈生躒躒生三子曰徐吾(無後)曰
瑕曰申瑕生霄申生瑶又五人又别族程氏
騅逝敖之孫曰季(不詳其世)騅曾孫鄭
考異曰按世譜謂盈為朔之弟罃之子系本乃以
盈為朔之子今考諸家皆以盈為罃之子
晉諸氏
范氏杜伯生隰叔隰叔生蒍蒍生縠縠生會以隨為氏
(亦曰范氏)生二子曰燮曰魴燮生匄魴生彘裘(無後)匄生鞅
鞅生二子曰吉射曰臯夷又會從弟穆子為士季
氏生渥濁渥濁生弱弱生伯瑕伯瑕生彌牟又隰
叔玄孫富及范無恤士鲋士蔑不詳其世
考異曰世系及族譜闕杜伯隰叔二世今增入之
魏氏畢萬生芒季芒季生犫犫生三子曰顆曰錡曰絳
顆生頡錡生相絳生舒舒生二子曰侈曰戊
侈生曼多曼多生駒又一人
右按系本萬生芒季芒季生武仲州州生莊子絳
絳生獻子荼荼生簡子取取生襄子多多生桓子
駒駒生文侯斯傳云亦曰孺子&KR1506;世家萬生
武子犫犫生悼子顆顆生昭子絳絳生嬴嬴生獻
子獻子生侈侈生桓子桓子生文侯都世譜
萬之孫犫犫之子顆為令狐氏錡為吕氏顆之子
頡錡之子相舒之孫曼多世系萬之孫犫生
顆顆生子頡又生子絳絳生嬴嬴生舒舒生侈及
戊戊生曼多
考異曰考系本世譜世系俱以犫為萬之孫世譜
世系但知為萬孫而闕其禰今以系本芒季參三
家之說俱合世家以萬生犫誤也又曰系本謂
武仲州即武子犫也索隠謂州即犫聲近字因以
異然左傳記事字必有据今以犫文為正又曰
系本武仲生絳其系本君篇云武子居魏悼子徙
霍索隠謂悼子與絳兄弟今取以較杜氏武子之
子曰顆曰錡是悼子顆與錡絳俱為武子之子明
矣世家以顆生絳世系因而不改誤也又曰系
本世譜俱謂莊子生獻子世家則云莊子生嬴嬴
生獻子不知司馬遷何所本增嬴一世世系從之
疑又曰世譜曼多舒之孫而闕其禰今考系本
謂舒生侈侈生曼多世系以為戊生曼多誤也
趙氏公明生二子曰共孟(無後)曰夙夙生衰衰生四子曰
盾曰同(無後)曰括(無後)曰嬰齊(無後)盾生朔朔生武武生二
子曰獲曰成獲之孫曰羅成生鞅鞅生三子曰桓子
曰伯魯曰無恤伯魯生周伯又夙曾孫穿不知所
系生旃旃生勝勝生午午生稷稷生朝
考異曰按系本謂公明生共孟及趙夙夙生衰世
家謂叔帶五世生夙夙生共孟共孟生衰世譜謂
叔帶五世孫曰夙夙之弟曰衰世系謂夙子曰共
孟共孟之子曰穿及衰且衰一人耳系本以為夙
之子世家以為夙之孫世譜以為夙之弟世系從
世家今考左傳夙事獻公以閔元年御戎後五年
重耳奔蒲衰從之出則衰當為夙之子若從世家
謂衰為夙孫則世數隔遠又系本在諸家前必有
所据今以系本次第為正
籍氏黶生頡頡生叔子叔子生官正官正生司徒公司
徒公生少襄少襄生太伯太伯生季季生偃偃生談
談生秦
考異曰世族譜止載伯黶談秦三世世系加季偃
二世今考世本補籍氏之闕
胥氏臣生甲父甲父生二子曰午曰克午生帶克生童
先氏丹木生軫軫生二子曰縠曰且居縠生辛且居生
克又四人
張氏老生君臣君臣之孫趯又柳朔骼不詳其世
女叔氏齊生游又叔寬督不詳其世
伯氏伯宗生州犂㔻氏鄭生豹
董氏解氏各三人亡其系閻氏右行氏各二人
梁氏六人樂氏四人成氏二人賈氏四人州氏二人
箕氏三人(有二箕遺疑)邴氏二人程氏二人涉氏二人屠氏二人(並亡其系)
齊公子
莊公為一世生三子曰得臣(無後)曰僖公曰年為二世
僖公生三子曰襄公曰糾曰桓公年生無知(自無知下)
(無後)為三世桓公生六子曰無虧(無後)曰惠公曰孝公
(無後)曰昭公(無後)曰懿公(無後)曰雍(無後)為四世惠公生三
子曰頃公曰欒(後爲欒氏)曰高(後為高氏)昭公生舍為五世
頃公生五子曰靈公曰固(無後)曰鑄(無後)曰角(無後)曰勝為
六世靈公生三子曰莊公(無後)曰景公曰牙(無後)勝生
青為七世(又有晳捷洴山商周共六子皆云頃公孫不詳其禰並附于七世)景公
生六子曰孺子(無後)曰悼公曰嘉曰駒曰黔曰鉏為八
世(自嘉而下無後)悼公生二子曰簡公曰平公為九世
又公子公孫不系者八人
考異曰按隠三年傳衛莊公娶于齊東宫得臣之
妹曰莊姜孔穎達曰衛莊公之立在春秋前三十
五年齊僖公之立在春秋前八年莊姜必非齊僖
公之女盖是莊公女僖公姊妹也得臣為太子早
死故僖公立也不言僖公姊妹而繫得臣者見其
是適女也今從之系得臣於莊公下
又曰按齊公族惟欒高二氏出惠公子其他雖公
族不詳為何公之子則無以知别祖之所自國氏
高氏皆姜姓崔氏出自丁公慶氏蒲盧氏則襄十
八年傳云慶舍謂盧蒲癸子不辟宗杜預注慶盧
蒲氏皆姜姓晏氏閭丘氏出莊公之孫隰氏出莊
公曾孫東郭氏出桓公之孫與北郭南郭氏皆為
姜姓並附公族譜他國倣此
齊公族
欒氏别祖欒公子譜之五世也生竈竈生施
高氏别祖高公子譜之五世也生蠆蠆生彊
考異曰纂圖於欒氏不著公子欒於高氏不著公
子高是没其别祖也又高齮乃敬仲之後纂圖系
之子彊下尤失之
國氏歸父生佐佐生二子曰勝(無後)曰弱弱生夏夏生書
書生瓘瓘生高父
考異曰按成十八年傳齊殺國佐使清人殺國勝
國弱來奔杜預注勝國佐子弱勝之弟則弱為佐
之子矣纂圖以弱為佐孫誤也世族譜闕高父一
人
高氏傒生莊子莊子生頃子頃子生固固生二子曰無
咎曰厚無咎生弱弱生齮厚生止止生豎又敬
仲曾孫酀及頃子孫偃偃生二子曰張曰發張生無
㔻
考異曰世系世族譜皆闕今据世本所載莊子頃
子之系又酀敬仲曾孫偃頃子孫也世系誤以酀
為敬仲孫以偃為齮之子皆誤
又曰酀不詳其世偃不詳其禰但書敬仲曾孫酀
頃子孫偃以别之
崔氏友生杼杼生三子曰成曰彊曰明彊生如
考異曰諸家闕如一人
慶氏克生二子曰封曰佐封生二子曰舍曰嗣又奊一
人不許其世
盧蒲氏就魁嫳癸共三人不詳其世
閭丘氏嬰生明明生息
晏氏弱生嬰嬰生二子曰氂曰圉又父戎一人不詳其
世
隰氏朋下亡二世至曾孫鉏又黨一人不詳其世
東郭氏偃書賈三人北郭氏佐啓二人南郭氏偃一人
並不詳其世
諸氏
陳氏完生稺稺生湣湣生須無須無生無宇無宇生三
子曰開(無後)曰乞曰書(無後)乞生九子曰莊曰瓘曰恒曰
齒曰夷曰安曰意兹曰盈曰得恒生盤又須無有
孫曰豹又一人
鮑氏敬生叔牙亡二世至曾孫二人牽及國國又亡二
世至曾孫牧又二人
考異曰諸家譜皆闕叔敬不書
管氏四人邴氏四人王氏六人宛氏二人
賈氏二人(並不詳其世)棠氏棠公生無咎
申氏鮮虞生摯又蒯幽不詳其世
工僂氏二人華氏顔氏庾生晉
郭氏吕氏商氏烏氏
襄氏各二人
春秋分記卷十五
