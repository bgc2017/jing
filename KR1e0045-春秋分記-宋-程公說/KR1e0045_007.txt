春秋分記卷七宋程公說撰
年表七
晉卿年表
春秋諸侯魯晉齊皆侯伯之舊宋則王者之後也魯以
周公宋以先王典章在焉若曰諸侯宋魯於是觀禮而
齊晉代興務以伯功相尚齊桓晉文之事可覆視也然
宋之文獻或不足徵齊之内政務從簡易君子謂其非
古矣魯於禮樂以僣為典晉置六軍以僣為強聖人尤
傷之蓋魯所重在文物故僣作禮樂而兵權之歸私室
者有不能收晉所重在伯權故僣有軍制而典禮之存
故府者或不能考則以其國政所施者異也晉作六軍
自景公始而考其原已兆於文公被廬之蒐復大於清
原之蒐假蒐而僣增軍因軍而僣命卿文公其作俑者
歟故其強家世族迭命為卿以執國命而邦國王官之
舊皆轉為空官矣逮于悼公新軍之舍稍更其僣然三
軍六卿㳂而莫革故余表晉諸卿始文終平皆取諸傳
而會盟征伐書于經者咸述焉嗟夫方六卿並命也晉
伯於是為盛矣而終之分為六卿其亦勢理之必至歟
具著篇端表微君子得以考云作晉卿年表
二十九年
三十年
三十一年
蒐于清原作五軍以禦狄趙衰為卿杜預注衰
從原大夫為新軍帥按新軍將佐當有四人而
傳僅見衰名文六年遂罷之矣故附于此不復别譜
孔穎達曰晉侯將以士縠梁益耳將中軍先克
曰狐趙之勲不可廢也以狐射姑將中軍趙盾
佐之陽處父改蒐于董更以趙盾將中軍狐射
姑佐之是一蒐而三易中軍帥三易者士縠梁
益耳將中軍易代前人是一易也狐射姑將中
軍是二易也又趙盾將中軍是三易也致使賈
季箕鄭之徒怨恨而作亂大抵命元帥而頃刻
屢改易何有於君權自趙盾弑靈公中行偃弑
厲公馴致六卿分晉其所由來漸矣然則晉之
霸業繼於襄公晉之亡形實成於襄公云
(殺大夫先縠士會代之)
按孔穎達曰當是士會佐中軍郤克將上軍不
知誰代郤克佐上軍疑是荀首為之嘗考成二
年傳知罃之父新佐中軍罃父荀首也宣十七
年士會請老後郤克為政而荀首代佐中軍首
於十二年邲戰尚為大夫不應宣之末年得佐
中軍故穎達疑先穀死後代郤克佐上軍今從
其說
按孔穎達曰十六年士會將中軍則林父卒矣
當是郤克佐中軍疑是荀首將上軍荀庚佐之
嘗考成三年荀庚來聘傳稱中行伯之於晉也
其位在三是為將上軍矣林父卒於宣公之季
年不應始用荀庚於成公之世故穎達疑林父
卒後荀庚即佐上軍云
按孔穎達曰士會請老郤克將中軍當是荀首
佐中軍荀庚將上軍嘗考成三年荀庚來聘傳
稱中行伯之於晉也其位在三是為上軍將也
林父之卒雖不詳何年以宣十六年傳士會將
中軍推之疑林父已卒矣不應於成三年始用
荀庚故穎達疑林父卒後荀庚即佐上軍士會
老後荀庚轉將上軍而杜預於成二年鞌之戰
以為士燮代荀庚也
十八年
成元年
按此年傳云郤克將中軍士燮佐上軍欒書將
下軍而中軍佐上軍將下軍佐皆闕然以其下
傳稱楚屈巫對莊王云知罃之父中行伯之季
弟也新佐中軍則荀首於此已佐中軍明年荀
庚來聘傳稱中行伯之於晉也其位在三則荀
庚將上軍矣邲戰以來趙朔無代今欒書將下
軍則朔卒而以欒書代之不知誰代欒書佐下
軍也
按孔穎達於成二年傳以為不知誰人代欒書
佐下軍考六年傳服虔注趙同佐下軍而此年
傳以趙括為新中軍佐則同是年已為下軍佐
矣
按十三年傳云韓厥將下軍荀罃佐之此年傳
欒書將中軍士變佐之郤錡將上軍荀偃佐之
韓厥將下軍郤至佐新軍荀罃居守郤犫如衛
杜預云荀罃下軍佐於是郤犫代趙旃將新軍
新上下軍俱罷矣蓋自三年作六軍新軍將佐
六人皆賞鞌之功死亡不復補至此唯有韓厥
在耳郤至佐新軍不言中下是新軍唯一知新
上下軍於是罷也
按是年傳悼公即位使魏相士魴魏頡趙武為
卿不别其上中下也晉語云悼公即位使吕宣
子佐下軍彘恭子將新軍令狐文子為之佐宣
子吕相也恭子士魴也文子魏頡也及宣子卒
使趙文子佐新軍文子趙武也觀此但書下軍
佐及新軍將佐二人而已其中上將佐及下軍
將皆不見焉嘗考首末欒書將中軍於厲公之
世既弑厲公自此不復見于經其子黶於悼公
即位初傳言為公族大夫則是未為卿也至九
年傳言欒黶為下軍將始次於韓起而九年以
前則莫可得而知矣是時韓厥請老知罃禀以
為政而將中軍其佐范匄荀偃將上軍其佐韓
起推而上之悼公初政韓厥實將中軍疑知罃
為之佐范匄將上軍荀偃為之佐韓起將下軍
自下軍佐而下三卿則從國語為正故國語注
亦云悼公即位傳曰韓厥為政則厥當代欒書
特欒黶不可得而詳也
按九年傳韓厥老矣知罃禀焉以為政范匄少
於中行偃而上之使佐中軍韓起少於欒黶而
欒黶士魴上之使佐上軍魏絳多功以趙武為
賢而為之佐此雖見於九年傳然自韓厥請老
范匄為政則其序固當若此用列之七年云
按是年傳云夏荀罃士魴卒晉侯蒐于綿上以
治兵使士匄將中軍辭曰伯游長(荀偃)昔臣習於
知伯是以佐之非能賢也(謂成十年知罃將中軍士匄佐之)請
從伯游荀偃將中軍(代荀罃)士匄佐之使韓起將
上軍辭以趙武又使欒黶(以武位卑故不聽更命黶)辭曰臣
不如韓起韓起願上趙武君其聽之使趙武將
上軍韓起佐之欒黶將下軍魏絳佐之新軍無
帥晉侯難其人使其什吏率其卒乘官屬以從
於下軍
晉自是不出兵三軍將佐不詳見于傳故叔向
曰雖吾公室亦季世也戎馬不駕卿無軍行公
乘無人卒列無長按二十九年傳吳季札聘晉
說趙文子韓宣子魏獻子故但存此三人云
按五年傳韓起之下趙成中行吳魏舒范鞅知
盈杜預注五卿位在韓起之下皆三軍之將佐
二十九年(中行寅為下卿)
春秋分記卷七
