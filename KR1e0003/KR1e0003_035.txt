春秋正義卷第三十五哀公
国子祭酒上護軍曲阜縣開国子臣孔穎逹等奉
勑撰
正義曰鲁世家云哀公名蔣定公之子蓋是夫人定姒所生以敬
王二十六年即位謚法共仁短折曰哀元年注隨世至封之
正義曰僖二十年椘人伐隨自尔以来隨不復見以隨世服於椘
为椘私属不通於諸侯征伐盟會不歯於列故史不得書之猶如
邾滕为人私属不序於宋盟也定四年保護昭王椘得復国椘人
感其恩德使隨列於諸侯今椘帅諸侯囲蔡令隨在其班次以之
告鲁故得見經定六年郑滅許以許男斯歸殺之此時許復見者
以許属椘故疑蓋椘封之當如蔡侯庐陳侯吳受封於椘也世族
譜許男斯之後有元公成悼公孫則是椘封元公为許男也
注書過至一處正義曰桓五年傳例云凡祀啓蟄而郊過則書
今以四月始郊已入春分之氣故書過也宣三年郊牛之口傷成
七年鼷鼠食郊牛角言其傷食之処此不言所食処者所食非一
處也傳注栽設至一里正義曰築牆立版謂之栽者豎本
以約版也椘慮外人救蔡則於表裡受敵故築囲壘周市去蔡城
一里以囲之𣣔置兵其内以攻蔡使外人不得救之注夫猶至
守蔡正義曰刘炫云杜言夫猶兵也以壘未成故令人在壘裏
屯守察然則未築壘前兵豈遠城乎壘成之後兵復出壘乎以囲
人夜守常事何言晝夜九日以後兵豈散乎炫以夫屯謂夫役屯
聚晝夜不止九日而築壘成耳夫者别有城夫非戰士刘炫以为丁
夫築城昼夜九日杜必以夫为兵屯守九日者以屯是戍守之名
故詩序之屯戍扵母家又案傳晉有軘車皆是兵之屯守經籍未
有作役之人而为屯守之号者故杜为此解刘妄規杜失非也
注椘𣣔至师还正義曰服虔云蔡使椘進疆於故江国与汝水
之間其意言蔡割地以賂椘也杜不然者以昭七年傳申无宇云
先君文王作僕區之法所以封汝哀十七年傳曰彭仲爽申俘也
文王以為令尹实縣申息朝陳蔡封畛扵汝則椘扵文王之時其
竟己至汝水寧扵此役蔡始令椘進疆于江汝之間也且汝水江
國不可共文故杜以为椘使蔡徙其国都於江北汝水之南自択
疆宇𣣔令还都近椘为椘属国蔡人冀令椘去心虽不肯權宜
許之椘還之後蔡更自議已与椘悪不如事吳故請迁于吳以吴
为援注夫椒至椒山正義曰杜於此注以椒为山名土地名
以夫椒为地名以戰必在山旁以山表地耳注澆寒至斟灌
正義曰襄四年傳称夏之衰也有窮后羿因夏民以代夏政而用寒
浞寒浞殺羿因其室而生澆処澆于過是言澆是寒浞之子封
於過也二斟夏同姓諸侯夏本紀文也又襄四年傳云澆用师
滅斟灌此言殺斟灌者王肅云滅殺也古者滅殺尊卑同名其意
言殺其君而滅其国故二文各言其一也賈逵云夏后相依斟灌
而国故因殺夏后相也案下句别書滅夏后相王解是也注夏
后至所滅正義曰夏本纪云禹生啓啓生大康大康崩弟仲康
立仲康崩子相立是相为仲康之子啓之孫也書序云大康失邦
作五子之歌其經云大康尸位以逸豫乃畋于有洛之表十旬弗
反有窮后羿因民弗忍距于河則大康之時羿已權盛能廢大康
矣㣧征云唯仲康肇位四海孔安国云羿廢大康而立其弟仲康
为天子仲康羿之所立也仲康崩子相立蓋亦羿立之矣傳言羿
因夏民以代夏政蓋扵相時羿始自立为天子相於是失国依於
二斟及澆滅斟灌相復为澆所滅注虞舜至己害正義曰尚
書堯典云有鰥在下曰虞舜又曰釐降二女于媯汭嬪于虞重甫
謚云嬪于虞因以虞为氏今河东大陽縣西山上虞城是也然則
舜有天下其代号虞因本河東大陽之虞及周之興封仲
雍之後为虞国即彼地是也但舜旣禅禹封舜後为諸侯虽取
虞为国名未必封扵河東虞地而梁国有虞縣其地以虞为名疑
是夏時虞国杜扵地名言有者皆是疑辞言有以示不審也庖
正當周礼之庖人謂之为正當是食官之長故为掌膳羞之官也
頼此以得除己害得在浞之世不被殺也注方十至为旅正
義曰方十里为成司馬法文也五百人为旅夏官序文也田一成
衆一旅言食此一成之地其内有为兵者五百人周礼小司徒云
乃井牧其田郑衆云井牧者春秋傳所謂井衍沃牧隰皐者也
郑玄云隰皐之地九夫为牧二牧而當一井令造都鄙授民田有
不易有一易有再易通率二而當一是之謂井牧昔夏少康在
虞思有田一成有衆一旅一旅之衆而田一成則井牧之法先古
然矣杜解牧隰皐虽与郑異其授民田二而當一理亦宜然計方
十里为方一里者百方一里有九夫之田則十里容九百夫也其
一百夫授上地不易者其四百夫授一易二而當一則淂为五百
夫矣注襄四至少康正義曰引此傳者言少康能布恩惠以
收夏衆以德抚靡故得用靡遺民滅從而立之注猶言天与不
取正義曰吳语云越滅吳吳王請行成越王田昔天以越賜吳
而吳不取是也後虽至食己正義曰言悔恨之深於心腹不
可如食之消止注生民至教之正義曰服虔云令少者无
娶老婦老者无娶少婦女十七不嫁男二十不娶父母有罪也將
生子以告与之毉饋之餼也死者釈其征必哭泣葬埋如其子也
孺子遊者必餔歠之也非手所種夫人所織不用十年不&KR3890;扵國
注魯师至不書正義曰杜以經書齊衛伐晉傳言四国伐晉故
唯觧鲁与鮮虞不書意也刘炫以齊衛會乾侯救范氏者师相會
因而行伐二君親行告伐不告會也行伐之後魯与鮮虞會之
齊衛更違师与同伐也但齊將卑师衆故称师衛將尊师少故云
孔圉後伐四国並皆不書非独魯与鮮虞不書也當謂魯师不書
非公命餘者不書皆不告義出百塗並得通也今知刘非者杜以
傳齊侯衛侯止云會乾侯不言伐晉即云师及齊师衛孔圉鮮虞
人伐晉与經斉侯衛侯伐晉文相次當以为一鮮虞狄帅賤故略而
不書猶邲之戰唐侯從椘而不書平丘之會狄人從晉而不書之
類是也刘以为孔圉等更别伐晉鲁师不書非公命餘者不告故
不書而規杜過非也食不二味正義曰謂与在下同其好悪
不别二为美味也在國天有菑疠正義曰在国与在軍相對
天有菑疠与下句相連言有菑疠之時親自廵孤寡共其乏困也
本或天作元誤耳注必須至徧也正義曰孫武兵書云軍井
未逹將不言渴軍竈未炊將不言飢故闔閭在軍如良將之法必
須軍士皆分孰食然後敢食王不先自食也服虔云以其半分軍
士而後自食其餘若單醪注流也社以分王半食不足徧及軍人
且所嘗珍異乃得卒乘与焉主所自食不得分軍士也故顯而異
之分猶徧也待徧孰食王乃自食也注積土至曰次正義曰
釈宫云闍謂之臺郭璞云積土四方也又云有木者謂之榭李廵
云臺上有屋謂之榭又曰无室曰榭四方而高曰臺莊三年傳例
曰凡师一宿为舍再宿为信過信为次孔安國尚書傳云澤彰曰
陂停水曰池言夫差所停三日則役民为此也注妃嬙至内官
正義曰曲礼云天子之妃曰后则妃上下通名也釈詁云妃合會
對也妃媲也匹對於夫婦官之最貴者也嬙在妃下次於妃也周
礼有九嬪女御以有四名分为二等故言妃嬙貴者嬪御賤者皆
婦官之名周礼无嬙蓋後世为之名漢有掖庭王嬙是因於古也
二年注句繹至要之正義曰旣取其田慮後悔競故共盟以要
之伐則三卿盟唯二卿者服虔云季孫尊卿敵服先歸使二子与
之盟榖梁傳曰三人伐而二人盟何各盟其得也其意言季孫不
得田故不与盟也案十四年小邾射以句釋来奔則句繹小邾地
也注言邾地者以傳云伐邾邾人爱其士賂以漷沂之田而受盟
被伐受盟則盟在邾地猶若成二年椘人伐我师于&KR1615;公及椘公
子嬰齊盟于&KR1615;之類是也邾与小邾国竟相近句繹所属亦无定
準猶齊魯汶陽之田莒魯争鄆之变一彼一此豈有常乎而
刘炫以句繹为小邾地而規杜非也注定四年盟皐鼬正義
曰元以昭八年即位三十二年大夫盟于狄泉以未告公而公薨
故不數衛卋子正義曰世子者父在之名蒯聵父旣死矣而
称卋子者晉人納之以卋子告言是正卋子以示宜为君也春秋
以其木是卋子未得衛国无可襃貶故因而書卋子耳傳注三
揖卿大夫士正義曰周礼司士云孤卿特揖大夫以其等旅揖
士旁三揖郑玄云特揖一一揖之旅衆也大夫爵同者衆揖之三
揖者士有上中下郑衆云卿大夫士皆君之所揖礼春秋傳所謂
三揖在下服虔云三揖卿大夫士土揖庶姓時揖異姓天揖同姓
注是時至而南正義曰土地名云河經河内之南界東北經汲
郡魏郡頓丘陽平平原樂陵之東南入海是言晉時河所經也春
秋之時河未必然故云是時河北流過元城界与晉時河道異也
土地名之云戚頓丘衛縣西戚城在枱河東是春秋時戚在河東
也從晉而言河西为内東为外故云戚在河外也是時晉軍己渡
河矣师人皆迷不知戚処陽虎憶其渡処戚之北河旣北流拠水
所向则東为右故𣣔出河右而南行也注纔者始發喪之服
正義曰士喪礼旣小㪘主人括髮袒衆主人免于房郑玄云括髮
者玄笄纚而紒也衆主人免者斉衰將袒以免代冠冠服之尤尊
不以袒也又奔喪之礼至扵家入門哭尽哀括髮袒自齊衰以下
入門哭哀免麻于序東如彼礼文則主人當括髮斉衰以下乃
免此大子絻者礼不至喪所不括髮故以絻代之耳灵公以四月
卒今以六月而大子絻故云絻始發喪之服也遠近不臨喪者不
得括髮故始發喪服絻也郑玄注士喪礼云免之制未聞旧說以为
如冠狀廣一寸喪服小說曰斬衰括髮以麻免而以布此用麻布
为之狀如令之著慘頭矣自項中而前交於額上郤繞紒也詩
曰至我亀正義曰詩大雅緜之篇美大王迁𡵨之事爰扵也旣
見周原之地肥美可居扵是始集豳人從己者於是与謀議人謀
既從於是契灼我亀而卜之言先人謀後卜筮也反易天明
正義曰天有尊卑人有上下事上臣事君法則天之明道臣不
事君是反易天之明道也經德義正義曰此經德義与傳經
国家詩序經夫婦皆意同也經謂經紀営理之不除君悪则德義
廢矣宜經紀德義使不壞也克敵至受郡正義曰上大夫下
大夫謂於大夫之内分为上下其上大夫非卿也此言先无田禄
者若能克敵得此賞也注周書至四郡正義曰周礼小司徒
云九夫为井四井为邑回邑为丘四丘为甸四甸为縣四縣为都
郑玄云邑方二里丘方四里甸方八里旁加一里則方十里为一成
縣方二十里都方四十里四都方八十里旁加十里为得方百里
为一同也如彼文則縣方二十里耳周礼又無郡不可用以觧此
故引周書解之或曰周書者孔子刪尚書之餘今案其存者其文
非尚書之類其作雒篇有此言方十里者为方百里者百千里百
縣则縣方百里計成方十里出車一乘縣方百里則出車百乘也
昭五年傳云晉有四十縣遺守四千乘是縣别有百乘与作雒之
言合也上大夫受縣縣则为百乘之家言得進为卿也縣有四郡
則郡方五十里下大夫得此方五十里之采邑注十万畒正
義曰王制云方一里者为田九百畝方十里者为方一里者百为
田九万畝则士田十万多方十里有餘注志父至其賞正義
曰牧誓武王誓衆尚自称名況以人臣誓衆固當自称名矣知志
父是簡子名也簡子名鞅又名志父者服虔云趙鞅入于晉陽以
叛諸侯之策書曰晉趙鞅以叛旣復更名志父或當然也椘公子
囲弑君取國改名曰虔經即書虔公子棄疾弑君取國改名曰居
經即書居今趙鞅改名志父經書猶云趙鞅者彼椘子旣为国君
臣下以所改之名告扵隣国故得書所改之名趙鞅人臣国家不
为之諱仍以趙鞅名告故書鞅也鞅言君实圖之言己事濟君當
謀其賞也簡子言此君當謀其賞者言君當賞其在下副上所誓
之言𣣔使在下信之非𣣔自求賞也注属辟至一重正義曰
礼喪大記云君大棺八寸属六寸椑四寸上大夫大棺八寸属六
寸下大夫大棺六寸属四寸是属辟为棺之重數也大記之文
從外向内大棺之内有属属之内有椑椑親身之棺郑玄云椑坚
著之意也如記文大夫无椑今簡子自言有罪始不設辟者郑玄
云趙簡子云不設属椑時僭也爲時僭日久自言无罪则僭設有
罪乃不設耳記言士棺六寸檀弓又云夫子为中都掌制四寸之
棺五寸之椁郑玄云为民作制民猶四寸簡子言三寸者亦示其
罰之重令制度卑於民也記有杝棺梓棺杝謂椵也不以桐為棺
簡子言桐棺者郑玄云凡棺用能溼之物梓椵能溼故礼法尚之
桐易腐壞亦以桐为罰也檀弓又云天子之棺四重郑玄云尚
深邃也諸公三重諸侯再重大夫一重士不重又云水兕革棺被
之其厚三寸杝棺一梓棺二四者皆周郑玄云以水牛兕牛之革
以为棺被革各厚三寸合六寸也此为一重杝棺一所謂椑棺也
梓棺二所謂属与大棺也檀弓之文自内向外水牛之革一也兕
牛之革二也二者相襲乃得为重故以此二者为一重也又有椑
也属也大棺也此是天子四重为數五棺为四重也喪大記之文
君有大棺也椑也属也大夫有大棺也属也郑玄注檀弓天子之
棺四重以是差之上公革棺不被三重也諸侯无革棺再重也大
夫无椑一重也士无属不重也是上公數四棺为三重諸侯數三
棺为再重大夫數二棺为一重士以一棺为不重也杜之此注唯无
上公士耳其言重數与郑同也若然礼器云天子葬五重諸侯葬
三重大夫葬再重以多为貴也彼重亦當謂棺而其數皆較一者
郑玄云天子葬五重者謂機木与茵也葬者機木在上茵在下然
則&KR0818;以藉棺機为負土天子及諸侯大夫皆數彼以增棺數故皆
多較一也杜言此棺之重數者以明不設属辟为罰也素車
樸馬正義曰素車无飾謂不以翣柳飾車也曲礼云大夫去國
为位而哭乘髦馬郑玄云髦馬不鬄落也則此樸馬亦謂不鬄落
用此以載柩也雜記称士喪有与天子同者三其終夜燎及乘人
專道而行然則柩皆人挽此用車馬載者礼言乘人設法許之耳
道遠者當用牛馬且此言亦为罰也无入于兆正義曰周礼
冡人云凡死于兵者不入兆域郑玄云戰敗無勇投諸塋外以罰之此
言不入兆域亦罰也注郵无恤王良也正義曰下云子良授
綏是也服虔云王良也孟子說王良善御之事古者車駕四馬御
之为難故为六藝之一王良之善御最有名扵書傳多称之椘辞
云當卋豈无騏驥乎誠无王良之善御見執轡者非其人兮故駒
跳而遠云授大子綏正義曰由礼云凡僕人之礼必授人綏
論語称孔子上車必正立執綏而升綏者挽以上車之索故授之
使之升也少儀云僕者右帶劒負良綏申之面扡諸幦郑玄云
面前也幦覆苓也良綏君綏也負之由左肩上入右腋下申之
於前覆苓上也有馬至牖下正義曰襄二十七年傳曰唯
卿備百邑注云一乘之邑也坊記云家冨不過百乘百乘卿之極
制也檀弓云飯於牖下小㪘扵戶内大㪘於阼殯扵客位祖於庭
葬於墓所以即遠也則礼之正法死扵牖下衛大至襄公
正義曰礼扵曾祖以上皆称曾孫此虽並告三祖對文王康叔称
曾孫也晉語說此事於襄公之下又有昭考灵公国語与傳異
者多矣此下云无作三祖羞是无昭考也大命至敢爱正
義曰上言无絶筋无折骨謂軍之士衆无令傷損以成大事此云
大命不敢請者謂已之身命不敢私請苟以求生佩玉不敢爱尚
書金縢称周公植璧秉珪以告大王王季文王是禱請用玉也在
軍无珪璧故以佩玉两䩑至皆絶正義曰古之駕四馬者服
馬夾轅其頸負軛两驂在旁挽䩑助之詩所謂隂䩑鋈續是也說
文云䩑引軸也僖二十八年注云在胸曰䩑然則此皮約馬胸而
引車軸也两䩑將絶而能制焉言其御之和也駕而乘材材謂横
地細小之木也乘小木而䩑絶示其將絶之験也〇三年注曼姑
至叛人正義曰春秋行兵征伐自非霸主之命諸国共行皆以
主兵为首此囲戚實出衛意引齊使之助己計應曼姑为首而序
在齊下者曼姑為子囲父知其不義推齊使为兵首故先書齊
也榖梁傳曰此衛事也其先国夏何也子不囲父也是先儒及杜
皆同榖梁之說也宋魚石去而復入拠宋之彭城襄元年經書囲
宋彭城傳曰非宋地追書也於是为宋討魚石故称宋且不登叛
人也此蒯聵在戚齊衛囲之与囲宋彭城事類同矣彭城称宋此
不称衛者蒯聵拠戚与輙争國非是叛人故不須繫之衛也公羊
傳曰齊国夏曷為与衛石曼姑帥师囲戚伯討也此其为伯討柰
何曼姑受命乎灵公而立輙以曼姑之義为固可以距之也輙者
曷為者也蒯聵之子也然則曷為不立蒯聵而立輙蒯聵為无
道灵公逐蒯聵而立輙然則輙之義可以立乎曰可其可柰何
不以父命辞王父命以王父命辞父命是父之行乎子也不以家
事辞王事以王事辞家事是上之行乎下也其意言灵公廢蒯
聵不用使之得国輙不以国与蒯聵是灵公之命行扵蒯聵也立
为国君是王事也以國与父是私事也不以国与父是天子之命
行扵諸侯也如公羊之言則輙義可以距父囲戚不为不義而杜
言曼姑知其不義则輙不合距父意与公羊異者拠左傳公子郢
讓国不受然後立輒然則輒之立也以周礼无適子則立適孫緣
是以得立耳非有灵公之命使立之也为輒之義自可讓而不受
以已是適孫緣有可立之勢貪国以距父耳非有灵公之命天子
之勑使之距蒯聵也論語說此事云冉有曰夫子为衛君乎子貢
曰諾吾將問之入曰伯夷叔齊何人也曰古之䝨人也曰怨乎曰
求仁而得仁又何怨乎出曰夫子不為也孔子意不助輒明是輒
為不義故曼姑自知不義推齊為主傳注司鐸宫名正義
曰僖二十年西宫災書之此不書者西宫公之西宫親近偪君忽
被天火故重而書之此司鐸虽是公小宫在公宫之後非君来往
之急又是人火所以輕而不書或可举廟重以略之桓僖災
正義曰傳言火而經書災者司鐸初被人火火越宫而至廟以火
踰宫故以災言之注周礼至象魏正義曰周礼大宰云正月
之吉始和布治于邦国都鄙乃縣治象之法于象魏使万民觀治
象浃日而㪘之郑玄云正月周之正月吉謂朔日大宰以正月朔
日布王治之事扵天下至正月歲又書而縣于象魏使万民觀焉
凡治有故言始和者若改造云尔郑衆云從甲至甲謂之浹日凡十
日其地官夏官秋官皆有此言地官云布數縣教象夏官云布政
縣政象秋官云布刑縣刑象各縣所掌之事为異其文悉同唯春
官不縣者以礼法一頒百事皆足不可又縣故不縣之杜㧾彼意
言縣教令之法彼所縣者皆是教令之事故也由其縣于象魏故
謂其書为象魏命藏其書也彼言朔日縣之十日即㪘之則救火
之時其書久已藏矣而此之象魏之外方始命蔵此書者象魏是
縣書之処見其処而念及其書非始就縣処㪘藏之注言桓至
所災正義曰礼諸侯親廟四焉高祖之父即當毀其廟計桓之
於哀八卋祖也僖六卋祖也親尽而廟不毁言其宜为天所災也
所以不毁者服虔云季氏出桓公又为僖公所立故不毁其廟其
意或然公羊傳曰此皆毁廟也其言災何復立也曷为不言其復
立春秋見者不復見也何以不言及敵也其意言哀公更立之不
可通扵左氏故以为元不毁耳服虔又云俱在迭毁故不言及杜
无說或當同時災无先後故不言及萇弘至萇弘正義曰文公
以定四年卒也属之属大夫謂當昭公之世也此時文公己卒萇
弘知政以己先事刘子刘氏又与范氏親旣握国權遂与范氏故
周人殺之以說於晉召正常正常不反正義曰服虔云召而
問兒死意然則兒扵正常去後始死死非正常得知召之復何所
問也當𣣔問不立康子之意故正常畏康子不反荀寅至而出
正義曰荀寅從内伐其北郭之郛又使其救己之徒自外伐囲郛
之北门而入因外内攻故得出也〇四年蔡侯申正義曰宣十
七年蔡侯申卒是文侯也蔡卋家云文侯申生景侯固固生灵侯
般般生隐太子今昭侯申是隐太子之子杜卋族譜亦然計昭侯
是文侯玄孫乃与高祖同名周人以諱事神二申必有誤者俱是
經文未知孰誤注賤者至盗也正義曰公孫辰公孫姓公孫
霍虽並是弑君之黨而非弑君之首首是公孫翩翩賤故称盗不
言弑其君者賤此盗小盗賤不得有其君故以盗为文不得言弑
其君注天火至亡國正義曰傳例曰天火曰災知天火也殷
有天下作都于亳故知亳社殷社也蓋武王伐紂以其社班賜諸
侯使各各立之所以戒亡国也其社有屋故火得焚之公羊傳曰
蒲社者何亡国之社也社者封也其言災何亡国之社蓋揜之
揜其上而柴其下榖梁傳曰亳社者亳之社也亳亡国也亡国之
社以为廟屏戒也其屋亡国之社不得達上也說者以为立亳社
於廟門之外以为屏蔽使人君視之而致戒也左傳称間于兩社
事當爲然郊特牲亦云喪国之社屋之不受天陽故災其屋也
傳注承音懲蓋椘言正義曰懲創往年之迁恐其更復迁徙承
懲音相近蓋是椘人之言聲轉而字異耳入於家人而卒
正義曰言將如吳己適吳矣翩在路逐而殺之遂入于凡人之家
言此者說其非理之意注命大夫别縣監尹正義曰隂地者
河南山北東西横長其間非一邑也若是典邑大夫則當以邑冠
之乃言隂地之命大夫則是特命大夫使㧾監隂地故以为别縣
監尹也以其去国遥遠别为置監椘官称尹故以尹言之遂
墮臨正義曰稷初奔臨𣣔拠臨距国今弦施逆稷𣣔納之他邑
以臨険固故毁之五年注再同盟正義曰襄二十五年崔杼
弑莊公而立杵臼昭二十六年盟于鄟陵定四年于皐鼬是再同
盟也昭三十二年大夫盟于狄泉未告公而公薨故不數也傳
間於至无君正義曰公謂群臣云若間暇扵憂虞謂国无憂
虞事得間暇則恐有疾疢不得飲樂今旣无憂虞又无疾疢亦
且謀樂何憂乎无君注师衆至失所正義曰师衆之往釈詁
文也周礼五百家为黨言其共居一所故以黨为名是黨为所也
經書閏月葬齊景公長歴閏十一月礼葬乃有謚此歌称謚明是
葬後傳言冬十月者記公子出奔之月其萊人之歌在公子出奔
之後杜以文承十月之下故云盍耳公羊以为喪以閏數謂通數
閏月糓梁云不正其閏也謂喪亊不數左氏无傳未知所從詩
曰至牧塈正義曰詩大雅嘉樂之篇也言在上者不解惰于其
位民之所以得安息駟秦棄位僭上是惰于位也商頌至多福
正義曰商頌殷武之篇歌成湯之德不僭差不濫溢不敢怠惰而
自暇以此之故上天命以多福也詩於怠皇之下更云命于下国
封建厥福傳言命以多福不復具引詩文取其意而言之也杜云
違詩商頌上言詩下言頌以駟秦於此二詩皆違故言違詩与商
頌〇六年注为陳至書入正義曰成十八年傳例曰凡去国国
逆而立之曰入此为陳乞私逆旣入而立之故依例書入也注弑
荼至弑生正義曰實非陳乞弑荼而書乞弑其君者以荼死由
乞故書乞弑也此与椘公子比郑公子歸生俱非弑君之首春秋
顯而書之以为弑君之主所以悪此三人釈例曰諸懷賊乱以为
心者因不容於誅也若鄭之歸生斉之陳乞椘公子比虽本无其
心春秋之義亦同大罪是以君子慎所以立也是說罪之之意
傳注陳盟在昭十三年正義曰昭十三年无椘与陳盟之事於
時椘旣滅蔡使棄疾为蔡公子于子晢之入也傳称朝吳奉蔡公
召二子而盟于鄧依陳蔡人以国是与陳人盟更許復其国其年
平王即位更封陳是与盟也需事之下也正義曰需是懦弱
之意懦弱持疑不能决断是为事之下者勸其决断而尽殺之注
前己至是敗正義曰刘炫言卜不吉謂戰當敗再敗當謂今伐
更敗也杜言退還亦是敗非也以規杜氏今知刘非者杜言退
还亦是敗者以傳卜退不吉是不得好退是虽𣣔退还亦必敗也
故云退还亦是敗但文不委悉刘以为退还謂是好退而还以規
杜非也問諸周大史正義曰服虔云諸侯皆有大史主周所
賜典籍故曰周大史一曰是時往問周大史杜以問周大史扵文自
明故不煩釈不榖至移之正義曰言已若无大罪天其妄天
之乎必是身有大罪天乃下罰有罪受罰又焉移之注四水在
椘界正義曰土地名江經南郡江夏弋陽安豊漢經襄陽至江
夏安陸縣入江睢經襄陽至南郡枝江縣入江漳經襄陽至南郡
當陽入江是四水皆在椘界也夏言至而亡正義曰此夏書五
子之歌弟三章也彼云惟彼陶唐有北冀方今失厥道乱其纪綱
乃底滅亡此多帥彼天常一句又字小異者文經篆隷师讀不同
故两存之賈服孫杜皆不見古文故以为逸書觧为事桀之時唯
王肅云大康時也案王肃注尚書其言多是孔傳疑肅見古之匿
之而不言也堯治平陽舜治蒲坂禹治安邑三都相去各二百餘
里俱在冀召統天下四方故云有此冀方也注召在至之次
正義曰經書陽生入齊文在七月之下知其召在七月也今傳在
八月下者𣣔令下接十月立之是記事之次也邴意兹来奔者自
以高国之黨八月來奔耳僖子使召陽生自以七月之時别使人
召之非遣意兹君也賈逵以傳文相連謂遣意兹来召又怪其日
月錯誤云其說未聞杜以此故为注云高国黨以隔之注實以
至告魯正義曰傳言十月立陽生陽生旣立之後方遣朱毛殺
荼則荼死在冬經書为秋殺者記陽生初事八齊之始遂連荼死
二事通以冬始来告言陽生秋入荼以秋死故並書於秋也〇七年
傳吳王百牢正義曰王制云君十卿禄魯牢晉大夫過十故吳
王自謂合得百牢注有常數正義曰周礼大行人云上公九年
侯伯七牢子男五牢是常數也注上物天子之牢正義曰周
礼掌客云王合諸侯而饗礼則具十有二牢郑玄云饗諸侯而用
王礼之數者以公侯伯子男尽在是兼饗之莫敵用也以莫敵用
故用王礼是天子之礼十二牢也郊特牲云天子適諸侯諸侯
膳用犢諸侯適天子天子賜之礼大牢貴誠之義也如彼記文諸
侯共天子之膳唯一犢耳而得有十二牢者若是天子大礼必以
十二為數其餘共王之膳食自用犢为食耳非謂献大礼者唯一
犢也棄天而背本正義曰棄十二之數为棄天違周礼是背
本注大伯至衣也正義曰吳卋家云大伯及仲雍皆周大王
之子而王季歴之兄也季歴䝨而有聖子昌大王𣣔立季歴以及
昌於是大伯仲雍二人乃奔荆蛮文身断髮示不可用大伯之奔
荊蛮自号句吳荊蛮義之從而歸之千餘家立为吳大伯大伯
卒无子弟仲雍立是說大伯仲雍適吳之由也魯人不堪吳責
故举吳之上祖以訐之二人同時適吳而大伯端委仲雍断髮者
大伯初往未为彼君故服其本服自治周礼及仲雍民皈稍多旣
为彼君宜從彼俗曲礼云君子行礼不求變俗仲雍为彼人主不能
行周人之礼致中国之化故文身断髮放效吳俗言其權時制宜
以辟災害非以為礼也漢書地理志云越人文身断髮以辟蛟竜
之害應劭曰常在水中故断其髮文其身以象竜子故不見傷客
杜言辟害辟此蛟竜之害大伯之時未有周礼言治周礼者謂治
其本国𡵨周之礼非周公所制礼也臝以为飾者臝其身体以文
身为飾也端委礼衣者三肃云委貌之冠玄端之衣也此傳言大
伯端委仲雍断髮史記云二人皆文身断髮然則文身断髮自辟
害耳史記以为示不可用二人亡去遠適荊蛮則周人不知其処
何以須示不可用也皆馬迁繆耳注諸侯至執帛正義曰周
礼大宗伯云以玉作六瑞以等邦国公執桓圭侯執信圭伯執躬
圭子執榖璧男執蒲璧是諸侯執玉也典命云諸侯之適子未
誓扵天子以皮帛継子男是卋子執帛也知附庸執帛者以卋子
旣継子男附庸君亦継子男公之孤四命以皮帛視小国之君附
庸无爵虽不得同於子男其位不卑於世子与公之孤也諸侯卋
子各称朝附庸君亦称朝是与卋子相似故知執帛也且附庸是
国此言執玉帛者万国国而執帛唯附庸耳知附庸執帛也案
尚書有三帛公之孤諸侯卋子附庸君此唯言附庸者以傳云禹
合諸侯又云執玉皆拠君身言之故不數卋子及孤也下云万国
故唯拠附庸言之王制云不能五十里者不合於天子附於諸侯
曰附庸郑玄云不合謂不朝會也小城曰附庸附庸者以国事附
於大国未能以其名通也如彼云附庸不得朝會而禹會万国有
附庸者附庸不得特逹天子耳禹會諸侯諸国尽至附庸從其所
附之国共見天子故有執帛者言万国者举盈數耳郑玄注尚書
以爲數正滿万国案益稷州十有二師郑以为每一师領百国州
十有二師則每州千二百国畿外八州㧾九千六百国其餘四百
国在畿内州得有千二百国者以唐虞土方万里九州之内地方
七千里七七四十九为方千里者四十九其一为畿内餘四十八
八州分之州各有千里之方六以千里之方二为方百里之国二
百又以千里之方二为七十里之国四百又以千里之方二为五
十里之国八百㧾为一千四百国去其方五十里之国二百是州
别千二百国也郑玄云畿内四百国者皆謂五十里国也杜云諸
侯執玉附庸執帛是与郑異也尚書傳云百里之方三为国七有
竒以百里之方一为百里之国一又以百里之方一为七十里之
国二有竒知者但方百里者为方十里者百若方七十里之国唯
有七七四十九是为七十里之国二仍有十里之方二在又以百
里之方一为五十里之国四是百里之方三为国七有竒則千里
之方三为国七百有竒有百里之方二在注孟孫至不可正
義曰傳於異人之言更應加曰今無曰者作傳略之論語之文此
類名矣虽鲁上無曰要言与大夫對反不得为大夫之辞故以为
孟孫忿荅大夫也服虔以上二句亦为孟孫之言謂諸大夫誠知
伐邾必危何故不早言也杜以上属为便唯以此句为孟孫言耳
魯擊柝聞扵邾正義曰易繫辞云重門擊柝以待暴客郑玄
云手持两木以相敵是为擊柝守備警戒也或夢衆君子
正義曰曹人夢見多人不識姓名故唯云衆君子也服虔云衆君
子諸国君妄耳好田弋正義曰周礼司弓矢云矰矢用諸戈
射郑玄云結繳扵矢謂之矰矰高也可以戈飛鳥說文云繳生絲
也謂用生絲为繩繫矢以射鳥也〇八年注曹人至入告正義
曰傳例曰不有其地曰入案傳宋实滅曹而有之經書为入故杜
原其事而解之取讙及阐正義曰公羊榖梁以为賂齊謂前
年魯伐邾取邾子益益是齊甥畏齊故賂之非左氏意也杞伯
過卒正義曰卋族譜云僖公過悼公曾孫案悼公祖文公以昭
六年卒父平公以昭二十四年卒悼公以定四年卒未應有曾
孫可以授之国也記世家僖公過是悼公之子疑譜誤注不言
至使也正義曰十年齊人来歸鄆讙亀隂田此不言来故解
之傳問扵叔孫輙正義曰定十二年叔孫輙与公山不狃帥
費人以裏鲁兵敗奔齊於後自齊奔吳吳子令問之君子違不適
讎国正義曰謂有故而去者也本国於已无大讎怨已无報怨
之心則違而不適讎国武王數紂之罪以告衆云抚我則后虐
我則讎若父本无罪而枉彼誅殺如伍員之徒志在復讎適讎亦
可矣不得以此言格之也若父以罪而受誅者如鬭辛之徒本自
不合怨君故辛亦不敢怨也注未臣至其難正義曰旣臣之
後則身是新君之臣性命非復己有故不復得为旧君死節也若
未有臣服則旧君之恩未絶故可還奔旧君之命死其難也言奔
命則有命乃奔之若命不及亦不當还若使子率正義曰率
謂在軍前引道率領先行非为軍之將帥也故不狃云子辞王將
使我以其知魯道者唯此二人故也及吳至人懼正義曰
杜意拘者道之以伐武城克之謂語吳人云若伐武城必可克之
吳人王犯嘗为武城之宰与澹臺子羽之父相善国人懼者謂武
城邑人懼子羽为吳内應刘炫以为实克武城今知非者以下傳
始云王犯嘗为之宰國人懼是未得武城故知此克之是鄫人教
吳之語刘以为伐武城克之者實克武城国人懼者懼其客鲁若
然吳师既來伐魯是顕然行兵不須云王犯与子羽之父相善魯
己受害何須云国人始懼傳旣云王犯嘗為之宰文継武城之下
是为武城之宰澹臺子羽又是武城之人皆拠武城而言故知恐
为武城内應傳載漚菅事者說來伐武城之由刘妄生異見而規
杜非也注以言至出盟正義曰刘炫云載書盟至所制自
當吳人为之何由復出魯国又載書數簡之文耳何須負之且
諸言載書未有單称載者以为負載噐物𣣔往質於吳以規杜今
杜知負載是負載書者以周礼司盟掌盟載之事故傳云士莊
子为載書此上有將盟之文下即云負載之事故知是載書也
刘以負載謂背負器物然則景伯魯之大夫親自負物不近人
情而規杜過非也注明閭至略之正義曰魯以淫女見伐
喪邑又屈服求盟是可恥之事二盟皆不書者諱其悪而略之
九年注書取覆而敗之正義曰莊十一年傳例曰覆而敗之曰
取某师釋例曰覆者謂威力兼備若羅網之所掩覆一軍皆見
禽制故以取为文專制之辞也案傳郑师囲宋雍丘宋皇瑗復
扵鄭师之外築壘使合表裏受敵无処可逃子姚救之又大敗而
宋师乃号令使有能者无死是其合軍尽禽敵人制其死命是於
例正合書取也傳宋云伐郑正義曰虛舉經文者为下趙鞅
救郑起并以終上取郑师之事也遇水適火正義曰服虔
云兆南行適火卜法横者为土立者为木邪向經者为金背經
者为大因兆而細曲者为水注趙鞅至水位正義曰秦本紀
秦伯翳之後为嬴姓也趙卋家云趙氏之先与秦同祖其伯翳後
卋为盈泄蜚廉有子二人一曰悪来其後为秦一曰季勝其後為
趙今卜趙鞅伐宋故以嬴子二姓为占也遇泰之需正義曰
乾下坤上泰乾为天坤为地地在上天在下象曰天地交泰泰
者大也天地交合万物大通故名此卦为泰乾下坎上需象曰需
須也言雲在天上須散而为雨故名此卦为需注不可至大
旣至魯而更復奔他国者己去其位略賤之不復書齊慶封亦
是也注書會從不与謀正義曰往年吳來儆师是与我謀也
而從不与謀者与謀者謂彼此和同計謀然後共伐則是我为伐
主故言及某同行不与謀者謂彼心自定遣来召我則彼为伐主
我往會之故言會某伐某令吳伐齊之意已定儆师者来召魯耳
於例上當言會故從不与謀之文注以疾至書弑正義曰傳
称齊人弑悼公赴于师則陽生被弑矣而經書卒是以疾死赴也
襄七年郑伯髠頑卒于鄵傳称子駟使賊夜弑僖公而以瘧疾
赴于諸侯知此亦以疾死赴故不書弑也八年臧賓如如斉涖盟
齊閭丘明来涖盟是再同盟故赴以名杜不言略之注書歸
齊納之正義曰定十四年衛公孟彄出奔郑自郑奔齊故令自
齊歸衛也成十八年傳例曰凡玄其国諸侯納之曰歸此書自
齊歸知是齊納之注赴以名故書正義曰定十三年薛弑
其君比此夷當代为君尔来未同盟而赴以名故書注季子至
以名正義曰傳延别來季子救陳即是季札也札以襄二十
九年来聘書名則此亦宜書名今不書者陳人來告不以名也
傳注黎一名隰正義曰黎即黎丘也二十三年傳称齊晉戰于
黎丘知伯親禽顏庚庚即琢聚也二十七年傳陳成子召顔涿聚
之子晉曰隰之役而父死焉是黎一名隰注季子至十餘正
義曰襄昭之傳称延州来季子者皆是季札也此說務德安民是
大䝨之事亦當是札故計跡其年言虽老猶能將兵也孫毓以为
季子食邑於州來世称延州來季子猶趙氏世称趙孟知氏卋称
知伯延州来季子或是札之子与孫也〇十一年注赴以名故書
之正義曰四年滕子結卒虞母代結为君尔來未同盟來赴故
書也傳注時人疑童子當殤正義曰喪服大功章云子女子
子之長殤中殤傳曰何以大功未成人也年十九至十六为長殤
十五至十二为中殤十一至八歲为下殤不滿八歲以下皆为无
服之殤其於服也長殤中殤降成人一等下殤降二等此注錡蓋
長殤也時人疑其當降服又葬殤之礼亦異成人檀弓云周人以
殷人之棺椁葬以夏后氏之堲周葬中殤下殤以有虞氏
之瓦棺葬无服之殤是其異於成人也稻醴梁糗腵脯正義
曰周礼酒正辨五齊之名二曰醴齊郑玄云醴猶体也成而汁澤
相將如今之恬酒矣則醴是濁酒也因令命作酒云秫稻必斉是
以稻为醴也釈草云虋赤苗芭白苗郭璞曰令之赤梁粟白梁
粟皆好榖也内則郑玄注云腵脩捶脯施薑桂也歌虞殯
正義曰賈逵云虞殯遣殯歌詩杜云送葬歌曲並不解虞殯之
名礼啓殯而葬葬即下棺反日中而虞蓋以啓殯將虞之歌謂
之虞殯歌者樂也喪者哀也送葬得有歌者蓋挽引之人为歌
聲以助哀今之挽歌是也旧說挽歌漢初田横之臣为之拠此
挽歌之有久矣晉初荀顗制礼以吉凶不雜送葬不宜有歌玄之
摰虞駮之云詩云君子作歌惟以告哀葬之有歌不为害也復
存之使問絃多以琴正義曰礼以物遺人謂之問二十六年
衛出公使以弓問子贛論語云問人於他邦皆是也注鼓以至
退軍正義曰周礼大司馬教大閱之礼云中軍以鼙令鼓鼓人
皆三鼓車徒皆作鼔行鳴鐲車徒皆行及表乃止鳴鐃且郤郑注
云凡進軍退軍鼔鐸同其所異者廢鐲而鳴鐃耳如郑此宫則
進退皆有金鼔而杜云鼔以進軍金以退軍者周礼是教戰之法
其臨敵之時𣣔戰则先擊鼔以動之𣣔退則先擊金以静之故長
勺之伇公將鼔之是𣣔戰擊鼔也此傳云吾聞鼓而已不聞金矣
是𣣔退擊金也衛賜正義曰子貢衛人故称衛賜注盤庚
至種類正義曰彼文云顚越不恭暫遇姦宄我乃劓殄滅之无
遺育无俾易種于兹新邑此傳字少於彼引之略也孔安国云顛
殞越隊也不恭不奉上命孔言隕隊謂受上命而隊失之杜言從
横不承命謂其人性自顛越從横不肯承令意小異也刑名以截
鼻为劓劓是割也殄絶育長俾使皆釈詁文也易謂轉易无使
轉生種類不令更有悪子孫也將死正義曰吳語云子胥將
死曰而縣吾目於吳門以見越人之入吳国之亡也遂自殺王愠
曰孤不使大夫得有見也乃使取申胥之尸盛之䲭夷而投之於江
賈逵云䲭夷革囊也注胡簋至曰簋正義曰胡簋行礼所
用之噐故以胡礼事論語衛灵公問曰爼豆之事意亦同也
明堂位說四代之器云有虞氏之兩敦夏后氏之四璉殷之六瑚
周之八簋如說文則夏器名璉殷器名瑚而包咸郑玄等注論語
賈服等注此傳皆云夏曰胡杜亦同之或别有所拠或相從而誤
甲兵至聞也正義曰對灵公軍旅之事未之学也其意亦与此
同軍旅甲兵亦治国之具也此以文子非礼𣣔国内用兵灵公空
問軍陳故並不荅非輕甲兵也魯人至乃歸正義曰孔子卋
家云季康子使公華公賓公林以幣迎孔子孔子歸是也注兵
賦至田賦正義曰司馬法方里为井四井为邑四邑为丘丘出
馬一匹牛三頭四丘为甸甸乃有馬四匹牛十二頭是为革車一
乘今用田賦必改其旧但不知若为用之賈逵以为𣣔令一井之
間出一丘之税井别出馬一匹牛三頭若其如此则一丘之内有
一十六井其出馬牛乃多於常一十六信且直云用田賦何知使井
为丘也杜以如此則賦税大多非民所能給故改之旧制丘賦之法
田之所收及家内資財并共一馬三牛令𣣔别其田及家資各为
一賦計一丘民之家資令出一馬三牛又計田之所收更出一馬
三牛是为所出倍於常也旧田与家資同賦今𣣔别賦其田故言
𣣔以田賦也
春秋正義卷第三十五
計一万三千五百九十四字
