禮記纂言卷五元吳澄撰
深衣
(鄭氏曰名深衣者以其記深衣之制也深衣連衣裳而純之以采素純曰長衣有表則謂中衣澄曰)
(玉藻篇内已略記深衣之制此則專記深衣而致詳焉今以次玉藻之後孔氏曰餘服上衣下裳不)
(連此衣裳相連被體深邃故謂之深衣吕氏曰古者衣裳殊所以别上下也唯深衣衣連裳而不殊)
(蓋私燕之服爾如冠之冠武殊至於居冠則屬武而不殊皆尚簡便也)
古者深衣蓋有制度以應規矩繩權衡
(古者深衣明此衣古聖人之所作非今始有也深猶長也凡物之長如水之深故地南北之脩亦曰深禮)
(服上衣下裳殊上衣止二尺二寸加以帶下一尺僅可掩裳上際盖衣之短者衣連於裳下垂至踝此衣)
(之長者故曰深衣亦名長衣深長二字名義一也用為吉服則名深衣用為凶服則名長衣衣之制並同)
(但袂口及純之色不同尒几布帛以刀裁其衣短謂之制以尺量其長短謂之度應猶中也合也規矩繩)
(權衡五則也規者運以為圓之筵矩者度以為方之尺今工人謂之曲尺繩者重其下而懸之以取直權)
(稱錘也衡以横木為稱俾權與物鈞而取平者深衣之應五則見下文)
短毋見膚長毋被土(毋音無見賢遍切)
(此言裳之下際衣有尺寸裳無尺寸者以人之長短不同也随人之身而定其長短但毋令太短而露見)
(其體膚亦毋令太長而覆被於地上可矣)
續衽鉤邊(祍而審切鉤古侯切)
(此言裳之旁際續猶屬也祍謂裳之旁際鉤謂覆而縫之邊謂其旁之無布幅處裳以六幅之布交觧裁)
(之為十二片每片一旁有布幅一旁無布幅將此兩旁相合縫之縫畢又將有布幅一旁覆掩無布幅一)
(旁而重縫之謂聮屬裳之旁衽者必須鉤縫其所裁之邊也左右各六片依此法縫畢唯當背處二片皆)
(有布幅則不須鉤邊但削幅而已)
要縫半下(要一遥切縫扶用切)
(此言裳之上際要者裳之上際當要處也下即裳之下際有齊處布幅廣二尺二寸六幅裁之為十二片)
(狹頭廣八寸闊頭廣一尺四寸相合而縫兩旁各縫入一寸十二片狹頭當要者廣七尺二寸十二片闊)
(頭在下者廣一丈四尺四寸要中之縫比下際之廣為一半也)
袼之高下可以運肘(袼音各肘竹九切)
(此言衣袖直下之度運轉動也肘臂節當腕可屈處也孔氏曰袼謂當臂之處袂中宜寬大袂二尺二寸)
(肘尺二寸可以運動其肘也)
袂之長短反詘之及肘(袂彌世切詘科鬱切)
(此言衣袖横伸之度袂者袖之末左右各以布二幅為袖每幅除削幅二寸共長四尺人肩至肘一尺一)
(寸肘至掌後一尺一寸掌後至中指端約九寸弱共三尺一寸弱反屈及肘又二尺弱共為五尺一寸弱)
(袖之四尺并衣幅之旁覆臂一尺一寸内除削幅一寸亦共五尺也孔氏曰袂屬於衣衣幅廣二尺二寸)
(身脊至肩但尺一寸從肩覆臂又尺一寸也)
帶下毋厭髀上毋厭脅當無骨者(髀必婢切又步啓切厭於甲切)
(此言衣帶高下之度在髀骨之上脅骨之下正當二者中間無骨之處)
制十有二幅以應十有二月袂圜以應規曲袷如矩以
應方負繩及踝以應直下齊如權衡以應平(祫音劫踝胡瓦切齊)
(音咨)
(十有二幅自鄭氏以來皆謂裳之六幅每幅分為二近年吳興敖繼公獨謂衣六幅裳六幅是為十二幅)
(今按裳以六幅布裁為十二片不可言十二幅又但言裳之幅而不言衣之幅尤不可敖說良是衣裳各)
(六幅象一歲十二月之六陽六隂也從袖口自下而上一尺處於内縫之以漸而殺使如規之圓縫至袖)
(下端近裏一尺處止曲祫交領也禮服上衣之領垂而下此深衣之領右襟之末斜交於左脅左襟之末)
(斜交於右脅二領既斜則領不直垂而兩領交會自如矩之方謂之曲祫孔氏曰負繩謂衣之背縫與裳)
(之後縫上下相當如繩之直非謂真負繩也裳之下齊如權之衡低昂平也)
故規者行舉手以為容負繩抱方者以直其政方其義
也故易曰坤六二之動直以方也下齊如權衡者以安
志而平心也五法已施故聖人服之
(鄭氏云政或為正與易文合今從之舉手為容者應接之恭外無圭角也負直於後者宅心之正内無斜)
(倚也抱方於前者制事之義外無虧缺也安志平心者存主之定内無低昂也言以者三謂以之律己也)
(其五法已施於衣聖人所以服此衣而身其法也)
故規矩取其無私繩取其直權衡取其平故先王貴之
(為圓為方必以規矩而後成易其法則不可無私也繩以直物之不直權衡以平物之不平言取者三謂)
(取之范物也其所取真可為法先王所以貴此法而制其衣也聖人服之謂有德而能稱此者先王貴之)
(謂有位而能作此者)
故可以為文可以為武可以擯相可以治軍旅完且弗
費善衣之次也(相去聲)
(可以為文謂服之而擯相也可以為武謂服之而治軍旅也完謂完牢而難敝壞不費謂易有而不傷財)
(方氏曰端冕可以為文而不可以武介胄可以為武而不可以文兼之者唯深衣然可以為文非若端冕)
(可以視朝臨祭也特可以贊禮為擯相而已可以為武非若介胄可以臨難折衝也特可以運籌治軍旅)
(而已鄭氏曰深衣者用十五升布鍛濯灰治純之以采善衣朝祭之服也自士以上深衣為之次庶人吉)
(服深衣而已)
右記衣之制度
具父母大父母衣純以繢具父母衣純以青如孤子衣
純以素(大音泰純音凖)
(鄭氏曰尊者存以多飾為孝繢畫文也三十以下無父稱孤孔氏曰具父母父母俱在也大父母亦然若)
(其不具一存一亡不必純以繢唯有父母而無祖父母故飾少而純以青若無父母唯祖父母在亦當然)
(也)
純袂緣純邊廣各寸半(緣悦絹切廣去聲)
(鄭氏曰純謂緣之也緣袂謂其口也緣緆也緣邊衣裳之側廣各寸半則表裏共三寸矣唯祫廣二寸孔)
(氏曰緣字讀如緆謂深衣下緣也鄭註士喪禮下篇云在幅曰綼在下曰緆)
右記純之制度
禮記纂言卷五
禮記纂言卷五元吳澄撰
深衣
(鄭氏曰名深衣者以其記深衣之制也深衣連衣裳而純之以采素純曰長衣有表則謂中衣澄曰)
(玉藻篇内已略記深衣之制此則專記深衣而致詳焉今以次玉藻之後孔氏曰餘服上衣下裳不)
(連此衣裳相連被體深邃故謂之深衣吕氏曰古者衣裳殊所以别上下也唯深衣衣連裳而不殊)
(蓋私燕之服爾如冠之冠武殊至於居冠則屬武而不殊皆尚簡便也)
古者深衣蓋有制度以應規矩繩權衡
(古者深衣明此衣古聖人之所作非今始有也深猶長也凡物之長如水之深故地南北之脩亦曰深禮)
(服上衣下裳殊上衣止二尺二寸加以帶下一尺僅可掩裳上際盖衣之短者衣連於裳下垂至踝此衣)
(之長者故曰深衣亦名長衣深長二字名義一也用為吉服則名深衣用為凶服則名長衣衣之制並同)
(但袂口及純之色不同尒几布帛以刀裁其衣短謂之制以尺量其長短謂之度應猶中也合也規矩繩)
(權衡五則也規者運以為圓之筵矩者度以為方之尺今工人謂之曲尺繩者重其下而懸之以取直權)
(稱錘也衡以横木為稱俾權與物鈞而取平者深衣之應五則見下文)
短毋見膚長毋被土(毋音無見賢遍切)
(此言裳之下際衣有尺寸裳無尺寸者以人之長短不同也随人之身而定其長短但毋令太短而露見)
(其體膚亦毋令太長而覆被於地上可矣)
續衽鉤邊(祍而審切鉤古侯切)
(此言裳之旁際續猶屬也祍謂裳之旁際鉤謂覆而縫之邊謂其旁之無布幅處裳以六幅之布交觧裁)
(之為十二片每片一旁有布幅一旁無布幅將此兩旁相合縫之縫畢又將有布幅一旁覆掩無布幅一)
(旁而重縫之謂聮屬裳之旁衽者必須鉤縫其所裁之邊也左右各六片依此法縫畢唯當背處二片皆)
(有布幅則不須鉤邊但削幅而已)
要縫半下(要一遥切縫扶用切)
(此言裳之上際要者裳之上際當要處也下即裳之下際有齊處布幅廣二尺二寸六幅裁之為十二片)
(狹頭廣八寸闊頭廣一尺四寸相合而縫兩旁各縫入一寸十二片狹頭當要者廣七尺二寸十二片闊)
(頭在下者廣一丈四尺四寸要中之縫比下際之廣為一半也)
袼之高下可以運肘(袼音各肘竹九切)
(此言衣袖直下之度運轉動也肘臂節當腕可屈處也孔氏曰袼謂當臂之處袂中宜寬大袂二尺二寸)
(肘尺二寸可以運動其肘也)
袂之長短反詘之及肘(袂彌世切詘科鬱切)
(此言衣袖横伸之度袂者袖之末左右各以布二幅為袖每幅除削幅二寸共長四尺人肩至肘一尺一)
(寸肘至掌後一尺一寸掌後至中指端約九寸弱共三尺一寸弱反屈及肘又二尺弱共為五尺一寸弱)
(袖之四尺并衣幅之旁覆臂一尺一寸内除削幅一寸亦共五尺也孔氏曰袂屬於衣衣幅廣二尺二寸)
(身脊至肩但尺一寸從肩覆臂又尺一寸也)
帶下毋厭髀上毋厭脅當無骨者(髀必婢切又步啓切厭於甲切)
(此言衣帶高下之度在髀骨之上脅骨之下正當二者中間無骨之處)
制十有二幅以應十有二月袂圜以應規曲袷如矩以
應方負繩及踝以應直下齊如權衡以應平(祫音劫踝胡瓦切齊)
(音咨)
(十有二幅自鄭氏以來皆謂裳之六幅每幅分為二近年吳興敖繼公獨謂衣六幅裳六幅是為十二幅)
(今按裳以六幅布裁為十二片不可言十二幅又但言裳之幅而不言衣之幅尤不可敖說良是衣裳各)
(六幅象一歲十二月之六陽六隂也從袖口自下而上一尺處於内縫之以漸而殺使如規之圓縫至袖)
(下端近裏一尺處止曲祫交領也禮服上衣之領垂而下此深衣之領右襟之末斜交於左脅左襟之末)
(斜交於右脅二領既斜則領不直垂而兩領交會自如矩之方謂之曲祫孔氏曰負繩謂衣之背縫與裳)
(之後縫上下相當如繩之直非謂真負繩也裳之下齊如權之衡低昂平也)
故規者行舉手以為容負繩抱方者以直其政方其義
也故易曰坤六二之動直以方也下齊如權衡者以安
志而平心也五法已施故聖人服之
(鄭氏云政或為正與易文合今從之舉手為容者應接之恭外無圭角也負直於後者宅心之正内無斜)
(倚也抱方於前者制事之義外無虧缺也安志平心者存主之定内無低昂也言以者三謂以之律己也)
(其五法已施於衣聖人所以服此衣而身其法也)
故規矩取其無私繩取其直權衡取其平故先王貴之
(為圓為方必以規矩而後成易其法則不可無私也繩以直物之不直權衡以平物之不平言取者三謂)
(取之范物也其所取真可為法先王所以貴此法而制其衣也聖人服之謂有德而能稱此者先王貴之)
(謂有位而能作此者)
故可以為文可以為武可以擯相可以治軍旅完且弗
費善衣之次也(相去聲)
(可以為文謂服之而擯相也可以為武謂服之而治軍旅也完謂完牢而難敝壞不費謂易有而不傷財)
(方氏曰端冕可以為文而不可以武介胄可以為武而不可以文兼之者唯深衣然可以為文非若端冕)
(可以視朝臨祭也特可以贊禮為擯相而已可以為武非若介胄可以臨難折衝也特可以運籌治軍旅)
(而已鄭氏曰深衣者用十五升布鍛濯灰治純之以采善衣朝祭之服也自士以上深衣為之次庶人吉)
(服深衣而已)
右記衣之制度
具父母大父母衣純以繢具父母衣純以青如孤子衣
純以素(大音泰純音凖)
(鄭氏曰尊者存以多飾為孝繢畫文也三十以下無父稱孤孔氏曰具父母父母俱在也大父母亦然若)
(其不具一存一亡不必純以繢唯有父母而無祖父母故飾少而純以青若無父母唯祖父母在亦當然)
(也)
純袂緣純邊廣各寸半(緣悦絹切廣去聲)
(鄭氏曰純謂緣之也緣袂謂其口也緣緆也緣邊衣裳之側廣各寸半則表裏共三寸矣唯祫廣二寸孔)
(氏曰緣字讀如緆謂深衣下緣也鄭註士喪禮下篇云在幅曰綼在下曰緆)
右記純之制度
禮記纂言卷五
