御定康熙字典卷一目録
子集上一畫二畫
一部
丨部
丶部
丿部
乙部
亅部
二部
丄部
卷一
御定康熙字典卷一
子集上
一部
一古文弌(唐韻韻會於悉切集韻正韻益悉切竝漪入聲說文惟初大始道立於一造分天地化成萬物)
(廣韻數之始也物之極也易繫辭天一地二老子道徳經道生一一生二)又廣韻同也禮樂記禮樂刑政其極一也史記儒
(林傳韓生推詩之意而為内外傳數萬言其語頗與齊魯閒殊然其歸一也)又少也顔延之庭誥文選書務一不尚煩密何
承天答顔永嘉書竊願吾子舍兼而遵一也(又增韻純也易繫辭天下之動貞夫一老子道徳經天得一以清地得一以寧)
(神得一以靈谷得一以盈萬物得一以生侯王得一以為天下正)又均也唐書薛平傳兵鎧完礪徭賦均一又誠也中庸
所以行之者一也(又正一唐書司馬承禎傳得陶隠居正一法逮四世矣)又一一韓非子内儲篇南郭處士請為齊宣王
(吹竽宣王悅之廩食以數百人湣王立好一一聼之處士逃韓愈詩一一欲誰憐蘓軾詩好語似珠穿一一)又星經天一星
在紫㣲宮門外太一星在天一南半度(又太一山名即終南山一名太乙)又三一前漢郊祀志以太牢祀三一註天一地
一泰一泰一者天地未分元氣也(又尺一詔版也後漢陳蕃傳尺一選舉註版長尺一以寫詔書)又百一詩篇名魏應璩
著(又姓明一炫宗又三字姓北魏有一那婁氏後改婁氏又一二三作壹貳叄大學壹是皆以修身為本史記禮書總一)
(海内前漢霍光傳作總壹六書故今惟財用出納之簿書用壹貳叄以防姦易)又韻補叶於利切音懿左思呉都賦藿蒳豆
蔻薑彚非一江蘺之屬海苔之類(又叶弦鷄切音兮參同契白者金精黒者水基水者道樞其數名一)丁古文
丁(唐韻集韻韻㑹正韻竝當經切音玎十幹名說文夏時萬物皆丁實丁承丙象人心六書正譌丁蠆尾也象形凡造)
(物必以金木為丁附著之因聲借為丙丁字爾雅釋天太歲在丁曰彊圉月在丁曰圉禮月令仲春之月上丁命樂正習舞釋)
菜又唐書禮樂志仲春仲秋釋奠於文宣王皆以上丁(又五丁力士蜀記秦惠王欲伐蜀造石牛置金其後蜀人使五丁力)
士拖石成道秦遂伐蜀杜甫詩論功超五丁(又六丁神名道書陽官六甲隂官六丁謂六甲中丁神也)又爾雅釋詁丁當
也註相當值詩大雅寧丁我躬(又民丁唐書食貨志租庸調之法以人丁為本又授田十畝歲輸粟二斛謂之租丁)又莊
(子養生主庖丁解牛杜甫詩畦丁負籠至宋史高宗紀團敎峒丁槍杖手又罷亷州貢珠縱蛋丁自便何異傳募山丁捕首亂)
(者唐璘傳團結漁業茶鹽舟夫蘆丁悉備燎舟之具元史博爾忽傳畬丁溪子橘録金橘高不及尺許結實繁多園丁種之以)
鬻於市(又零丁或作伶仃失志貌晉書李密傳零丁孤苦至於成立)又彼此相屬曰丁寧後漢郎顗傳丁寧再三留神於
此俗作叮嚀(又丁寧鉦也左傳宣四年楚伯棼射王汰輈及鼓跗著於丁寜)又丁東聲也凡玉珮鐵馬聲皆曰丁當當東
二音古通又丁水水經注泗水又東南流丁溪水注之(又爾雅釋魚魚枕謂之丁註枕在魚頭骨中形似篆書丁字)又
丁子科斗也初生如丁有尾莊子天下篇丁子有尾(又肉丁瘡名物類相感賦身上生肉丁芝蔴花擦之)又烏丁茶名見
本草(又吉丁蟲名本草註甲蟲也背正緑有翅在甲下出嶺南賔澄諸州人取帯之令人喜好相愛)又貫休詩蕨苞玉粉
(生香壟菌蔟紅丁出靜槎陸游詩滿貯醇醪漬黃甲密封小甕餉紅丁皆詩人象形借用也)又姓本姜姓齊太公子伋為丁
公因以命氏又逸書諡法述義不克曰丁(又廣韻集韻韻會竝中莖切音朾詩小雅伐木丁丁註伐木聲相應也)又韻
(會小補叶都陽切音當韓愈贈張籍詩相見不復期零落甘所丁嬌兒未絶乳念之不能忘)正字通唐書張弘靖傳汝軰挽
(兩石弓不如識一丁字按續世說一下作一个因篆文个與丁相似傳寫譌作丁)丂(唐韻集韻竝苦浩切音考說文)
氣欲舒出上礙於一也(又玉篇古文巧字詳註工部二畫)(玉篇集韻&KR1098;呵本字說文反丂也讀若呵六書正譌)
(氣舒也丂之轉注精薀氣出而易也反丂見意重之為大笑聲借譴怒聲皆動於聲氣也)七(唐韻親吉切集韻韻會正)
(韻戚悉切&KR1098;音桼少陽數也說文陽之正也从一微隂从中衺出也書舜典在璿璣玉衡以齊七政註七政日月五星也詩唐)
風豈曰無衣七兮註侯伯七命車服皆以七為節(又詞家以七名篇雖八首問對凡七七者問對之别名始枚乗七發後傅)
毅七激崔駰七依曹植七啓張協七命繼之凡十餘家(又三七藥名本草綱目言葉左三右四故名一說本名山桼)又姓
明七希賢(又人名續仙傳殷七七名文祥蘓軾詩安得道人殷七七不論時節遣花開)正字通或通作㭍桼漆增
丄(集韻上古作丄註詳二畫)丅(字彚補古文下字註詳二畫)二万(廣韻集韻韻會&KR1098;同萬)
又三字姓西魏有柱國万紐于謹(又廣韻莫北切集韻密北切万俟複姓俟音其今讀木其北齊特進万俟普)丈
(唐韻直兩切集韻韻㑹雉兩切正韻呈兩切&KR1098;長上聲十尺曰丈前漢律歷志十分為寸十寸為尺十尺為丈十丈為引又左)
(傳昭二十三年以令役於諸侯屬役賦丈疏屬聚下役課賦尺丈又哀元年廣丈高倍註壘厚一丈高二丈又禮曲禮若非飲)
食之客則布席席閒函丈註函容也(又長老之稱易師卦師貞丈人吉又朋友尊稱長編富鄭公稱范文正公曰范十二丈)
又釋氏所居曰方丈杜甫詩方丈渾連水(又杜甫詩百丈牽來上瀬船註百丈牽船筏也)說文从又持十俗加點非正
(譌丈借為扶行之杖老人持杖故曰丈人别作杖通)三古文弎(唐韻集韻韻會蘓甘切正韻蘓監切&KR1098;颯)
(平聲說文三天地人之道也謂以陽之一合隂之二次第重之其數三也老子道徳經一生二二生三三生萬物史記律書數)
(始於一終於十成於三又周禮冬官考工記凡兵無過三其身又左傳昭七年士文伯曰政不可不慎務三而已一擇人二因)
民三從時又晉語民生於三事之如一(又周語人三為衆女三為粲獸三為羣)又姓明三成志又漢複姓屈原之後有三
閭氏三飯尞之後有三飯氏三州孝子之後有三州氏(又去聲韻會蘓暫切論語三思而後行)又本作參博雅參三也周
(禮冬官考工記參分其股圍前漢刑法志秦造參夷之誅&KR1098;與三同)又韻𥙷叶疏簪切音森詩召南摽有梅其實三兮下叶
(今)上古文丄二(廣韻集韻韻會正韻&KR1098;時亮切音尚在上之上對下之稱崇也尊也易乾文言)
本乎天者親上(又廣韻君也太上極尊之稱蔡邕獨斷上者尊位所在但言上不敢言尊號)又上日書舜典正月上日註
(孔氏曰上日朔日也葉氏曰上旬之日曾氏曰如上戊上辛上丁之類)又姓漢上雄明上觀上志又上官複姓又唐韻時
(掌切集韻韻㑹正韻是掌切&KR1098;商上聲登也升也自下而上也易需卦雲上于天禮曲禮拾級聚足連步以上)又進也前漢
東方朔傳朔上三千奏牘(又與尚通詩魏風上慎旃哉前漢賈誼傳上親上齒上賢上貴又匡衡傳治天下者審所上)又
(韻𥙷叶辰羊切音常楚辭九懐臨淵兮汪洋顧林兮忽荒修予兮袿衣騎電兮忽上)又叶時刃切音慎王微觀海詩照本茍
不昧在末理知瑩忽乗搏角勢超騰送崖上(又叶矢忍切音審郭璞遊仙詩翹首望太清朝雲無増景雖欲思陵化龍津未)
易上(說文上高也指事時掌切按字有動靜音諸韻皆以上聲是掌切為升上之上屬動去聲時亮切為本在物上之上)
(屬靜今詳說文上聲上字高也是指物而言則本在物上之上亦作上聲矣依諸韻分動靜音為是後倣此)下古
文丅二(唐韻胡雅切集韻韻會正韻亥雅切&KR1098;遐上聲在下之下對上之稱易乾文言本乎地者親下)又
說文底也玉篇後也又賤也(又儀禮士相見禮始見于君執摯至下鄭註下謂君所賈疏不言所而言下者凡臣視祫已下)
故言下也(又集韻韻㑹&KR1098;亥駕切遐去聲正韻降也自上而下也易屯卦以貴下賤詩序君能下下)又爾雅釋訓下落也
邢疏下者自上而落也草曰零木曰落(又去也周禮夏官司士嵗登下其損益之數)又韻𥙷叶後五切音户詩召南于以
(奠之宗室牖下與女叶呉棫曰毛詩下字一十有七陸徳明皆此讀陳第古音考與呉同)又叶胡佐切音賀曺丕寡婦賦風
(至兮清厲隂雲曀兮雨未下伏枕兮忘寐逮乎朝兮起坐)丌(集韻居之切音姬說文下基也薦物之具象形)又集韻
(其古作丌註詳八部六畫)又姓唐丌實丌士能増(集韻且古作註詳四畫)三不古
文(韻會正韻&KR1098;逋没切𥙷入聲不然也不可也未也禮曾子問葬引至于堩日有食之則有變乎且)
不乎(又周禮夏官服不氏掌飬猛獸而教擾之註服不服之獸者)又廣韻韻會&KR1098;分物切與弗同今吳音皆然又韻會
(俯九切音缶與可否之否通說文鳥飛上翔不下來也从一一猶天也象形)又玉篇甫負切廣韻甫救切&KR1098;缶去聲義同
(又廣韻甫鳩切集韻韻會正韻方鳩切&KR1098;音浮夫不䳡也亦作鳺鴀爾雅釋鳥䳡其鳺鴀邢疏陸璣云今小鳩也一名䳕鳩幽)
州人或謂鷱鴡梁宋閒謂之隹揚州人亦然(又未定之辭也陶潛詩未知從今去當復如此不)又姓晉書汲郡人不準
按正字通云不姓之不轉注古音音彪(又正韻芳無切與柎通花蕚跗也詩小雅鄂不韡韡鄭箋承華者鄂也不當作柎鄭)
(樵曰不象萼蔕形與旉通陸璣詩疏柎作跗束晳𥙷亡詩白華絳趺唐詩紅萼青趺皆因之)又華不注山名在濟南城東北
(左傳成二年晉卻克戰于鞌齊師敗績逐之三周華不注伏琛齊記引摯虞畿服經不與詩鄂不之不同李白詩兹山何峻秀)
(綵翠如芙蓉蓋因華跗而比擬之胡傳讀不如卜非又古詩日出東南隅行使君謝羅敷還可共載不羅敷前致辭使君亦何)
(愚使君自有婦羅敷自有夫按愚當讀若吾疑模切與敷不夫叶敷不夫本同模韻正字通不改音符叶夫愚非是)又與
(丕同書大誥爾丕克逺省馬融作不秦詛楚文不顯大神巫咸秦和鐘銘不顯皇祖&KR1098;與詩周頌不顯不承同不顯不承猶書)
云丕顯丕承也(又韻𥙷叶補羙切音彼荀子賦論篇簡然易知而致有理者與君子所敬而小人所不者與註謂小人所鄙)
也(正字通不字在入聲者方音各殊或讀逋入聲或讀杯入聲司馬光切韻圖定為逋骨切今北方讀如幫鋪切雖入聲轉)
(平其義則一也)与(廣韻集韻正韻&KR1098;同與說文賜予也一勺為与六書正譌寡則均故从一勺)丏(廣韻集韻)
(韻㑹彌殄切正韻羙辨切&KR1098;音眄說文不見也徐曰左右壅蔽而不分也字彚避箭短牆也象壅蔽之形)又集韻彌兗切音
𬗟義同(从正而曳之沔眄等字从此)丐(廣韻古太切集韻韻㑹正韻居太切&KR1098;音蓋乞也取也又與也)又集韻
(居曷切音葛義同)丑(唐韻集韻韻㑹敕久切正韻齒九切&KR1098;音醜十二月辰名爾雅釋天太歲在丑曰赤奮若淮南)
子時則訓招摇指丑前漢律歴志孳萌於子紐牙於丑(又神名山海經女丑之尸)六書正譌手械也从又手也有物以縶
(之象形因聲借為子丑字十二月之象也又丑象子初生舉手)増(玉篇古文且字註詳四畫)(字彚)
(𥙷同丘道藏洞靈經黃帝得常仙封鴻容)四且古文(廣韻集韻韻會淺野切正)
韻七野切&KR1098;音跙借曰之辭論語且予之類是也(又未定之辭禮檀弓曾子曰祖者且也且胡為其不可以反宿)又又也
詩小雅君子有酒多且㫖(又此也詩周頌匪且有且傳非獨此處有此稼穡之事也)又姑且也詩唐風且以喜樂又將
也史記項羽紀范增謂項莊曰若屬且為所鹵(又茍且也莊子庚桑楚老子語南榮趎曰與物且者其身不容焉能容人註)
且者姑與物為雷同而志不在也(又姓宋且謹修明且簡俗誤讀苴)又通作俎薦牲具祭祀燕饗用之又集韻韻會正
韻&KR1098;子余切音疽說文薦也(又同趄行不進也易夬卦其行次且别作趦趄)又多貌詩大雅籩豆有且又螂蛆亦曰即
且史記龜筴傳騰蛇之神而殆於卽且(又爾雅釋天六月為且郭註闕詁或云一作焦月六月盛熱故曰焦)又巴且見司
馬相如賦史記作猼且即巴焦(又語餘聲詩鄭風士曰既且朱傳音疽語辭與乃見狂且其樂只且匪我思且椒聊且曰父)
母且諸且字皆語餘聲(又集韻韻會正韻&KR1098;叢租切與徂同往也)又韻會七序切徐上聲恭敬貌詩周頌有萋有且正
(字通說文且从几足有二橫一地也象藉於地形音阻阻詛諧且為聲餘義皆假借孫愐譌用子余切韻會馬韻且引說文義)
(同俎譌轉魚韻為孫切所蔽音同疽音義相矛盾又俎本作且且字借義既廣故别加半肉作俎以别之)丕(廣韻敷悲)
(切集韻韻會攀悲切正韻鋪悲切&KR1098;音胚大也書大禹謨嘉乃丕績)又奉也前漢郊祀志丕天之大律註奉天之大法也
又姓春秋晉大夫丕鄭亦作㔻(又同山名大邳山史記作伾國語作丕)又元也書金縢是有丕子之責于天史記以丕
(為負索隠引鄭氏曰丕讀作負按廣韻玉篇諸書音切俱本音和惟重脣輕脣之音多用交互後學不考遂成譌舛如丕用)
(敷悲切之類是以敷母輕脣之音切滂母重脣之字宜從集韻諸書攀悲切為是)世古文卋(廣韻舒制)
(切集韻韻㑹正韻始制切&KR1098;音勢代也詩大雅本支百世又論語必世而後仁註三十年為一世左傳宣三年王孫滿曰卜世)
三十卜年七百天所命也(又維摩經大千世界註世謂同居天地之間界謂各有彼此之别)又姓風俗通秦大夫世鈞
(又與生同列子天瑞篇亦如人自世之老皮膚爪髮隨世隨落註世與生同)又韻𥙷叶私列切音薛詩大雅殷鑒不逺在夏
(后之世叶上撥撥音撇晉書樂志匡時拯俗休功蓋世宇宙既康九有有截)集韻書作丗丗(集韻同上)丘
古文㘳(廣韻去鳩切集韻韻會祛尤切正韻驅尤切&KR1098;音蚯阜也高也四方高中央下曰丘爾雅釋丘非人為之)
曰丘又前高後下曰旄丘博雅小陵曰丘(又周禮春官大司樂凡樂冬日至于地上之圜丘而奏之夏日至于澤中之方)
(丘而奏之䟽土之高者曰丘因高以事天故於地上因下以事地故於澤中)又地名帝丘本顓頊之墟今澶州濮陽縣又營
丘商丘楚丘靈丘葵丘咸丘虎丘皆地名(又三丘張衡思玄賦過少昊之窮野兮問三丘乎句芒註蓬萊方丈方壷三者皆)
羣仙所居(又前漢刑法志四井為邑四邑為丘丘十六井也)又春秋成元年作丘甲胡傳益兵也即丘出一甲則一甸之
中共百人為兵矣(又聚也孔安國尚書序九州之志謂之九丘言九州所有皆聚此書也)又崇丘亡詩篇名言萬物得極
其高大也(又大也前漢楚元王傳高祖微時嘗與賔客過其丘嫂食註長嫂之稱)又空也前漢息夫躬傳寄居丘亭又
(丘里莊子則陽篇少知問太公調曰何謂丘里之言曰丘里者合十姓百名以為風俗也)又比丘魏書釋老傳桑門為息心
比丘為行乞(又姓又左丘龍丘咸丘虞丘梁丘母丘陶丘浮丘麥丘水丘吾丘皆複姓)又韻𥙷叶袪其切音欺詩衞風送
(子涉淇至于頓丘叶下媒期小雅楊園之道猗于畝丘叶下詩之左傳僖十五年史蘓占之曰不利行師敗于宗丘叶上姬旗)
(又叶苦髙切音尻楚辭九懐玄鳥兮辭歸飛翔兮靈丘望谿兮蓊鬱熊羆兮呴嘷)又叶丘於切音區陳琳大荒賦過不死
(之靈域兮仍羽人之丹丘惟民生之每每兮佇盤桓以躊蹰古丘區聲通顔師古曰古語丘區二字音不别今讀則異互見匚)
部區字註(集韻本作丠亦作)㐀(正字通同上風俗通二人立一上一者地也象形)丙(唐韻兵永切集)
(韻韻㑹正韻𥙷永切&KR1098;音炳十幹名之一爾雅釋天太歳在丙曰柔兆月在丙曰修說文南方之位也南方屬火而丙丁適當)
其處故有文明之象(又周髀算經上天名青丙下地曰青戊)又張衡東京賦大丙弭節風后陪乗註大丙神名又集韻
(陂病切音柄日名)五㐁古文(集韻他點切音沗以舌鉤取也說文舌貌从谷省象形精薀㐁)
(以舌在口外露舌耑䑛物人有持短長術以言鉤人者孟子斥為穿窬)又玉篇唐韻集韻&KR1098;他念切添去聲義同按㐁字
(今通作餂)丞(廣韻署陵切集韻韻㑹辰陵切正韻時征切&KR1098;音承玉篇繼也廣韻佐也正韻副貳也禮文王世子虞夏)
(商周有師傅有疑丞又戰國䇿堯有九佐舜有七友禹有五丞湯有三輔又前漢百官表丞相秦官金印紫綬掌丞天子助理)
萬機註應劭曰丞者承也相者助也(又前漢淳于長傳扶丞左右甚有甥舅之恩)又宋史天文志紫微垣西蕃七星第七
星為上丞東蕃八星第八星為少丞(又與承通史記張湯傳於是丞上指今本或作承)又廣韻常證切承去聲縣名在沂
州匡衡所居(又韻𥙷叶之郢切與拯通揚雄羽獵賦丞民於農桑)丟(篇海丁羞切揚子方言一去不還也俗作丢非)
&KR1337;(玉篇古文天字註詳大部一畫)増(說文古文麗字註詳鹿部八畫)(玉篇古文不字註詳)
(三畫)丠(集韻丘本字說文丠土之高也非人為之从北从一一地也人居在丠南故从北)又集韻𥙷過切音播關東
(謂塚大曰丠)六丣(廣韻與久切集韻以九切正韻云九切&KR1098;音有闔户為丣日入時也說文就也八月黍成)
(可為酎酒象古文酉之形古文酉从丣丣為春門萬物已出酉為秋門萬物已入一閉門象也六書正譌後人以此字類丣故)
(加酉字别之酉乃古酒字象噐中半水旣以酉字為丣復加水旁作酒字凡畱桺等字皆从戼醴醪等字會意者皆从酉二字)
(不可溷用)&KR4241;(玉篇古文天字註詳大部一畫)増(海篇音資定也)七並(集韻竝隷作並)
(集韻㐁古作說文讀若三年導服之導一曰竹上皮讀若沾一曰讀若誓字从此正字通按說文音讀舛誤訓)
(辭支離當别詳定)増(玉篇古文平字註詳干部二畫)(字彚𥙷籀文箕字)十
(廣韻集韻&KR1098;徒口切音鋀禮噐也轉注古音石經毛詩酌以大以祈黃耉今文作星斗之斗非周禮作豆蓋此字之譌正譌)
(字从此隸作短)十五(正字通俗壼字按正字通收士部今改入)
丨部
丨(集韻古本切讀若袞象數之縱也說文上下通也引而上行讀若囟引而下行讀若退)丩(集韻居尤切音)
(鳩延蔓也瓜藤之屬遇他物縈繞之乃得上引象牽連交繚形叫收糾等字皆从此)又居虯切音樛義同又巨夭切音橋
(與糺糾通)或作増(玉篇古文卜字註詳部首)二个(廣韻正韻古賀切集韻居賀切&KR1098;歌)
去聲枚也儀禮大射儀司射入于次搢三个挾一个(又一人曰一个左傳昭三年齊公孫竈卒晏子曰又弱一个焉)又物
(數周禮冬官考工記匠人廟門容大扄七个註每个長三尺又四面偏室禮月令孟春天子居青陽左个季春居右个註明)
堂旁舍也(又禮檀弓有若曰國君七个遣車七乗大夫五个遣車五乗註个謂所包遣奠牲體臂臑也折為七段五段以七)
乗五乗遣車載之(又通作介獨也偏也莊子養生主是何人惡乎介也天之生是使獨也註介謂刖一足者史記張耳陳餘)
(傳獨介居河北註介特也&KR1098;與个通書秦誓若有一介臣大學作一个臣左傳襄八年一介行李即一个又昭二十八年君亦)
不使一个辱在寡人即一介互通(又集韻古案切與幹同射侯舌也周禮冬官考工記梓人為侯上兩个與其身三下兩个)
(半之註上个最上幅也射侯之制上廣下陿自棲鵠而上以侯為三分身居中兩个為兩邊其大小皆同自鵠而下則其身與)
上身同而兩邊惟得其半蓋下陿也(又六書本義个竹一枝也史記貨殖傳竹竿萬个从竹省半為意韓愈合江亭詩栽竹)
(逾萬个&KR1098;與箇同)了(廣韻集韻正韻&KR1098;於加切音鴉物之岐頭六書統丫岐物之耑象其耑又分形同文備考草本)
(之枝岐而上徹)㐄(唐韻集韻&KR1098;苦瓦切字之譌說文跨步也从反夊中直畫不上出而左拽載丑集夂部字彚譌)
(作㐄附丨部非)三中古文(唐韻陟弓切集韻韻會正韻陟隆切&KR1098;音忠書大禹謨允)
(執厥中周禮地官大司徒以五禮防民偽而教之中左傳成十三年劉子曰民受天地之中以生)又左傳文元年舉正於中
民則不惑註舉中氣也(又司中星名在太微垣周禮春官大宗伯以槱燎祀司中司命飌師雨師)又前漢律歴志春為陽
中萬物以生秋為隂中萬物以成(又中央四方之中也書召誥王來紹上帝自服于土中註洛為天地之中班固東都賦宅)
中圖大(又正也禮儒行儒有衣冠中周禮秋官司刺以刺宥赦三法求民情斷民中施上服下服之罪註斷民罪使輕重得中)
也又心也史記韓安國傳深中寛厚(又内也易坤卦黃裳元吉羙在中也又老子道徳經多言數窮不如守中)又半也
(列子力命篇得亦中亡亦中魏志管輅傳鼓一中註猶言鼓一半也)又成也禮禮噐因名山升中于天註中猶成也燔柴祭
天告以諸侯之成功也(又滿也前漢百官表制中二千石註謂滿二千石也索隠漢制九卿已上秩一歲滿二千石)又穿
也周禮冬官考工記中其莖註謂穿之也(又盛算噐禮投壷主人奉矢司射奉中註士鹿中大夫兕中刻木如兕鹿而伏背)
上立圜圈以盛算也(又禮深衣註衣有表者謂之中衣與衷通)又俚語以不可為不中蕭參希通録引左傳成公二年無
能為役杜預註不中為之役使(又禮鄉飲酒義冬之為言中也中者藏也)又姓漢少府卿中京又中行中英中梁中壘中
野皆複姓(又廣韻集韻韻㑹竝陟仲切音妕矢至的曰中史記周本紀養由基去柳葉百步射之百發百中)又著其中曰
中莊子達生篇中身當心則為病猶醫書中風中暑是也(又要也周禮天官凡官府鄉州及都鄙之治中受而藏之註謂治)
職簿書之要也又應也禮月令律中大簇註中猶應也(又合也左傳定元年季孫曰子家亟言於我未嘗不中吾志也)
又類篇正韻竝直衆切與仲通禮月令中呂即仲呂(又讀作得周禮地官師氏掌國中失之事註故書中為得陸徳明云中)
杜音得(又韻補叶陟良切音章師古曰古讀中為章呉志胡綜傳黃龍大牙賦四靈既布黃龍處中周制日月是曰太常)
(又叶諸仍切音征劉貢父詩話關中讀中為烝詩大雅泉之竭兮不云自中叶上頻班固高祖泗水亭碑天期乗祚受爵漢中)
叶下秦古東韻與庚陽通(俗讀中酒之中為去聲中興之中為平聲按魏志徐邈傳邈為尚書郎時禁酒邈私飲沈醉趙)
(達問以曹事曰中聖人時謂酒清為聖人濁者為賢人蘓軾詩公特未知其趣耳臣今時復一中之則中酒之中亦可讀平聲)
(通鑑周宣王成中興之名註當也杜詩今朝漢社稷新數中興年則中興之中亦可讀去聲)丮(唐韻几劇切集韻訖)
(逆切&KR1098;音㦸說文丮持也象手有所丮據也讀若㦸元包經丮之摭傳手之掇也按說文玉篇丮音義小别捕罪人也)
(从丮从㚔之入切)丯(唐韻古拜切集韻居拜切&KR1098;音介說文艸蔡也象艸生散亂凡丯之屬皆从丯按說文丯與)
(夆别夆相遮要害也讀若害字彚誤以丯為夆移說文夆訓入丯註非)丰古文(集韻符風切音馮丰)
(茸草盛貌說文从生上下達也徐曰艸之生上盛者其下必深根也毛氏曰凡邦夆峰豐等字从此)又容色羙好貌詩鄭風
子之丰兮(六書正譌俗作丰上畫从丿者非)四丱(廣韻集韻韻會正韻&KR1098;古患切音慣同卝詩齊風總角丱)
兮鄭傳總角聚兩髦也丱㓜穉也朱傳丱兩角貌(又廣韻呼䁝切韻㑹合猛切正韻胡猛切&KR1098;同礦互詳卜部卝字石部礦)
(字註按正韻上聲梗韻礦亦作卝去聲諫韻卝亦作丱字彚丱為總角之丱卝為銅錫礦之卝丱卝分而為二非)五
増(字彚補籀文中字)六串(廣韻集韻正韻&KR1098;古患切與慣通狎習也詩大雅串夷載路毛)
(傳串習夷常也箋串夷即混夷西戎國名茍子大略篇國法禁拾遺惡民之串以無分得也梁簡文帝詩長顰串翠眉謝惠連)
秋懐詩聊用布親串註言賦詩布與親狎之人也(又正韻樞絹切音釧物相連貫也與穿讀去聲通穿亦作串前漢司馬遷)
傳貫穿經傳即貫串言博通經傳大義也(又與通别作賗文字指歸支取貨物之契曰賗今官司倉庫收帖曰串子)又
(正韻五换切音玩義同)増(玉篇古文中字註詳三畫)七丳(廣韻集韻韻會楚限切正韻楚)
(簡切&KR1098;音鏟燔肉噐韓愈贈張籍詩試將詩義授如以肉貫丳註言愈兒子侍籍籍授兒詩義有條貫也)増
(玉篇古文中字註詳三畫)八(廣韻巨支切音岐參差也)増(集韻叔古作註詳又部六畫)
九丵(集韻仕角切音浞艸木叢生象根株附麗&KR1098;出形樸業僕叢字从此借為叢雜煩凟或作業)又廣韻蒲
(木切集韻步木切&KR1098;音僕又集韻方六切音福義&KR1098;同)上从四直俗作业非増(字彚補古文乖字見)
(急就章)(字彚𥙷與事同道藏洞靈經人舍本而末)十一増(說文古文龜字註詳部首)
(按玉篇書作集韻書作今分見)
丶部
丶(唐韻知庾切集韻冢庾切&KR1098;音主有所絶止丶而識之也)又六書正譌古文主字鐙中火丶也象形借為主宰字
二(字彚伊字如草書下字見湼盤經苑咸詩三點成伊猶有想一觀知幻自忘筌)凡(廣韻集韻韻會)
(正韻&KR1098;胡官切音完彈凡也凡物員轉者皆曰凡元人著凡經言捶凡之制有讓采索窩忘攛成算諸名又莊子徐無鬼市南)
(宜僚弄凡前漢尹賞傳長安少年羣輩相與為探凡得赤凡者斫武吏黑凡者斫文吏白凡者主治喪賞收捕數百人納虎穴)
(又屑米麪摶如彈凡煮烝噉之曰牢凡俗譌作丸束晳餠賦終日飽食其牢丸乎歐陽修歸田録不能辨其誤隂氏韻譜收)
牢丸入上聲丸韻&KR1098;非(又呂氏春秋流沙之西丹山之南有鳳之凡正字通凡者鳥卵别名象其圓形讀若完韻㑹及轉注)
古音引此句凡改音卵附旱韻非又姓(又塞外有烏桓山一作烏凡魏志烏凡傳太祖引烏凡之衆服從征討而邊民得)
用安息(又通作垸周禮冬官考工記冶氏為殺矢刃重三垸淮南子時則訓圓而不垸註轉也列子黃帝篇佝僂承蜩者累)
五垸而不墜&KR1098;與凡同(又叶胡絭切音延詩商頌陟彼景山松柏凡凡叶下遷虔)說文凡傾仄而轉者从反仄徐曰仄者
(一面敧而不可回故仄而可反為凡凡可左可右也)(俗凡字)三丹古文㣋
(唐韻都寒切集韻韻㑹多寒切正韻都艱切&KR1098;音單赤色丹砂也書禹貢礪砥砮丹山海經丹以赤為主黑白皆丹)
之類陶弘景曰即朱砂也(又道家以烹鼎金石為外丹吐故納新為内丹黃庭經九轉八瓊丹註八者朱砂雄黃空青硫黃)
雲母戎鹽硝石雌黃也(又博物志和氣相感則陵出黑丹仁主壽昌民延壽命天下太平)又以朱色塗物曰丹揚雄解嘲
朱丹其轂又容羙曰渥丹詩秦風顏如渥丹(又赤心無偽曰丹謝朓詩既秉丹石心寧流素絲涕)又姓漢丹玉宋丹山
明丹衷(又丹陽郡名漢武帝改鄣郡為丹陽郡晉武帝分立宣城毗陵二郡又州名本赤翟地元魏置汾州後改丹州又崔)
豹古今注丹徼南方徼色赤故稱丹徼為南方之極也(又丹丹國名見南史)又山海經鳳凰產于丹穴又竊丹鳥名為九
之一(又牡丹花名本草一名䑕姑又木丹梔子花别名紫丹茈草别名)又叶都懸切音顛陸機羅敷歌南厓充羅幕北
渚盈軿軒清川含藻景高岸被華丹(說文丹巴越赤石外象丹井中象丹形青彤雘等字从此)四主古
文丶宔(唐韻之庾切集韻韻會正韻腫庾切&KR1098;音麈君也董仲舒賢良策行高而恩厚知明而意美愛民而)
(好士可謂誼主矣呂氏春秋朝臣多賢左右多忠如此者國日安主日尊天下日服此所謂吉主也)又大夫之臣稱其大夫
(曰主左傳昭二十八年成鮒對魏舒曰主之舉也近文徳矣又天子女曰公主周制天子嫁女諸侯不自主婚使諸侯同姓)
者主之故謂之公主(又賔之對也禮檀弓賔為賔焉主為主焉又左傳僖三十年燭之武見秦伯曰若舍鄭以為東道主註)
鄭在秦之東也(又宰也守也宗也易繫辭樞機之發榮辱之主也)又神主宗廟立以棲神用栗木為之春秋傳虞主用桑
(練主用栗又匰主周禮春官司巫掌羣巫之政令祭祀則供匰主註主神所依也匰盛主之器)又禮曲禮居不主奥疏主猶
坐也又晉語陽子剛而主能註上也(又姓隋主胄明主問禮又主父複姓)又正韻陟慮切同注荀子宥坐篇主量必平
(似法註主同注)丼(廣韻集韻韻會正韻&KR1098;同井說文八家一丼象構韓形丶&KR1805;之象也徐曰韓井垣也周禮謂之井樹)
古者以甁&KR1805;汲本作丼省作井(又姓)又集韻都感切音黕投物井中聲増(玉篇古文丹字註詳三畫)
五増(字彚𥙷古文終字亢倉子全道篇乎堯舜之閒其存乎千代之後)七増
丽(集韻麗古作丽註詳鹿部八畫)十二増(唐韻兜四凶名即讙兜古文尚書作鴅)
丿部
丿(廣韻普蔑切集韻匹蔑切&KR1098;音瞥說文右戾也象左引之形徐鍇曰其為文舉首而申體也)又集韻於兆切音殀
義同(又廣韻餘制切音曳至也至地也)乀(廣韻敷勿切集韻分勿切&KR1098;音弗說文左戾也从反丿)又集韻力詰切
(音列義同按字彚丿右戾譌左乀左戾譌右&KR1098;非)&KR1763;(唐韻余制切集韻以制切&KR1098;音曳說文抴也明也象抴引之形)
(徐鍇曰象丿而不舉首玉篇拕身貌虒身字&KR1098;从此)(唐韻弋支切集韻余支切&KR1098;音移說文流也从反厂字彚闕)
(不載正字通丿乀厂見說文趙古則定為撆拂抴迻四字魏校吳元滿諸家各有解詁獨戴侗六書統釋曰古今書傳未常)
(用此文凡書方圜曲直左右抴引皆因其形勢之自然初不成文豈有定名按此說四文與丨丶同類備偏旁畫母也故正韻)
(&KR1098;削之)乂(廣韻魚肺切集韻魚刈切&KR1098;音刈說文芟草也爾雅釋詁治也書堯典有能俾乂通作䢃)又賢才之稱
書臯陶謨俊乂在官(又集韻牛蓋切音艾懲創也或作㣻)通作刈艾&KR1664;唐韻左本字(又集韻有古作&KR1664;註詳月)
(部二畫)乃古文&KR3941;(唐韻奴亥切集韻韻會正韻囊亥切&KR1098;柰上聲語辭)
莊子逍遙遊而後乃今培風(又承上起下之辭爾雅序疏若乃者因上起下語)又繼事之辭書堯典乃命羲和又辭之
(難也公羊傳宣八年而者何難也乃者何難也曷為或言而或言乃乃難乎而也)又辭之緩也周禮秋官小司寇乃致事註
乃緩辭(又語已辭韓愈鬭鷄聨句一噴一醒然再接再礪乃註用費誓礪乃鋒刃語也又王禕詩兹焉舍我去契闊將無乃)
又爾汝之稱書大禹謨惟乃之休註乃猶汝也(又某也禮雜記祝稱卜葬虞子孫曰哀夫曰乃註乃某卜葬其妻某氏)
又彼也莊子大宗師孟孫氏人哭亦哭是自其所以乃(又唐書南蠻傳昔有人見二羊鬭海岸彊者則見弱者入山時人謂)
之來乃來乃者勝勢也(又地名元史地理志新添葛蠻安撫司都鎮馬乃等處)又果名桂海虞衡志特乃子狀似榧而圓
長端正(又玉篇或作廼詩大雅廼慰廼止廼左廼右前漢項籍傳必欲烹廼公)又正韻依亥切哀上聲字彚款乃棹船相
(應聲黃山谷曰款乃湖中節歌聲正字通款乃本作欸乃今行船摇櫓戛軋聲似之柳宗元詩欸乃一聲山水緑元結湖南欸)
(乃曲讀如矮靄是也劉蛻湖中歌靄廼劉言史瀟湘詩曖廼皆欸乃之譌按欸亞改切應也後人因柳集註有云一本作襖)
(靄遂直音欸為襖乃為靄不知彼註自謂别本作襖靄非謂欸乃當音襖靄也正韻上聲解韻乃音靄引柳詩欸乃讀如襖靄)
(而上聲巧韻襖部不收款去聲泰韻乃音愛亦引柳詩欸乃讀如懊愛而去聲效韻奥部不收款至若旱韻收款音窾絶不註)
(明有襖懊二音此可證款不音襖懊而欸之譌作款明矣又乃有靄音無愛音正韻增音愛非又字彚正字通既明辨款不音)
(襖欸譌作款而字彚欠部款音襖棹船相應聲正字通櫓聲自相矛盾尤非)増(說文古文殄字註詳歺部)
(五畫)㐅(說文古文五字註詳二部二畫)二久(唐韻正韻舉有切集韻韻會己有切&KR1098;音九暫之反也易)
(繫辭恆久也中庸不息則久註久常於中也老子道徳經天乃道道乃久)又待也左傳昭二十四年士伯曰寡君以為盟主
之故是以久子(又說文久从後灸之象人兩脛後有距也引周禮久諸牆以觀其橈按今考工記廬人作灸諸牆以眡其)
橈註灸猶柱也釋文音救(又儀禮士喪禮夏祝鬻餘飯用二鬲于西牆下羃用疏布久之註久讀為灸疏灸塞義謂直用麤)
布蓋鬲口為塞也(又韻𥙷叶舉里切音几詩邶風何其久也必有以也久叶以小雅來歸自鎬我行永久叶喜祉楚辭招䰟)
(層冰峩峩飛雪千里歸來歸來不可以久)乆(正字通俗久字)乇(集韻陟格切音磔草木根乇生地上也)又玉
篇竹切義同(又六書正譌借為寄乇委乇字㨾别作侂託通)増么(韻㑹俗幺字)三之
古文㞢(唐韻正韻止而切集韻韻㑹眞而切&KR1098;音枝說文出也象艸過屮枝莖益大有所之一者地也玉篇是也)
適也往也禮檀弓延陵季子曰若䰟氣則無不之也(又於也禮大學之其所親愛而辟焉註之適也朱傳猶於也)又語助
(辭書金縢禮亦宜之禮文王世子冬亦如之正字通凡之字或句中或語尾或層出如毛詩我之懐矣共武之服及女曰鷄鳴)
(章知子之來之六句九之字常華章左之左之六句八之字可以例推)又此也詩周南之子于歸註之子是子也又變也
(易傳辭也者各指其所之孫奕示兒編之字訓變左傳遇觀之否言觀變為否也)又至也詩鄘風之死矢靡他又遺也揚
(子法言或問孔子知其道之不用也則載而惡乎之曰之後世君子註言行道者貴乎及身乃載以遺後世)又姓出姓苑
(又郝敬讀書通凡言之者物有所指事有所屬地有所往連屬之辭也通作旃詩唐風舍旃舍旃又魏風上慎旃哉&KR1098;與之同)
通作至往彼曰之到此曰至音義互通(又韻補叶職流切音周楚辭九章呂望屠於朝歌兮甯戚歌而飯牛不逢堯舜與桓)
繆兮世孰云而知之叶上牛下求(周伯琦曰古人因物制字如之本芝草乎本吁氣焉本鳶後人借為助語助語之用既多)
(反為所奪又制字以别之乃有芝字吁字鳶字)四乍(唐韻鉏駕切集韻正韻助駕切&KR1098;槎去聲増韻暫也初也)
(忽也猝也甫然也孟子今人乍見孺子又荀恱雜言一俯一仰乍進乍退)又集韻類篇&KR1098;即各切同作三代鼎文款識作皆
(書為乍)乎古文虖(廣韻户呉切集韻韻㑹正韻洪孤切&KR1098;音湖說文&KR3386;語之餘也从兮象聲上越揚之)
形徐曰凡名&KR3386;皆上句之餘聲廣韻極也(又疑辭詩邶風胡為乎中露戰國䇿彈鋏歸來乎)又呼聲如魯論參乎使乎之
類(又荒烏切與呼同詩大雅於乎小子陸徳明音義於音烏乎音呼呉越春秋越王夫人歌曰徊復翔兮㳺飇去復反兮於)
(乎今經史於戲於虖嗚虖嗚嘑於乎相通皆歎辭)&KR1659;(廣韻祖史切集韻壯仕切&KR1098;音滓止也姊字笫字&KR1098;从此按)
(篆文此字宜从今作&KR1659;或作皆後人各以己意變篆為隷也)乏古文(唐韻房法切集韻韻會扶)
(法切&KR1098;音伐無也孟子空乏其身禮月令季春命有司振乏絶註暫無曰乏)又匱也左傳成二年韓厥曰敢告不敏攝官承
乏註猶代匱也(又廢也莊子天地篇子往矣無乏吾事戰國䇿不敢以乏國事)又射者所蔽周禮春官車僕大射共三乏
(註一名容用皮為之王大射張三侯每侯有乏使持旌告獲者藉以蔽矢也儀禮鄉射禮乏參侯道疏三分侯道)左傳宣十
(五年文反正為乏說文反止為之反正為五徐鉉曰尚書惟正之供反正不供故曰乏通志正乃射侯正以受矢乏以藏矢是)
(相反也)増(集韻矢古作註詳部首)(集韻弟古作註詳弓部四畫)五&KR1000;(廣韻)
(集韻&KR1098;派本字說文水之衺流别也从反永徐鍇曰永長流也反則分派也周伯琦曰俗作派非)乑(玉篇丘林切說)
文讀若欽崟衆立也(又廣韻魚金切集韻魚音切&KR1098;音吟義同)又古文攀字揚雄反騷纍既乑夫傅說兮奚不信而遂行
(顏師古曰乑古攀字言既攀援傅說何不信其所行自見困而遂去也按正字通乑係字重文乑音義俱同此本字)
(原本義之說不知衆無欽音說文乑讀若欽崟衆之仲切音切既殊又乑訓衆立也衆訓多也从乑从目亦未常即以為衆字)
(玉篇廣韻皆因之何得云魚音一切孫氏之誤至楊氏韻經云古文衆字則又騎牆之見矣又漢書註晉灼曰乑慕也顏師古)
(曰乑古文攀字此則未知所據正字通云漢書本作从用古從字譌作攀恐亦未可深信又諸韻書俱書作乑正字通獨改作)
(考人部既有字則此亦不宜兩混特改正)(唐韻於機切集韻於希切&KR1098;音衣說文歸也从反身徐鍇曰古人所)
(謂反身修道故曰歸也按同文舉要歸附也今从人从衣聲與依字音義皆同正譌本義别作依倚也與依字音同義異)
諸家或分或合未知所據(又廣韻於謹切集韻倚謹切&KR1098;音隠戴氏六書故轉身也詩召南殷其靁言雷聲轉展地也周)
(禮冬官考工記殷畞而馳謂衡轢隴畞之上也皆當作方以智通雅本隱也加殳轉平聲為殷勤殷色殷國殷姓經傳及)
(金石文無以作依者但古方言有依聲齊兗人呼殷如衣禮中庸壹戎衣註衣讀為殷聲之譌也正字通據方戴二說音)
(義與隱通正韻收殷依隱闕不載以字音義未正故也存戴方說備考定)&KR0935;(廣韻集韻&KR1098;堆本字六書故阜作)
(㠯小也故其文視而殺别作堆&KR1374;)増(五音集韻藏宗切音悤從也)六(正字通俗)
(乖字詳下註)七乖古文(唐韻古懷切集韻韻會正韻公懐切&KR1098;怪平聲說文背呂)
(也象脅肋形玉篇戾也異也睽也背也易序卦傳家道窮必乖故受之以睽睽者乖也左傳昭三十年伍員曰楚執政衆而乖)
又貴州夷寨有乖西(又韻補叶公回切音規前漢敘傳官失學微六家分乖壹彼壹此庶研其幾)増
(字彚補古文棗字註詳木部八畫)(集韻總古作註詳糸部十一畫)八増(玉篇古文)
(幸字註詳于部五畫)九乘古文(唐韻食陵切集韻韻㑹神陵切&KR1098;音繩廣韻駕也登)
也易乾卦時乘六龍以御天(又因也孟子不如乘勢老子道徳經乘乘兮若無所歸)又治也詩豳風亟其乘屋又勝也
周語乘人不義陵也(又計也周禮夏官稾人乘其事試其弓弩以下上其食而誅賞)又姓漢煮棗侯乘昌又廣韻韻㑹
(實證切集韻石證切&KR1098;音剩車也詩小雅元戎十乘以先啓行)又物雙曰乘左傳僖三十三年弦高以乘韋先牛十二犒師
楊子方言雙鴈曰乘(又物四數皆曰乘禮少儀乘壷酒孟子發乘矢)又乘丘地名爾雅釋地註乘丘形似車乘也又草
名爾雅釋草望乘車註可為索長丈餘(又韻㑹乘者載也取載事為名孟子晋之乘按韻瑞引晋乘入平聲誤今宗譜曰)
家乘義與史乘通(又傳燈録禪有淺深階級一小乘一大乘頓悟自心無漏智此心即佛曰最上乘宋沙門契嵩原敎篇五)
(乘皆統之於三藏一人乘二天乘三聲聞乘四緣覺乘五菩薩乘後三乘導其徒出世也前二乘以欲不可輒去就其情而制)
之也皆去聲(又集韻諸應切音證姓也)說文本作椉&KR1136;(玉篇古文垂字註詳土部五畫艸木華葉&KR1136;也象手下&KR1136;)
(俗用乃邊也)増(集韻思古作註詳心部五畫)十増(玉篇古文手字註詳)
(部首)
乙部
乙(唐韻於筆切集韻億姞切韻㑹正韻益悉切&KR1098;音鳦十幹名東方木行也爾雅釋天太歲在乙曰旃䝉月在乙曰橘)
前漢律歴志奮軋於乙京房易傳乙屈也(又凡讀書以筆志其止處曰乙史記東方朔傳朔初上書人主從上方讀之止輒)
乙其處讀三月乃盡(又唐試士式塗幾字乙幾字抺去譌字曰塗字有遺脫句其旁而增之曰乙)又太乙數有君基太乙
五福太乙諸名(又前漢藝文志有天乙三篇註天乙謂湯其言非殷時皆假託也)又姓漢南郡太守乙世前燕護軍乙逸
明乙瑄乙山(又爾雅釋魚魚腸謂之乙禮内則魚去乙註魚餒必自腸始形屈如乙字一說魚腮骨在目旁如篆文乙食之)
鯁不可出去之乃食(又茅亭客話虎有威如乙字長三寸許在脅兩旁皮下取得佩之臨官而能威衆無官佩之無憎疾者)
(蘓軾詩得如虎挾乙)&KR5281;(唐韻鳥轄切集韻韻會乙黠切&KR1098;音軋說文玄鳥也齊魯謂之&KR5281;取其鳴自呼張融答周顒書)
道佛兩殊非鳧則&KR5281;一作(又&KR5281;&KR5281;難出之貌陸機文賦思&KR5281;&KR5281;其若抽一本作軋軋)說文徐註此與甲乙之乙相類其
(形舉首下曲與甲乙字少異字彚說文燕&KR5281;之&KR5281;甲乙之乙字異音異隷文既通作乙而燕&KR5281;字亦與甲乙字同音故甲乙之)
(乙亦云燕鳥)乚(玉篇古文隱字註詳阜部十四畫說文象&KR3222;曲隱蔽形)乜(廣韻彌也切集韻母也切&KR1098;音)
哶眼乜斜也(又西夏語以巫為廝乜見遼史)又姓九(唐韻正韻舉有切集韻韻會己有切&KR1098;音久數也說文陽)
(之變也易乾文言乾元用九天下治也列子天瑞篇一變而為七七變而為九九變者究也)又算法曰九九韓詩外傳齊桓
(公設庭燎待人士不至東野有以九九見者曰九九薄能耳君猶禮之况賢於九九者乎註若今九章算法)又荆楚歳時記
俗用冬至次日數及九九八十一日為寒盡(又史記騶衍傳中國之外有赤縣神州者九)又九之為言多也公羊傳僖九
(年葵丘之㑹桓公震而矜之叛者九國言叛者衆非實有九國也宋趙鵬飛曰會葵丘惟六國會鹹牡丘皆七國會淮八國猶)
漢紀謂叛者九起也(又陽九戹也左思呉都賦世際陽九註陽戹五隂戹四合為九)又姓又複姓何氏姓苑岱縣人姓九
百名里又秦穆公時九方臯一名歅善相馬見列子(又隷書防詐譌凡紀數九借用玖陳絳曰洪容齋五筆九作久陽數九)
為老久義也玖黑色玉也借作玖非(又韻會渠尤切音仇國名史記殷本紀九侯註音仇)又集韻正韻&KR1098;居尤切音鳩聚
(也論語九合諸侯莊子天下篇禹親操橐耜以九雜天下之川註九讀糾糾合錯雜使川流貫穿注海也九與鳩糾勼&KR1098;通)
(正字通俗丩字)増(字彚𥙷古文會字註詳曰部九畫)二乞(廣韻去訖切集韻韻)
(㑹正韻欺訖切&KR1098;音䒗求也禮内則五帝憲三王有乞言史記王翦傳將軍之乞貸亦已甚矣後漢李通傳以病上書乞身)
又釋典比丘者華言乞士謂内乞法資心外乞食資身也(又姓五代將乞力又乞伏複姓)又集韻丘既切正韻去冀切&KR1098;
(音器凡與人物亦曰乞前漢朱買臣傳吏卒更乞匃之註音氣晋書謝安傳謂甥羊曇曰以墅乞汝)鄭樵通志气氣也因聲
(借為與人之乞音氣因與人之義借為求人之乞此因借而借也)也古文(唐韻羊者切集韻正韻以)
(者切&KR1098;音野語已辭說文徐註語之餘也凡言也則氣出口下而盡玉篇所以窮上成文也廣韻語助之終柳宗元曰決辭也)
又發語辭岑參詩也知鄉信日應疎又姓明也伯先(又劉攽曰詞人多以也字作夜音讀杜甫詩青袍也自公是也)
又正韻養里切同迆(又六書正譌古文匜字註詳匚部三畫)三増(集韻州古作註詳巛部三畫)
(篇海居幽切音鳩目繚也)四㐌(類篇余支切音移粤中猺種北史後魏主猗㐌)増
(集韻禮古作註詳示部十三畫)(類篇古文也字說文秦時刻石也字从此亢倉子兵道篇人之悅餘詳二畫)
五乨(玉篇古文始字註詳女部五畫)乩(集韻正韻&KR1098;堅奚切音雞說文卜以問疑也通典西國用羊卜)
(卜師謂之厮乩通雅乩當與卟同)増(字彚𥙷古文荒字註詳艸部六畫)(字彚𥙷古文舉字註)
(詳臼部十畫)六乱(正字通俗亂字)㐖(集韻奚結切音頁㐖毒國名)七乳(唐韻而主)
切集韻韻㑹蘂主切&KR1098;音擩廣韻柔也(又湩也白虎通文王四乳是謂至仁又禮月令註燕以施生時來巢人堂宇孚乳)
又天乳星名在氐宿北列星圖天乳明則甘露降(又馬乳蒲萄子别名本草圖經子似馬乳)又石鐘乳桂海虞衡志桂林
(宜融山洞穴中凡石脈涌處為乳牀融結下垂其端輕薄中空水乳且滴且凝紋如蟬翼者勝)又竹乳開寳本草竹乳者其
山洞徧生小竹以竹津相滋乳如竹狀其性平(又鐘四帶有乳周禮冬官考工記註篆閒之枚也聲之震動在此以其乳可)
數故曰枚(又溪蠻叢笑麻陽有銅鼔江水中掘得如大鐘長筩三十六乳重百餘觔)又韻補叶如又切柔去聲易林胎卵
胞乳長大成就君子萬年動有福佑(說文从孚从乙乙者玄鳥人及鳥生子曰乳獸曰產按荀子榮辱篇乳彘觸虎乳狗)
(不逺遊則獸亦稱乳矣)増乴(類篇似絶切音蜥拈也)乵(字彚補以冉切音广進也)(韻會)
(補古文始字註詳女部五畫)八乹(集韻俗乾字)増㐜(集韻類篇&KR1098;渠尤切音仇正也揚子)
(太玄經君子利用取媐謹於媐㐜初貞後寧註女謂之媐㐜正也男女道正故室家安也媐音熙)(字彚補與截同)
(漢度尚碑彼海外)(玉篇古文馗字註詳首部二畫)十乾古文漧(唐韻集韻)
(韻會正韻&KR1098;渠焉切音虔易卦名程頤曰以形體謂之天以性情為之乾本義乾健也釋名乾進也行不息也)又馬飾曰連
乾顧況詩金鞍玉勒錦連乾又姓(又州名古雍州地唐置乾州)又唐韻古寒切集韻韻會正韻居寒切&KR1098;音干燥也詩
(王風中谷有蓷暵其乾矣左傳僖十五年慶鄭曰張脈僨興外彊中乾)又乾侯地名言其水常竭也今廣平府成安縣即其
地說文作(又桑乾河名即濕水水經注濕水出鴈門隂館縣東北過代郡桑乾縣南又東過涿鹿縣北又東南出山過)
廣陽薊縣北(又乾没史記張湯傳始為小吏乾没註言掩取貨利没為己有如水盡涸也)又韻𥙷叶渠巾切音勤邯鄲淳
受命述治詠儒墨納䇿公卿昧旦孜孜夕惕乾乾叶下人(又叶經天切音堅韓愈詩斖斖新葉大瓏瓏晚花乾青天何寥寥)
(兩蝶飛翩翩註乾花色不潤也)乿(集韻治古作乿註詳水部五畫)増(集韻思古作註詳心部五畫)
(類篇鄔項切央上聲篇海怑狼戾)㐡(集韻同懦)(玉篇古文龜字註詳部首)十二亂
古文(唐韻郎段切集韻韻會正韻盧玩切&KR1098;鑾去聲紊也爾雅釋詁亂治也說文从乙乙)
(治之也玉篇理也書臯陶謨亂而敬孔傳有治而能敬謹又盤庚亂越我家梓材厥亂為民洛誥四方廸亂亂為四輔立政丕)
乃俾亂之類皆訓治也(又不治也凡事物不理皆曰亂爾雅釋訓夢夢訰訰亂也書周官制治於未亂周禮地官司虣掌憲)
市之禁令禁其鬥囂與其虣亂又兵寇也(又事未定之時禮檀弓仲梁子曰夫婦方亂註喪次男女哭位未成列也)又
(樂之卒章曰亂論語關睢之亂又古賦末皆有亂總一賦之終發其要指也)又爾雅釋水水正絶流曰亂註橫流而濟之也
書禹貢亂于河詩大雅涉渭為亂(又韻𥙷叶力眷切音戀揚雄交州牧箴周公攝胙白雉自獻昭王陵遲周室昏亂)又叶
(力敬切夌去聲掦戲李正方贊不協不和忘節言亂疾終惜始實惟厥性)亃(集韻里忍切吝上聲憂也)又五音集韻
(良忍切獸名似彘身黃尾白)亄(廣韻集韻&KR1098;乙冀切衣去聲貪也揚子方言亄嗇貪也荆汝江湘之閒凡貪而不施)
者謂之亄或謂之嗇或謂之吝(又左思呉都賦簡其華質則亄費錦繢料其虓勇則雕悍很戾註雕題國其人斷髪文身亄)
(費錦文貌)増(字彚補籀文乾字)十三(集韻逆怯切音業引也)増(集韻)
(同酪亦省作貉)(五音集韻與亃同)十六増(集韻與湩同)十九増
(集韻乾古作註詳十畫)
亅部
亅(廣韻集韻&KR1098;其月切音橜說文鉤逆者謂之亅象形凡亅之屬皆从亅讀若橜)(唐韻集韻&KR1098;居月切音厥)
(說文鉤識也从反亅讀若捕鳥罬)了(唐韻盧鳥切集韻韻會郎鳥切正韻盧皎切&KR1098;聊上聲增韻決也廣韻慧也曉)
(解也後漢孔融傳融年十二聰慧陳煒曰小而了了大未必奇又宋書戴法興傳彭城王覓一了了令史得法興使為之)又
(訖也畢也晉書傅毅傳天下大器非可稍了而相觀毎事欲了生子癡了官事官事未易了也杜甫詩岱宗夫如何齊魯青未)
了又揚子方言了快也秦曰了(又秦吉了鳥名仇池筆記注似鸚鵡腦有肉冠能言笑)(集韻類篇&KR1098;居謁切)
(音訐動貌从亅相向)増(玉篇古文乃字註詳丿部一畫)了(廣韻都了切集韻丁了切&KR1098;音)
(鳥懸也)二(類篇居月切音厥詳上丩字註)三予(唐韻余呂切集韻韻會演女切正韻弋渚)
(切&KR1098;音與賜也詩小雅君子來朝何錫予之周禮春官内史掌王八枋之灋七曰予八曰奪通作與)又博雅大予樂名註漢
明帝永平三年秋八月戊辰改大樂為大予樂(又廣韻弋諸切正韻羊諸切&KR1098;與余同我也郭忠恕佩觿集予讀若余本無)
(余音後人讀之也顏師古刋謬正俗曲禮予一人鄭康成註余予古今字因鄭此說學者遂皆讀予為余爾雅卬吾台予朕身)
(甫余言我也此則予之與余但義訓我非同字也說文予相推予也余詞之舒也各有意義本非古今字别也歷觀詩賦予無)
(余音又呉棫韻補予當讀與詩或敢侮予將伯助予楚辭目眇眇兮愁予何壽夭兮在予皆無余音)増(說文)
(古文垂字註詳土部五畫)(玉篇古文州字靈洞經才行化於一委之餘詳巛部三畫)予(說文幻本字今)
(通作幻)五増(字彚補籀文乃字)又大也六増(篇海類編離呈切音)
(靈字類撞也)(字彚補古文周字註詳口部五畫)七㐨(集韻象呂切類篇時與切&KR1098;音序山海經)
(犲山有堪㐨之魚狀如夸父而彘尾一曰魚子俗譌作㐨)事古文叓(唐韻鉏吏切集韻韻會仕)
(吏切&KR1098;音示大曰政小曰事廣韻使也立也由也釋名事偉也偉立也凡所立之功也書大禹謨三事正徳利用厚生)又詩
小雅三事大夫莫肯夙夜註三公也(又詩大雅三事就緒註三農之事也)又奉也禮曲禮年長以倍則父事之又營也
治也史記曹參世家卿大夫以下吏及賔客見參不事事(又廣韻類篇&KR1098;側吏切事刃與倳剚同别見人部倳字註)又韻
(補叶逝支切音時蔡邕詞帝曰休哉命公三事乃耀柔嘉是式百司)又叶詩𥿄切音始詩召南于以用之公侯之事叶沚
(又叶疎語切書上聲韓非子揚權篇使雞司夜令狸執鼠皆用其能上乃無事)又叶常御切音樹易林雖愠不去復職内事
増(玉篇古文爭字註詳爪部四畫)十増(五音集韻他丁切音汀平議也)十一
増(類篇古文豫字註詳豕部九畫字彚補譌作非)十五増(字彚補與豫同廣雅)
(劮也)
二部
二古文弍(唐韻集韻韻會正韻竝而至切音樲地數之始即偶之兩畫而變之也易繫辭分而為二以象)
(兩左傳定四年衞侯將會使祝佗從佗曰若又供二招大罪也註謂兼二職荀子議兵篇權出於一者強權出於二者弱史記)
(韓信傳功無二於天下前漢嚴助傳詔曰子在朕前之時知略輻輳以為天下少雙海内寡二)又巽二風神名又古貨布
文帝字見六書略(二字上下畫均齊上畫短者乃古文上字也今相仍上短下長作二字非)二(說文古文上字六書)
(本義橫一以指其體上短者指其物物在體之上曰上在下曰下餘詳一部二畫)二(六書本義古文下字註詳一部)
(二畫)亍(唐韻集韻竝丑玉切音梀小步也左步為彳右步為亍合之則為行字)又稍停也左思魏都賦矞雲翔龍澤
(馬亍阜顏延之赭白馬賦纖驪接趾秀騏齊亍)又廣韻中句切音駐義同于(唐韻羽俱切集韻韻會正韻雲俱切)
竝音迂爾雅釋詁于曰也(又往也書大誥民獻有十夫予翼以于詩小雅王于出征)又儀禮士冠禮宜之于假註于猶為
(也宜之見為大矣又禮聘禮賄在聘于賄註于讀曰為言當視賔之禮而為之財也又司馬相如長門賦敘因于解悲愁之辭)
(又未定之辭公羊傳僖二十八年歸于者何歸于者罪未定也)又行貌韓愈上宰相書于于焉而來矣又于于自足貌
莊子應帝王其卧徐徐其覺于于(又鐘兩口之閒曰于周禮冬官考工記鳧氏為鐘兩欒謂之銑銑間謂之于)又前漢元
后傳衣絳縁諸于註大掖衣也(又唐書元徳秀傳明皇命三百里内刺史縣令以聲樂集徳秀惟樂工十人聮袂歌于蔿)
(又草名爾雅釋草莤蔓于註生水中一名軒于司馬相如子虛賦菴閭軒于)又木名爾雅釋木棧木于木註僵木也江東
呼木船又淳于縣名今密州安丘縣古淳于國(又姓周武王第二子邗叔之後以國為氏後因去邑為于又淳于宣于鮮)
(于多于鬭于皆複姓又三氏姓勿忸于阿伏于見魏書官氏志)又助語辭詩召南于沼于沚朱傳于於也周易毛詩於皆作
于于於古通用(又集韻邕俱切音紆廣大貌禮檀弓邾婁考公之喪徐君使容居來弔含有司曰諸侯之來辱敝邑者易則)
(易于則于易于雜者未之有也又文王世子周公抗世子法于伯禽所以善成王也仲尼聞之曰為人臣者殺其身有益于君)
則為之况于其身以善其君乎俱與迂通(又正韻休居切與吁通歎辭詩周南于嗟麟兮)亏(說文亏於也象氣之)
(舒从丂从一一者其氣平之也今作于)二云(唐韻集韻王分切韻會正韻于分切&KR1098;音雲說文山川氣也象)
(回轉形後人加雨作雲而以云為云曰之云正字通與曰音别義同凡經史曰通作云)又運也管子戒篇天不動四時云下
而萬物化註云運動貌(又狎昵往復也詩小雅昏姻孔云朱傳云旋也左傳襄二十九年晉不鄰矣其誰云之註云猶旋旋)
歸之也又語助詩小雅伊誰云憎(又陸佃曰云者有應之言也左傳襄二十六年子朱曰朱也當御三云叔向不應)又
(云云衆語也史記封禪書秦文公獲若云云于陳倉北坂又汲黯傳武帝曰吾欲云云註猶言如此如此也)又云云山名前
漢郊祀志封太山禪云云註云云太山下小山(又云為易繫辭變化云為)又姓漢云敞又與芸同莊子在宥篇萬物云
云註盛貌老子作芸芸(又紛云興作貌呂覽圜道篇雲氣西行云云然前漢司馬相如傳威武紛云俗作紜)又韻補叶于
(先切言也韓愈剥啄行我謝再拜汝無復云往追不及來可待焉)互(廣韻胡誤切韻會正韻胡故切&KR1098;音護差也)
(又交互周禮天官司會以參互考日成又鼈人掌取互物註龜鼈蜃蚌甲㱿交合也)又周禮地官牛人凡祭祀供其牛牲之
互註者楅衡之屬若今屠家縣肉格(又周禮秋官野廬氏凡道之舟車轚互者敘而行之疏謂水陸之道舟車往來狹)
隘之所更互如轚(又周禮秋官修閭氏掌比國中宿互柝者註宿宿衞也互謂行馬所以障互禁止人也)又前漢劉向傳
向上封事言兄弟據重宗族磐互(又左思呉都賦長干延屬飛甍舛互註棟宇交互也)又後漢蔡邕傳初朝議以州郡相
(黨乃制婚姻之家及兩州人士不得對相監臨至是復有三互法註三互謂婚姻之家及兩州人不得交互為官)别作北
(史文苑傳序彼此好尚有異同互形相近故變作从互為正)亓(集韻其古作亓註詳八部六畫)又姓唐亓志
(紹宋亓贇明亓宣亓驥)五古文㐅(唐韻韻會疑古切集韻正韻阮古切&KR1098;音午增韻中數也)
(易繫辭天數五地數五書武成列爵惟五詩鄘風良馬五之又格五後漢梁冀傳能挽滿彈棊格五六博蹴鞠意錢之戲註)
(行棊相塞謂之簺簺有四采簺白乗五是也至五即格不得行)又辛氏三秦記城南韋杜去天尺五又十五夜曰三五謝
(靈運詩期在三五夕崔曙詩秋冬正三五日月遙相望)又姓漢五京又第五五鹿皆複姓井(唐韻集韻韻會正韻)
(&KR1098;子郢切精上聲穴地出水曰井釋名井清也廣雅深也易有井卦世本伯益作井汲冡周書黃帝作井孟子掘井九仞而不)
及泉(又廣韻田九百畝曰井象九區之形孟子方里而井井九百畝)又市井玉篇穿地取水伯益造之因井為市也師古
曰市交易之處井共汲之所因井成市故名(又南方宿名史記天官書南宮朱雀東井為水事註東井八星主水衡也)又
井井經畫端整貌荀子儒效篇井井兮其有條理也(又往來連屬貌易井卦往來井井)又姓漢有井丹又藻井風俗通
堂殿上作藻井以象東井藻以厭火(又綺井左思魏都賦綺井列疏以懸蒂註屋板為井形飾以丹青如綺也)又古文井
(與刑通用左傳有井伯即郉伯)說文本作亖(說文籀文四字集韻關東謂四數為亖)増(玉篇)
(古文五字註詳本畫)三増亗(字彚補古文歳字見崔希裕略古)四亘(集韻韻會荀縁)
切正韻息縁切&KR1098;音宣說文求宣也揚布也(又與桓同烏亘外國名按亘本作與字不同从二从舟舟今作)
(从二从囘囘即回字今从日作亘又毛晃曰紹興二年禮部看詳姓氏从水从亘水名从木从亘木名从木从亘者皆定讀曰)
(亘若晉書亘彞亘温書禹貢西傾因亘是來之類是也)(說文亘本字从二从古文回象回形上下所求物)
(也徐鍇曰回風回轉所以宣隂陽也)(唐韻古鄧切集韻韻㑹正韻居鄧切&KR1098;音堩極也通也徧也說文竟也象舟)
竟兩岸増韻延衺也詩大雅之秬秠(又姓漢廬江丞寛按說文字本作㮓亙即㮓字古文然今經史通作無从木)
(旁者自當以字為正又从二从舟今譌从日作亘非又正字通或从月詳下註)亙(正字通同上月弦也按說文)
(木部㮓竟也古文作从二从舟二部常也从心从舟在二之閒獨恆字古文作註从月詩小雅如月之恆據此則去聲)
(亙从舟竟岸本義也平聲恆从心亙聲訓常本義也詩如月之恆先儒以為月上弦而就盈取漸進之義此借義也讀去聲者)
(亙字加心轉平聲者恆字形變音變義因之而變不相蒙也謂恆从舟亦从月兩存備考可也必存廢亙正字通之誤也欲)
(存亙廢遂謂詩如月之恆恆當作亙譌加心作恆心部恆註謂詩不當將亙字譌借恆則誤甚矣又集韻㮓字古文又作)
(則从舟又从月矣存以備考)增(集韻純古作註詳糸部四畫)五况(廣韻集韻韻會正韻)
(&KR1098;虛放切音貺發語辭詩小雅况也永歎从二从兄與況字少異)又借作祝漢魯相謁孔廟碑祝基作况其些(廣韻)
寫耶切正韻思遮切&KR1098;瀉平聲廣韻少也集韻或作(又集韻桑何切音娑挽歌聲)又韻㑹蘓箇切娑去聲語辭也楚辭
(招魂何為四方些註沈存中筆談夔峽湖湘人凡禁呪語末云娑婆訶三合而為些也)又同娑邏些吐蕃城名又麼些秃光
(些皆蠻族)(說文古文恆字註詳心部六畫)六亝(玉篇古文齊字說文禾麥吐穗上平也徐曰生而齊)
者莫如禾麥二地也象形(又山名勃亝山見山海經餘詳部首)亞(唐韻集韻&KR1098;衣駕切鴉去聲說文醜也象人局)
背之形又爾雅釋詁亞次也蜀志諸葛亮管蕭之亞(又増韻少也廣韻就也)又姻亞壻之父曰姻兩壻相謂曰亞詩小
雅瑣瑣姻亞則無膴仕别作婭(又集韻正韻&KR1098;於加切音鴉前漢東方朔傳伊優亞者辭未定也)又趙古則曰物之岐者
曰亞俗作丫椏又正韻烏落切正譌與堊同塗飾牆也(又與惡同史記盧綰傳綰孫他人封亞谷侯漢書作惡谷語林宋)
(人有獲玉印文曰周惡夫印劉原父曰漢條侯邙古亞惡二字通用)又與滹通滹沱禮禮器作惡池秦詛楚文作亞駝又
與稏通稻也韻㑹䆉稏通作罷亞(又郝敬讀書通壓通作亞杜甫上巳宴集詩花蕊亞枝紅又入宅詩花亞欲移竹&KR1098;與壓)
同(字彚正譌云亞本涂飾字餘皆借義既為借義所奪小篆遂从土作堊字又从心作惡字以别之亞堊惡本一字秦詛楚)
(文以亞駝代滹沱則因聲借用明矣按字彚說是但俗既習用借義已久姑載本義於後以備一字原委云)亟(唐韻)
(紀力切集韻韻會訖力切&KR1098;音棘敏也疾也說文从人从口从又从二二天地也徐鍇曰承天之時因地之利口謀之手執之)
(時不可失疾之意也詩大雅經始勿亟左傳襄二十四年公孫之亟也註急也言鄭公孫宛射犬性急)又廣韻集韻&KR1098;去吏
切音唭頻數也孟子亟問亟餽鼎肉又仲尼亟稱於水(又詐欺也揚子方言東齊海岱之閒曰亟)又與棘通詩大雅匪棘
其欲(又與革通禮檀弓夫子之病革矣又與極通荀子賦論反覆甚極註極與亟同)七増(玉篇)
(古文老字註詳部首)(玉篇弋之切陽氣也)八増(字彚補古文聖字漢桂陽太守周府君碑)
(懿賢后兮發莢榦詳耳部十畫)九増(石鼓文呉人鄭樵云即亟字風雅廣逸又書作)
十二増(玉篇音圍義無考)
亠部
亠(字彚徒鉤切音頭義闕)亡(唐韻集韻韻會&KR1098;武方切音忘失也孟手樂酒無厭謂之亡註謂廢時失事也)
家語楚人亡弓楚人得之(又滅也莊子田子方楚王與凡君坐少焉楚左右曰凡亡者三凡君曰凡之亡也不足以喪吾存)
又周禮春官大宗伯以喪禮哀死亡(又逃也大學舅犯曰亡人無以為寳又前漢韓信傳蕭何聞信亡自追之)又與忘
同詩邶風心之憂矣曷維其亡(又正韻同無詩邶風何有何亡黽勉求之毛傳亡謂貧也)說文从入从乚徐曰乚音隱隸
(作亡藝苑雌黃古惟用兦字秦時始以蕃橆之橆為有兦之兦今又變林為四點)二亢(唐韻古郎切集韻韻)
(㑹正韻居郎切&KR1098;音岡說文人頸也史記婁敬傳搤其亢又爾雅釋鳥亢鳥嚨註亢即咽俗作吭)又玉篇苦浪切星名爾雅
(釋天壽星角亢也註列宿數起角亢故曰壽史記天官書亢為疏廟春秋元命包亢四星為廟庭聼政之所其占明大則輔臣)
忠天下寧(又過也愆也易乾卦亢龍有悔正義上九亢陽之至大而極盛故曰亢龍又旱曰亢陽)又極也左傳宣三年可
以亢寵(又強也蔽也左傳昭元年鄭太叔曰吉不能亢身焉能亢宗)又無所卑屈曰亢唐書崔信明傳信明蹇亢以門望
自負又督亢龍亢俱地名(又姓明亢思謙臨汾人由翰林官至布政)又敵也揚雄趙充國贊營平守節屢奏封章料敵
制勝威謀靡亢(又同庚亢倉子莊子作庚桑子)増亣(唐韻他達切音闥說文長箋原本亣佗蓋切與大字)
(徒蓋切本作一字異傍居上為大處下為亣徐氏謬讀蓋為盇又改作佗達切而歸之入聲誤矣)四交古
文(廣韻古肴切集韻韻會正韻居肴切&KR1098;音郊小爾雅俱也廣韻共也合也易泰卦上下交而其志同也)又友
(也易繫辭上交不諂下交不凟禮郊特牲為人臣者無外交不敢貳君也)又交交鳥飛貌詩秦風交交黃鳥又交加參錯
也前漢劉向傳章交公車(又州名南越地漢置交州書堯典申命羲叔宅南交蔡傳南交南方交趾地)又衣領也揚子方
言衿謂之交(又同蛟前漢高帝紀則見交龍於上史記作蛟)又同鵁司馬相如上林賦交精旋目即鵁鶄亥(唐韻)
(正韻胡改切集韻韻㑹下改切&KR1098;音頦辰名爾雅釋天太歲在亥曰大淵獻前漢律歴志該閡於亥唐書禮樂志吉亥祀先農)
元史祭祀志黒帝位亥又姓晉亥唐(又豕亥家語或讀史云三豕渡河子夏曰己亥渡河己譌為三亥譌為豕校之果然)
(左傳襄三十年史趙曰亥有二首六身註亥字二畫在上并三人為身如算之六)又亥市通雅青箱雜記蜀有亥市亥音皆
(言如痎瘧閒日一發也諱痎故云亥市徐筠水志荆呉俗取寅申巳亥日集於市)又韻補叶許已切音喜易林將戌繫亥陽
(藏不起君子散亂太上危殆殆音以)亦古文(唐韻羊益切集韻韻會正韻夷益切&KR1098;音睪總也又也又)
傍及之詞又姓宋開禧進士亦尚節明參將亦孔昭(又同奕詩周頌亦服爾耕箋亦大也正義亦奕義通)亦本作象
(人左右兩腋形說文與掖同詩衡門序誘掖其君釋文石經作亦亦古掖字也左右肘脅之閒曰掖後从肉作腋)增
(字彚補古文亦字註詳上)五亨古文亯(廣韻集韻韻會正韻&KR1098;虛庚切音哼)
通也易乾文言亨者嘉之會也(又唐韻集韻&KR1098;許兩切同享易大有公用亨于天子)又唐韻正韻&KR1098;普庚切同烹易鼎卦
(大亨以養聖賢詩豳風七月亨葵及菽周禮秋官小司寇凡禋祀五帝實鑊水納亨註致牲也)又韻補叶鋪郎切音鎊詩小
(雅或剥或亨叶下將彊又史記韓信傳狡兔死獵狗亨高鳥盡良弓藏敵國破謀臣亡按古惟亨字兼三義後加一畫作享)
(獻之亨加四點作烹飪之烹今皆通用)増㐬字彚補與荒同(又集韻力求切音留與旒同旌旗之旓也廣)
(雅天子十二旒至地諸侯九旒至軫大夫七旒至轂士五旒至肩後又或作斿游)(五音篇海奴教切音閙不靜也)
六享古文&KR3694;(唐韻集韻韻會正韻&KR1098;許兩切音響獻也祭也歆也禮曲禮五官致貢曰享孔安國)
曰奉上之謂享(又宴享左傳成十二年享以訓恭儉宴以示慈惠)又同亨詳亨字註又韻補叶許陽切音香詩小雅吉
(蠲為饎是用孝享叶下王疆又前漢郊祀歌嘉籩别陳庶幾宴享滅除凶災烈騰八荒)京(唐韻舉卿切集韻韻會正)
(韻居卿切&KR1098;音驚大也揚子方言燕之北齊楚之郊凡人之大謂之京)又爾雅釋丘丘絕高曰京廣雅四起曰京又蔡邕
(獨斷天子所居曰京師京大也師衆也公羊傳桓九年天子之居必以衆大之辭言之)又數名十億為兆十兆為京又姓
漢京房宋京鏜(又與原同禮檀弓趙文子曰是全要領以從先大夫于九京也註九京山名在今絳州晉大夫墓地在九京)
京即原字(又人名後漢銚期傳破更始將軍京東觀漢紀京作原古通用)又與鯨同前漢揚雄傳騎京魚又與強同山
海經北方神名禺強莊子註作禺京(又韻補叶居良切音疆詩小雅憂心京京叶上將下痒左傳莊二十二年五世其昌並)
(于正卿八世之後莫之與京註京猶齊也卿音羌)㐭(說文廩本字从入从回象屋形中有户牖防蒸熱六書略方曰)
(倉圜曰㐭上象其蓋)增(五音篇海延知切音移花名)七亭(唐韻特丁切集韻韻會正韻唐)
(丁切&KR1098;音庭說文民所安定也釋名停也道路所舍人停集也風俗通亭留也行旅宿會之所館也東觀漢紀衛䬃為桂陽太)
(守鑿山通路列亭置郵又前漢趙充國傳分屯要害氷解&KR1193;下繕鄉亭浚溝渠)又亭長後漢百官志十里一亭十亭一鄉有
(亭長持更板以劾賊索繩以執賊亭長舊名負弩改為亭長或為亭父揚子方言楚東海之閒亭父謂之亭公)又前漢平帝
紀因郵亭書以聞註郵亭行書之舍即今驛遞(又直也史記五帝紀以征不亭)又平也均也前漢酷吏傳張湯平亭疑法
淮南子原道訓味者甘立而五味亭(又亭亭山名在泰山下史記封禪書黃帝封泰山禪亭亭)又亭亭聳立貌太公兵法
高山盤石其上亭亭(又黃庭經九原之山何亭亭註猶心也)又亭毒化育也老子道徳經亭之毒之註亭謂品其形毒謂
成其質(又亭午孫綽遊天台山賦羲和亭午游氣高褰註亭至也午日中也游氣海氣也褰開也言氣開見日也一曰亭午)
即直午之義(又古今注蜻蜓一名青亭色青而大者是也又水止曰亭與渟同前漢西域傳其水亭居)又韻補叶徒陽
(切班固高祖泗水亭碑寸木尺土無竢斯亭揚威斬蛇金精摧傷)亮(廣韻集韻力讓切韻會正韻力仗切&KR1098;音量與)
(諒同信也孟子君子不亮惡乎執古詩十九首君亮執高節賤妾亦奚為)又明也又姓又集韻呂張切音良書說命亮
隂即梁闇(正字通亮下从儿改作几非)亯玉篇古文亨字註詳六畫(又集韻古文烹字按亨烹二字古通故古)
(文亦通用)(石鼔文其來嶭作首鄭作&KR1225;即字也)亰(正字通俗原字按亰字字彚不載韻書無考)
(正韻十一先收原邍亦闕亰正字通強增以為亰即原字不知京亰古通假不必别生枝節詳前京字註)増
(玉篇古文克字註詳儿部五畫)八亳(唐韻旁各切集韻韻㑹白各切&KR1098;音泊商湯所都契封商湯始居亳皇甫)
(謐曰梁國有三亳南亳在糓熟即湯都北亳在蒙即景亳湯所受命地偃師為西亳即盤庚所徙通雅宋州穀熟縣即歸徳之)
(考城縣考城今有亳城有大䝉小蒙章本清云湯遷南亳即歸徳府亳一作薄荀子議兵篇古者湯以薄註與亳同前漢地理)
(志山陽郡有薄縣註湯居亳說文亳京兆杜陵亭名則又一亳也又書立政三亳阪尹傳與皇甫說同孔安國云亳人歸文王)
者三所為之立監故為三亳(又廣韻亳國名春秋陳地漢為沛之譙縣晉為南兗州後周為亳州)増(集韻)
(亨古作又烹古亦作互詳六畫及火部七畫註)九(集韻乗古作註詳丿部九畫)増
(集韻同乘)&KR3694;(集韻享古作&KR3694;註詳六畫)(集韻克古作註詳儿部五畫)十(正字通同孰)
増(字彚補古文聒字註詳耳部六畫)(集韻勝古作註詳力部十畫)(集韻博毛切音)
(褒呉景帝第四子名呉志作通志作桯史作陳王)(字彚補魚救切音右飛也)十一亶(唐韻多旱)
(切集韻韻會黨旱切正韻多簡切&KR1098;音僤信也書盤庚誕告用亶詩小雅是究是圖亶其然乎儀禮士冠禮醮辭曰旨酒既清)
嘉薦亶時註誠也又姓東漢亶誦善律厯(又海外國名韓愈送鄭尚書序夷亶之州註夷州亶州&KR1098;國名)又集韻張連
切音鱣屯亶難行不進貌正譌别作迍邅非(又與但同詩小雅擇三有事亶侯多藏前漢賈誼傳非亶倒懸而已揚雄傳亶)
費精神於此(又與襢袒同荀子議兵篇路亶者也劉向新序路單即露袒)又集韻時連切音蟬山海經有亶爰山又與
(&KR3215;同揚雄蜀都賦堪巖亶翔)十三増(篇海類編力果切音躶同蓏)又字彚補相承曰
(字彚補古文衰字亢倉子道政篇末之世餘詳衣部四畫)十四増(石林燕語唐時王起不識)
(二字今考列子音丙未見所出存以備考)(集韻庸古作註詳广部八畫)十七増(集韻)
(同襄)十九亹(廣韻正韻無匪切集韻韻會武斐切&KR1098;音尾亹亹不倦意易繫辭成天下之亹亹)又強勉也詩大
(雅亹亹文王令聞不已又禮禮器天時雨澤君子達亹亹焉又集韻正韻&KR1098;謨奔切音門詩大雅鳧鷖在亹註水流峽中兩)
岸對出若門也(又地名前漢地理志金城浩亹縣註在臨洮府金州縣以浩亹水得名)正字通徐鉉曰說文無亹當作娓
(崔靈恩改易詩亹作娓周伯琦亦从娓廢亹皆臆說不足信)
御定康熙字典卷一
