御定康熙字典卷二目録
子集中二畫
人部亻同
卷二
御定康熙字典卷二
子集中
人部
人古文(唐韻如鄰切集韻韻㑹正韻而鄰切&KR1098;音仁説文天地之性最貴者也釋名人仁也仁生物也)
(禮禮運人者天地之徳隂陽之交鬼神之㑹五行之秀氣也又一人君也書吕刑一人有慶兆民頼之又予一人天子自稱)
也湯誥嗟爾萬方有衆明聽予一人誥(又二人父母也詩小雅明發不寐有懐二人)又左人中人翟國二邑又官名周
禮有庖人亨人漿人凌人之類(又楓人老楓所化見朝野僉載又蒲人艾人見歳時記)又姓明人傑又左人聞人俱複姓
(又韻𥙷叶如延切音然劉向列女頌望色請罪桓公嘉焉厥後治内立為夫人)亼(集韻秦入切音集説文亼三合)
(也从人一象三合之形讀若集徐鉉曰此疑只象形非从人一也正譌亼古集字凡㑹合等字&KR1098;从此)(玉篇竹瓦)
(切同文舉要人部音寡从一从人不曲脚㑹孤孑意與兀異)增(集韻丁古作个註詳一部一畫)二
什(唐韻韻㑹&KR1098;是執切音十十人為什又古者師行二五為什凡食器之類必共之故曰什物什器史記五帝紀註什)
物謂常用者其數非一故云什(又篇什朱子曰詩雅頌無諸國之别故十篇為一卷猶軍法十人為什也五經通義國風多)
(寡不等不稱什雅頌十篇為聮惟魚藻蕩及閔予小子雖無過乎什亦稱什舉成數耳若不及者如駉頌四篇那頌五篇皆不)
(稱什也)仁古文忎&KR0642;(唐韻如鄰切集韻韻㑹正韻而鄰切&KR1098;音人釋名忍也易乾卦君子體仁)
(足以長人禮禮運仁者義之本也順之體也得之者尊程顥曰心如穀種生之性便是仁)又方書手足痿痺為不仁後漢班
(超妹昭以兄老西域請命超還漢土上書云兄年七十兩手不仁)又果核中實有生氣者亦曰仁又姓又韻補叶如延
(切音然歐陽修送吳子京南歸詩我笑謂吳生爾其聽我言顔回不貳過後世稱其仁)六書正譌元从二从人仁則从人从
(二在天為元在人為仁人所以靈於萬物者仁也)仂(廣韻林直切集韻韻㑹正韻歴徳切竝音勒數之餘也禮王制)
(祭用數之仂喪用三年之仂註十分之一也疏以為分散之名通作阞周禮冬官考工記以其圍之阞捎其數註阞三分之一)
也(又集韻六直切音力玉篇勤也)仃(廣韻同㣔)仄説文厠本字通作側(又平仄字聲也)又仄慝月行遲
也占家曰朔而月見東方謂之仄慝仄慝則王侯其肅(又赤仄錢名)又六書本義湢仄水流貌作㳁非又稫仄禾宻貌作
稫稄非(从厂从人厂音罕山石之厓巖人處厂下有慮傾側之象)仅(六書故同付正譌又手也从手持物以對人曰)
仅(又集韻與帑同)仆(唐韻集韻韻㑹芳遇切正韻芳故切竝音赴偃也僵也唐書房杜傳贊興仆植僵)又集韻普
木切音攴義同(又集韻韻㑹正韻竝敷救切否去聲頓也)仇(唐韻巨鳩切集韻韻㑹正韻渠尤切竝音求匹也匡)
衡引詩君子好仇同逑爾雅釋詁仇合也註謂對合也(又怨敵也詩秦風修我戈矛與子同仇左傳桓二年師服曰嘉耦曰)
妃怨耦曰仇又讐也史記留侯世家張良為韓報仇(又爾雅釋訓仇仇敖敖傲也詩小雅執我仇仇傳猶謷謷也)又釋
名仇矛讐也所伐則平如討仇讐也(又姓宋大夫仇牧又章仇複姓隋有章仇太翼)又集韻恭於切正韻斤於切竝同㪺
詩小雅賔載手仇註以手挹酒也(又韻補叶渠之切音竒詩周南公侯好仇叶上逵)又叶彊於切音渠陸機感丘賦抨神
(爽以嬰物兮濟性命而為仇忘大暮於千祀兮争朝榮於湏臾)仈(字彙布拔切音八姓也)仉(廣韻諸兩切集)
(韻止兩切竝音掌孟子毋仉氏梁四公一姓仉名䏿)今(廣韻集韻韻㑹正韻竝居吟切音金説文是時也廣韻對古之)
(稱詩召南迨其今兮毛傳今急辭也朱傳今今日也不待吉也)又圓覺經無起無滅無去來今註謂過去見在未來三世
(又韻補叶居青切音京詩周頌有椒其馨胡考之寕匪且有且匪今斯今)又叶居良切音姜易林庭燎夜明追古傷今陽弱
不制隂雄坐房(从亼&KR1525;㑹意&KR1525;古文及字已徃為古逮及為今)介(唐韻古拜切集韻韻㑹正韻居拜切竝音戒際)
(也易繫辭憂悔吝者存乎介傳介謂辨别之端左傳㐮九年介居二大國之間)又助也詩豳風為此春酒以介眉夀又大
也詩小雅神之聼之介爾景福又爾雅釋詁介善也(又因也左傳僖七年求介于大國又文六年介人之寵非勇也史記)
(魯仲連傳平原君曰勝請為紹介孔叢子難訓子上曰士無介不見)又揚子方言介特也物無耦曰特獸無耦曰介又小
也揚子法言升東嶽而知衆山之峛崺也况介丘乎(又閒厠也古者主有擯客有介禮聘義上公七介侯伯五介子男三介)
(又隔也左傳昭二年晏子曰偪介之闗暴征其私註介隔也廹近國都之闗)又貴介左傳㐮二十六年王子圉寡君之貴
介弟也又保介農官之副詩周頌嗟嗟保介(又凡堅確不拔亦曰介易豫卦介于石孟子柳下惠不以三公易其介)又
介介猶耿耿也後漢馬援傳介介猶惡是耳(又側畔也楚辭九章悲江介之遺風)又一夫曰一介左傳㐮八年亦不使一
介行李辱在寡君(又兵甲也禮曲禮介胄則有不可犯之色)又水鱗甲亦曰鱗介禮月令孟冬之月其蟲介又前漢五
(行志木冰為木介又天文志木少陽人將有害隂氣脅木先寒得雨而冰曰樹介)又國名左傳僖二十九年介葛盧來朝註
介東夷國葛盧名又姓晉介之推(又與芥同前漢元后傳遇共王甚厚不以往事為纖介)又叶居吏切音記馬融長笛
賦激朗清厲隨光之介也牢剌拂戾諸賁之氣也(説文作爪从人介于八之中正譌爪分畫也限也从人从八分辨之義别)
(作个詳丨部个字註)仌(廣韻筆陵切集韻悲凌切竝冰本字説文象水凝之形本作仌旁省作冫按說文仌自為部)
(今依正字通列人部)仍(唐韻如乗切集韻韻㑹如蒸切正韻如陵切竝音艿因也論語仍舊貫如之何周禮春官司几)
(筵吉事變几凶事仍几註變几變更其質謂之飾也仍因也因其質謂無飾也)又重也頻也前漢王莽傳吉瑞累仍又谷永
傳饑饉仍臻(又淮南子精神訓仍仍然知盆瓴之足羞也註仍仍不得志之貌)又雲仍爾雅釋親昆孫之子為仍孫仍孫
之子為雲孫又國名史記夏本紀少康娶於有仍氏(又姓)又叶人余切音如栁宗元佩韋賦冶訐諫於昬朝兮名崩弛
(而䧟誅茍縱直而不羈兮乃變罹而禍仍按說文仍如乗切原屬日毋變宮之字今字彙仍芿艿陾等字皆作時征切是為)
(襌母之齒音其誤甚矣不可不辨)从(説文從本字陸佃曰二人向陽為从向隂為比士之趨嚮不可不慎)
(説文乍本字)仏(正字通古文佛字宋張子賢言京口甘露寺鐵鑊有文梁天監造仏殿前)三仔(集韻)
(韻㑹正韻&KR1098;祖似切音子克也任也詩周頌佛時仔肩)又廣韻子之切音咨義同仕(唐韻韻㑹鉏里切集韻上史切)
(&KR1098;音士仕宦也禮曲禮四十曰强而仕禮運仕于公曰臣仕于家曰僕)又官名登仕郎見隋書百官志將仕郎見韓愈與于
㐮陽書(又察也詩小雅弗問弗仕勿罔君子箋不問而察之則下民未罔其上矣)又通事詩大雅武王豈不仕註仕事也
(又韻𥙷叶牀舉切音齟易林伊伯致仕去桀耕野執順以傳反和無咎野音暑咎音榘)㐰(説文古文信字註詳七畫)
他(廣韻託何切正韻湯何切&KR1098;音拖與佗它通彼之稱也此之别也左傳莊二十二年光逺而自他有耀者也詩鄘風)
之死矢靡他又小雅人知其一莫知其他又玉篇誰也(又邪也揚子法言君子正而不他)又凡牛馬載物曰負他又
集韻唐佐切同䭾亦畜負物也(又司馬相如上林賦不被創刃怖而死者他他藉藉塡坑滿谷註他音言禽獸僵死交相)
積也(又正字通方言呼人曰他讀若塔平聲)仗(廣韻集韻韻㑹正韻&KR1098;直亮切長去聲劍㦸總總唐制殿下兵衛曰)
(仗儀衛志朝㑹之仗三衛畨上分為五仗皆帶刀捉仗列於東西廊下每日以四十六人立内廊閣外號曰内仗朝罷放仗天)
子出則有細仗黄麾仗(又淮南子原道訓履危行險無忘玄仗註玄仗道也)又憑倚也詩大雅有馮有翼疏馮者可以委
仗又與杖通前漢李尋傳近臣已不足杖矣註杖通仗(又集韻韻㑹雉兩切正韻呈兩切&KR1098;長上聲義同按兵仗器仗)
(之仗上去二聲通用惟馮仗之仗無上聲)㐱(説文鬒本字引詩㐱髪如雲按詩鄘風今作鬒)付(唐韻集韻)
(韻㑹竝方遇切音傅畀也授也孔叢子記義篇孔子曰若苟付可付則已不勞而賢才不失矣)又集韻符遇切同祔祭名周
(禮春官大祝言甸人讀禱付練祥掌國事註付當為祔)又姓説文从寸持物對人徐鉉曰寸手也亦作仅仙(廣韻)
(集韻相然切正韻蘇前切竝音先釋名老而不死曰仙仙遷也遷入山也揚雄曰聖人不師仙)又胎仙鶴也黄庭經琴心三
疉舞胎仙又輕舉貌杜甫詩行遲更覺仙(又仙居仙逰俱縣名又仙霞嶺名)又姓宋仙源明明仙時忠仙克謹亦作
(僲)仚(廣韻許焉切集韻韻㑹正韻虚延切竝音軒輕舉貌鮑照書勢鳥仚魚躍)説文人在山上也與屳字不同
仛集韻丑亞切音詫與奼同説文少女也玉篇驕逸也(又廣韻徒落切集韻逹各切竝音鐸他也)又集韻闥各切
(同侂寄也)仜(玉篇胡東切唐韻户工切集韻胡公切竝音紅説文大腹也)仝(廣韻徒紅切正字通道書同字)
又姓(又人名盧仝唐人闗仝宋人)从人从工與㒰異㒰音全从入仞(廣韻集韻韻㑹正韻竝而振切音刃孔安)
(國曰八尺曰仞禮祭儀築宮仞有三尺前漢賈誼傳鳳凰翔於千仞)又度深曰仞左傳昭三十二年仞溝洫又與認通列
(子天瑞篇天地萬物不相離仞而有之皆惑也註仞即認淮南子人間訓非其事者勿仞也仞人之事者敗)又與牣通滿也
司馬相如子虚賦充仞其中(又地名左傳文十六年楚子貝自仞以伐庸註仞入庸道)一作軔孟子掘井九軔正字通
(古以周尺八尺為仞中人之身長八尺兩臂尋之亦八尺兩足步之亦八尺度髙深以仞度短長以尋度地以步小爾雅四尺)
(曰仞王肅從之包咸鄭玄謂七尺曰仞書為山九仞釋文仞七尺也應劭漢書註五尺六寸曰仞顔師古非之曰八尺曰仞取)
(人申臂之一尋也顔說與孔安國同顔以八尺為仞是也説文以仞為申臂一尋非一尋止六尺耳或曰古尺短周尺八尺以)
(今度之一寸又減二分應劭之説據漢尺也莊子庚桑楚步仞之丘註七尺曰仞亦非)仟(廣韻集韻韻㑹正韻竝蒼)
先切音千千人之長曰仟(又漢志仟佰之得註仟謂千錢佰謂百錢)又草盛也選詩逺樹曖阡阡李善註作仟仟與芊同
仠(廣韻集韻&KR1098;同捍)仡(廣韻韻㑹正韻&KR1098;魚乞切音壯勇貌博雅仡仡暨暨武也書秦誓仡仡勇夫詩大)
(雅崇墉仡仡毛傳仡仡高大也公羊傳宣六年祈彌明國之力士也仡然從乎趙盾而入)又集韻正韻&KR1098;五忽切音兀動舟
(貌揚子方言偽謂之仡仡不安也註偽言俄船動摇之貌也)㐲(廣韻集韻&KR1098;徒蓋切音大郭忠恕佩觿集海中地名)
&KR1665;(廣韻集韻&KR1098;符咸切音凡揚子方言&KR1665;輕也楚人相輕薄謂之相&KR1665;)又集韻扶泛切音梵義同仢(集韻)
韻㑹&KR1098;弼角切音雹爾雅釋天奔星為仢約郭註流星也(又廣韻市若切集韻是若切&KR1098;音芍義同)又集韻亭歴切音狄
(説文約也按字書仢同彴有三義一曰奔星一曰横木渡水一曰約也而音切各不同字彙正字通皆失之蓋訓流星者有)
(二切一雹音一芍音其音雹者本爾雅奔星為仢約註蒲握切音雹正韻弼角切同玉篇則變用通廣門法扶約切亦得雹音)
(字彚不知此其用符約切切母切韻與玉篇同而音房入聲則與爾雅正韻玉篇異蓋字彚不知玉篇之用通廣仍以音和門)
(法釋之此其所以誤也至彳部彴字彚仍音薄想亦疑於心久而改耳其音芍者本廣韻市若切訓流星也正字通因之註職)
(略切音灼以譏字彚薄縛二音之非不知職略切之與市若切一隸禪母一隸照母如天淵之别蓋廣韻十八藥仢有二切市)
(若切音芍者訓流星之若切音斫者訓横木渡水玉篇之約切正韻字彚職略切俱與廣韻切同皆訓横木渡水則其與奔星)
(之音雹芍者無涉明矣乃正字通専務闢字彚而不知誤認廣韻横木之音為奔星之音此正字通所以誤也又有音狄者蓋)
(本說文徒歴切訓約也一條玉篇字彚音切&KR1098;與說文同而正字通則改從丁歴切音狄不知丁隸端母徒隸定母隂陽清濁)
(之迥異丁厯切即不音狄矣此則正字通之誤也至於訓奔星者止有雹芍二音說文之徒歴切訓約者與奔星無涉而字彚)
(正字通之音狄者遺約也一觧而俱謾綴於奔星之後曰義同是奔星之仢亦可讀如狄豈非字彚正字通之皆誤者乎二書)
(音切譌誤甚多姑記其尤誤者於此)代(唐韻徒耐切集韻韻㑹待戴切正韻度耐切竝音岱更也替也書臯陶謨天工)
(人其代之莊子逍遙遊許由曰庖人雖不治庖尸祝不越俎而代之)又世也家語古之王者易代改號取法五行又不還
曰代(又國名趙之先有代國前漢地理志代郡亳丘有五原闗應劭曰古代國又州名漢代郡屬幽州魏改為州)又姓周
代舉明代賢(又方書脈候有代史記倉公傳齊侍御史成病頭痛脈法曰代則絡脈有過其代絶而脈賁者病得之酒且内)
王叔和曰來數而中止不能自還因而復動者名代(又叶徒帝切音地楚辭九章雖有西施之羙容兮讒妒入以自代願陳)
情以白行兮得罪過之不意(又叶湯的切音剔揚子太玄經將軍入虚莫之得也出險登丘莫之代也)令(集韻正韻)
(竝力正切零去聲律也法也告戒也書囧命發號施令罔有不臧禮月令命相布徳和令周禮秋官士師掌士之八成四曰犯)
邦令五曰撟邦令(又三令前漢宣帝紀令有先後有令甲令乙令丙)又縣令漢法縣萬户以上為令以二為長又時令
月令所以紀十二月之政(又善也詩大雅令聞令望左傳成十年忠為令徳非其人猶不可况不令乎)又姓又集韻郎
丁切正韻離呈切竝音零厮役曰使令(又丁令地名見前漢張湯傳或作丁零又令狐亦地名)又令狐複姓又詩齊風
盧令令註盧田犬令令犬頷下環聲(又與鴒通詩小雅脊令在原兄弟急難即鶺鴒鳥)又令適甓也與瓴甋同又集韻
郎定切音笭令支縣名在遼西(又廣韻力延切集韻陵延切竝音連亦縣名前漢地理志金城郡有令居縣)又集韻盧景
切音領官署之長(又叶呂張切音良韓愈谿堂詩凡公四封既富以强謂公吾父孰違公令叶下邦)説文載卩部从亼从
(卩發號也徐曰亼即集字亼而為之節制㑹意)以古文㠯(韻㑹正韻竝養里切怡上聲為也論語視其所)
以(又因也詩衛風何其久也必有以也左傳昭十三年我之不共魯故之以註以魯故也列子周穆王篇宋人執而問其以)
(又用也論語不使大臣怨乎不以又左傳僖二十六年凡師能左右之曰以易師卦能以衆正又詩周頌侯彊侯以註彊民)
有餘力來助者以閒民轉移執事者(又同已孟子無以則王乎)又古以與聲相通禮燕禮君曰以我安註猶與也魏書李
(順傳此年行師當克以不韓愈剝啄行凡今之人急名以官註韓文與多作以)又集韻與似同易明夷箕子以之鄭氏荀氏
(皆作似)㐳(集韻五忽切音兀[危臬]㐳不安易困卦困于臲卼古文易作倪㐳)增(字彙𥙷與高同見鄭)
(樵六書略)㐴(玉篇俗攀字)四仮(集韻同反)仯(廣韻初教切超去聲驚悚貌)又集韻弭沼切
(音藐僬仯小貌)仰(唐韻正韻魚兩切集韻韻㑹語兩切&KR1098;音舉首望也易繫辭仰以觀于天文詩小雅或棲遲偃仰)
又心慕曰企仰(又以尊命卑曰仰今公家文移上行下用仰字前漢孝文帝紀詔定三恪禮儀體式亦仰議之註仰議猶)
言議於朝也又姓(又集韻正韻&KR1098;魚向切音恃也俟也資也戰國䇿東周之民可令一仰西周註有望於上則仰史記)
平凖書衣食仰給縣官(又韻㑹疑剛切音昻周禮地官保氏軍旅之容註軍旅之容闞闞仰仰釋文五剛反亦作卬按集)
(韻卬本仰字省文又楚辭卜居寕昂昂若千里之駒乎詩大雅顒顒卬卬韓詩外傳作盎盎則與昻盎&KR1098;通矣古人字多假借)
未可盡从(又周禮春官小宗伯兆五帝于四郊五帝蒼曰靈威仰青帝號也)仱(集韻其淹切音箝仱侏樂人)又居
(陵切音兢大也慎也)㐸集韻同欠(又正韻七四切音改人名也荀子註荆有㐸飛得寳劒於干越漢書註作兹非吕)
(覽作次非或曰作佽飛按正字通謂㐸無次音誤)仲(唐韻集韻韻㑹正韻&KR1098;直衆切蟲去聲釋名父之弟曰仲父仲)
中也位在中也禮檀弓幼名冠字五十以伯仲(又樂器爾雅釋樂大籥謂之産其中謂之仲小者謂之箹)又水經注魏明
帝鑄銅人二列司馬門外謂之翁仲(又姓高辛氏才子仲堪之後又仲孫複姓)又與中通仲春亦曰中春仲子亦曰中子
(前漢外戚傳同産兄弟四人曰子孟中叔)仳(廣韻匹婢切集韻韻㑹正韻普弭切&KR1098;音諀離别之意詩王風有女仳離)
(又集韻頻脂切音毗仳倠醜女王充論衡衣儀仳脅亦醜貌)(玉篇同閙)㐹(集韻仡本字)(廣韻)
(五稽切集韻硏奚切&KR1098;音倪㑮不知貌)仴(玉篇五活切音枂地名)仵(廣韻韻㑹疑古切集韻正韻阮)
古切&KR1098;音五玉篇偶敵也(又宋史瀘州蠻傳范百禄作文誓曰天子之徳雨暘覆護三五噍類請比涇仵正韻仵作伍)又
姓(又集韻五故切音悟同也莊子天下篇以觭偶不仵之辭相應以巨子為聖人)件(唐韻其輦切集韻韻㑹正韻巨)
(展切&KR1098;乾上聲説文分也六書故物别也又名件條件俗號物數曰若干件)説文从牛牛大故可分(集韻徒感)
切同髧髪垂貌(又正字通音啖止也)价(唐韻古拜切集韻韻㑹正韻居拜切&KR1098;音戒善也又大也詩大雅价人維)
藩(又佋价與介同)仸(廣韻集韻&KR1098;於兆切音天仸僑不伸也)又尫弱貌仹(廣韻集韻&KR1098;同丰)又篇海仙
(人名)仺(集韻倉古作仺註詳八畫)任(唐韻集韻韻㑹如林切正韻如深切&KR1098;音壬誠篤也詩弼風仲氏任只鄭)
(箋以恩相信曰任又周禮地官大司徒之職以鄉三物敎萬民而賔興之二曰六行孝友睦婣任恤註任信於友道)又廣韻
(堪也王粲登樓賦情眷眷而懐歸兮孰憂思而可任註言誰堪此憂思也)又當也左傳僖十五年衆怒難任又負也擔也
(詩小雅我任我輦禮王制輕任并重任分註并已獨任之分析而二之)又姓大任文王之母又薛國之姓左傳隱十一年不
(敢與諸任齒正義謝章薛舒吕祝終泉畢過此十國皆任姓也)又集韻韻㑹正韻&KR1098;如鴆切壬去聲克也用也又所負也論
語仁以為己任(又事也周禮夏官施貢分職以任邦國註事以其力之所堪)又與妊姙同史記鄒陽傳註紂刳任者觀其
(胎産又方書督脈屬陽循而上至鼻任衇屬隂循膈而上至咽女子二十任衇通則有子)又書舜典而難任人註言拒絶
(佞人本作壬與巧言孔壬之壬同譌作任)仼(字彙音王急行也按集韻作彺字彙譌)份(玉篇集韻竝古文彬)
(字説文份文質備也徐鉉曰俗作斌非餘詳彡部八畫)仾(俗低字)仿(集韻符方切同彷仿偟猶徘徊亦作)
方皇史記荆軻傳仿偟不能去(又集韻韻㑹撫兩切正韻妃兩切&KR1098;方上聲仿佛見不審貌揚雄甘泉賦仿佛其若夢别作)
(彷彿髣髴方弗放弗㑂佛放&KR1820;怳歘音義&KR1098;同)伀(玉篇廣韻職容切集韻諸容切&KR1098;音鐘說文志及衆也从人从公惟)
公則可衆(又與忡通佂伀懼也吳志周魴誘曹休書卒奉大略伀矇狼狽揚子方言沐佂伀遑遽也郭註沐喘&KR0689;貌佂)
(伀即怔伀之聲)企古文(唐韻集韻韻㑹去智切正韻去冀切&KR1098;音器舉踵望也爾雅釋鳥鳧雁醜其足)
(蹼其踵企揚子方言䠆&KR2915;隑企立也東齊海岱北燕之郊跪謂䠆&KR2915;委痿謂之隑企前漢高帝紀日夜企而望歸)又廣韻丘
(弭切韻㑹遣尒切&KR1098;音跂義同)从人从止㑹意止即足也(尬字之譌)伂(廣韻集韻韻㑹&KR1098;博蓋切音貝)
(顚伂今作沛)伃(唐韻以諸切集韻羊諸切&KR1098;音余倢伃婦官也詳偼字註)又大也揚子方言凡大人楚謂之伃亦
(作妤)伄(廣韻集韻&KR1098;多嘯切音弔玉篇伄儅不常也)伅(集韻杜夲切豚上聲玉篇倱伅)伆(廣韻集韻)
(&KR1098;武粉切音吻揚子方言伆邈離也吳越曰伆博雅斷也)又集韻文拂切文入聲義同伇(集韻同役又揚子方言)
(棄也淮汝之閒謂之伇)伈(廣韻韻㑹斯甚切集韻斯荏切&KR1098;心上聲恐貌韓愈祭鱷魚文伈伈俔俔為民吏羞)又
(集韻七鴆切寢去聲義同)伉(唐韻苦浪切集韻韻㑹口浪切&KR1098;康去聲伉儷配耦也敵也左傳成十一年已不能庇其)
伉儷疏伉儷者言是相敵之匹耦(又與抗同莊子漁父篇萬乗之主千乗之君夫子未嘗不分庭伉禮)又淮南子齊俗訓
伉行以違俗又直也揚子法言事勝辭則伉又姓(又集韻韻㑹&KR1098;居郎切音剛正直貌)又叶苦郎切音康詩大雅臯
(門有伉與閌同傳高貌蔡邕釋誨九河盈溢非一凷所防帶甲百萬非一勇所伉)戴侗曰高之當作亢與亢龍之亢同
伊古文(唐韻於脂切集韻於夷切韻㑹幺夷切正韻於宜切&KR1098;音蛜彼也詩秦風所謂伊人)
在水一方(又發語辭詩弼風伊余來暨又小雅伊誰云從又維也儀禮士冠禮嘉薦伊脯揚雄河東賦伊年暮春將瘞后)
土禮靈祇註師古曰伊是也(又鬱伊不舒貌後漢崔寔傳智士鬱伊於下與噫通)又吾伊讀書聲黄庭堅詩北窻讀書聲
吾伊俗作吚(又伊威委黍也詩豳風伊威在室陸璣疏伊威一名委黍一名鼠婦在壁根下甕底土中生如白魚者是也)
又姓(又州名本伊吾盧地在燉煌大磧外唐初内附置伊州)又水名山海經熊耳之山伊水出焉南入于洛與洢同又
(周禮秋官伊耆氏註伊耆古王者號後王識伊耆氏之舊徳而以名官今姓有伊耆氏)伋(集韻韻㑹訖力切正韻居)
(立切竝音急説文人名孔伋字子思漢有郭伋)又集韻極入切音及伋伋虚詐貌伌(集韻烏懈切音隘困也當从戹)
伍(唐韻韻㑹疑古切集韻正韻阮古切竝音五禮祭義註五人為伍説文相參伍也三相參為參五相伍為伍周禮天)
官設其參而傅其伍註參謂卿三人伍謂大夫五人(又齊語五家為軌故五人有伍軌長帥之又孫子用兵之法全軍為上)
(破軍次之全伍為上破伍次之左傳桓五年先偏後伍伍承彌縫註司馬法車戰二十五乗為偏以車居前以伍次之承偏之)
隙而彌縫闕漏也(又五家相保曰伍左傳㐮三十年子産使廬井有伍輿人誦之曰取我田疇而伍之)又漢制有尺籍伍
符(又與衆雜處曰伍史記司馬穣苴傳臣素卑賤君擢之閭伍之中又韓信傳信過樊將軍門歎曰生乃與噲等伍)又前
(漢律歴志隂陽相生自黄鐘始而左旋八八為伍註孟康曰從子數辰至未得八下生林鐘數未至寅得八上生太簇律上下)
(相生皆以此為率伍耦也八八為耦)又姓伎(集韻韻㑹竝巨錡切音芰伎巧老子道徳經多人伎巧)又伎倆史
(記馮驩傳無他伎能揚子法言通天地而不通人曰伎又淳于越可謂伎矣註伎才也)又廣韻巨支切與跂通足多指也
(又舒貌詩小雅鹿斯之奔維足伎伎註宜疾而舒留其羣也)㐺(正字通衆本字六書本義从人三成類為意象形亦)
(作㐺)伏(唐韻集韻韻㑹正韻竝房六切音服偃也禮曲禮寢毋伏)又廣韻匿藏也書大禹謨嘉言罔攸伏詩小雅潛
(雖伏矣史記樂書羽者嫗伏毛者孕鬻前漢趙廣漢傳發奸摘伏如神)又屈服也左傳隱十一年既伏其罪矣又三伏史
(記秦本紀秦徳公二年初伏註六月三伏之節始自秦徳公周時無伏釋名伏者金氣伏藏之日也金畏火故三伏皆庚四氣)
(代謝皆以相生至立秋以金代火故庚日必伏註夏至後三庚為初伏第四庚為中伏立秋後初庚為末伏)又姓漢有伏勝
(伏隆氏族博考伏宓同出伏羲氏漢伏生晉書作宓生又乞伏外國姓)又廣韻集韻韻㑹正韻竝扶富切浮去聲禽覆卵也
古今注燕伏戊己前漢五行志丞相府史家雄雞伏子(又集韻鼻墨切與匐通史記范雎傳膝行蒲伏)又叶必歴切音壁
(賈誼鵩賦禍兮福所倚福兮禍所伏憂喜聚門兮吉凶同域)伐(唐韻集韻類篇韻㑹竝房越切音罸征伐詩小雅薄)
(伐玁狁周禮夏官大司馬以九伐之灋正邦國左傳莊二十九年凡師有鐘鼓曰伐無曰侵)又小爾雅伐美也又伐閱與
(閥閱同史記功臣侯表古者人臣功有五等明其功曰伐積日曰閱左傳莊二十八年且旌君伐註伐功也)又自稱其功曰
伐老子道徳經不自伐故有功(又斫木也詩周南伐其條枚)又考擊鐘鼓也禮郊特牲孔子曰二日伐鼓何居又攻殺
(擊改也書牧誓不愆于四伐五伐六伐七伐乃止齊焉註少不下四五多不過六七而齊所以戒其貪殺也)又兵器詩秦風
蒙伐有苑註䝉雜文伐干也亦作瞂(又星名周禮冬官考工記熊旗六斿以象伐也註熊虎為旗師都之所建伐屬白虎宿)
與參連體而六星(又與垡同周禮冬官考工記一耦之伐疏畝上高土謂之伐)又叶許竭切音歇詩商頌韋顧既伐叶上
截下桀(又叶扶廢切音吠徐幹西征賦奉明辟之渥徳與游軫而西伐過京邑以釋駕觀帝居之舊制)伐字从人从戈戍
(字亦从人从戈留青日札人坐卧則為戍守人立行則為征伐)休(唐韻許尤切集韻韻㑹正韻虛尤切竝朽平聲羙善)
(也慶也書説命實萬世無疆之休又周官作徳心逸日休詩商頌何天之休)又宥也書呂刑雖休勿休註宥之也我雖以為
宥爾惟勿宥(又爾雅釋訓休休儉也疏良士顧禮節之儉也詩唐風良士休休)又休沐言休假也一曰下沐一曰旬休唐
法旬休者一月三旬遇旬則休沐即十日一洗沐也(又致仕曰休)又休息禮月令季秋之月霜始降則百工休又揚子
方言稱傀儡戲曰休亦曰提休(又地名漢封楚元王子為休侯見史記年表)又爾雅釋木休無實李註一名趙李又蚤
休藥名又姓又休休人名見五代史(又集韻吁句切音煦氣以温之也周禮冬官考工記弓人角之本蹙於&KR1120;而休於)
氣(又同咻左傳昭三年民人痛疾而或燠休之註燠休痛念聲)又叶虚嬌切音囂陸雲贈鄭曼李詩拊翼墜夕和鳴興朝
我之思之言懐其休(又叶匃于切音虚吳志胡綜黄龍大牙賦舍契河洛動與道俱天贊人和僉曰惟休)説文休在木部
(人依木則休爾雅庇䕃曰休㑹止木庇息意按今爾雅釋木本作庇庥䕃也)伎(六書統籀文侮从人从攴戲以攴擊)
(人與伎别)(集韻施古作註詳方部五畫)(玉篇胡田切集韻胡涓切&KR1098;音懸説文很也六書故今人以忿)
(恨不可觧為)增伒(集韻居焮切音靳相也)(集韻魚莖切同俓急也)伓(集韻䀯枚切音)
桮山名又貧悲切與伾同(又部鄙切音否引爾雅一成坯或从人)㐻(集韻奴對切音内人名)(淮南)
(子説林訓解捽者不在於捌格在於批註音沉推擊其要也)㐼(揚子方言出水為㐼註㐼音升)(集韻)
(岡古作註詳山部五畫)五伭(俗字)伮(集韻農都切音孥戮力也又勁力也)㑁(廣韻集韻)
(&KR1098;竹律切音㤕短貌)伯(唐韻集韻正韻&KR1098;博陌切音百説文長也釋名父之兄曰伯父伯把也把持家政也)又兄曰
伯詩小雅伯氏吹塤(又第三等爵曰伯又周禮春官大宗伯之職以九儀之命正邦國之位九命作伯註上公有功徳者加)
(命為二伯得征五侯九伯者疏公羊傳自陕以東周公主之陕以西召伯主之是東西二伯也言九伯九州有十八伯各得九)
伯故云九伯也又婦人目其夫曰伯詩衛風伯也執殳(又馬祖天駟房星之神曰伯詩小雅既伯既禱註以吉日祭馬祖)
而禱之(又鳥名左傳昭十七年伯趙氏司至者也註伯趙伯勞也)又姓益之後春秋時有伯宗伯州犂又同陌史記酷
吏傳置伯格長註言阡陌村落皆置長也(又正韻必駕切同霸五伯齊桓晉文秦繆宋㐮楚莊也伯叔伯長之義後人恐與)
侯伯字溷故借霸字别之(又叶蒲各切音博詩大雅王錫申伯叶下蹻濯)又叶壁益切音必史記叙傳維弃作稷徳盛西
伯(又叶博故切音布揚雄觧嘲子胥死而吳亡種蠡存而越伯五羖入而秦喜樂毅出而燕懼)估(廣韻公户切集)
(韻果五切正韻公土切&KR1098;音古市稅又論物貨也唐書陸長源傳髙鹽價賤帛估五代史周太祖用兵西方王章供饋軍旅百)
(官俸廪皆取供軍之餘不堪者命有司髙估其價估定又増謂之擡估)&KR0992;(集韻正韻&KR1098;枯瓜切音誇&KR0992;邪離絶貌)
(又集韻不正也)㑂(正字通籀文仿字)伱(廣韻集韻正韻&KR1098;乃里切泥上聲汝也通雅爾汝而若乃一聲之轉)
(爾又為尔尔又作伱俗書作你)伲(集韻伱本字)伳(集韻私列切音屑侈也)伴(廣韻蒲管切盤上聲)
侶也依也陪也(又廣韻集韻韻㑹正韻&KR1098;薄半切盤去聲義同宋時有館伴使)又集韻韻㑹正韻&KR1098;普半切音判詩大雅
伴奐爾游矣註伴奐閒暇意(又韻𥙷叶皮變切音卞楚辭九章衆駭遽以離心兮又何以為此伴也同極而異路兮又何以)
(為此援也援音願)(集韻初六切音珿憂也)伵(集韻火季切同侐)伶(唐韻集韻韻㑹&KR1098;郎丁切)
音零獨也又弄也伶人弄臣也(又伶人樂工也伶倫古樂師世掌樂官故號樂官為伶官)又唐樂府序伯牙作水伶操
又使也厮役謂之使伶又健伶縣名屬益州郡(又伶俐黠慧也)又伶仃與彾㣔同伶俜與竛同又集韻郎定切
(音笭又力正切音令義&KR1098;同)伷(廣韻集韻&KR1098;同胄)㑃(廣韻集韻&KR1098;同抝)伸(唐韻失人切集韻韻)
㑹正韻升人切&KR1098;音身舒也理也易繫辭引而伸之(又屈者使直也莊子刻意篇吹呴呼吸吐故納新熊經鳥伸為夀而已)
矣(又欠伸禮曲禮凡侍坐于君子欠伸撰杖履視日蚤暮侍坐者請出矣註志倦則欠體倦則伸也)又集韻通作信詳信
字註又姓(毛氏曰古惟申字後加人以别之)伹(廣韻七余切集韻千余切&KR1098;音疽拙也)伺(廣韻息吏)
(切集韻韻㑹正韻相吏切&KR1098;音四偵候也又察也前漢文三王傳左右弄口積使上下不和更相眄伺又唐書陸贄傳李楚琳)
挾兩端有所狙伺(又通司前漢灌夫傳魏其與夫人益市牛酒令門下候司至日中丞相不來)又廣韻息兹切集韻韻㑹
(新兹切正韻相咨切&KR1098;音斯義同)别作伻(廣韻普耕切集韻韻㑹悲萌切正韻補耕切&KR1098;音抨爾雅釋詁使也)
(又從也書洛誥伻來以圖及獻卜又立政乃伻我有夏式商受命註使周有此諸夏用商所受之命也)似古文
(唐韻詳里切集韻韻㑹象齒切正韻詳子切&KR1098;音巳肖也爾雅釋草綸似綸組似組東海有之帛似帛布似布華山)
有之疏以其所似名其草也又嗣也詩周頌以似以續(又况也奉也賈島詩今日把似君誰有不平事)又正韻相吏切
音寺義同(又韻𥙷叶養里切音以詩大雅無曰余小子召公是似叶下祉賈誼旱雲賦運清濁之澒洞兮正重沓而&KR1098;起嵬)
(隆崇以崔巍兮時彷彿而有似)伽(廣韻集韻韻㑹求迦切正韻具牙切&KR1098;音茄伽藍神名)又梵書那伽龍也竭伽犀
(也僧伽藍衆園也譯云園取生植義今浮屠所居是也凡稱釋氏曰僧伽)又舊唐書柳公綽傳精釋典瑜伽智度大論皆再
鈔法苑珠林有瑜伽論(又南方草木狀术西域謂之乞力伽)又酉陽雜俎那伽花狀如三脊無葉花色白心黄六瓣出舶
上又本草覆盆子一名畢楞伽又伽那象也見駢雅(又摩伽異獸名徐氏賓逺賦獸則摩伽招賢)又頻伽人面鳥也
(見釋典又舊唐書憲宗紀元和十八年訶陵國獻僧祇僮頻伽鳥二枚)又與茄同揚雄蜀都賦盛冬育筍舊菜増伽章樵註
(伽茄古字通)伾(唐韻敷悲切集韻韻㑹攀悲切&KR1098;音胚説文有力也詩魯頌以車伾伾)又衆也又集韻貧悲切
義同或作伾(又大伾山名書禹貢東過洛汭至于大伾蔡註今通利軍黎陽縣臨河有山是也陸氏作大岯)又晡枚切音
(杯又鋪枚切音㚰又部鄙切音否又普鄙切音噽義&KR1098;同)伿(廣韻集韻&KR1098;以豉切音㑥説文隋也)佀(集韻似本)
字(又姓明佀鍾)佁(廣韻羊已切集韻養里切&KR1098;音以固滯貌張楫曰不前也)又集韻夷在切説文癡貌讀若騃
(又呂氏春秋佁蹶之機)佂(廣韻集韻&KR1098;諸盈切音征佂伀遽行貌又懼也)佃(廣韻徒年切集韻韻㑹正韻亭)
(年切&KR1098;音田治田也亦作田詩齊風無田甫田註田謂耕治之也通作畋書多方畋爾田)又代耕農也或曰佃當借甸从人
(變體象匍匐力耕形詩小雅維禹甸之周禮地官甸師註郊作曰甸)又古卿車左傳哀十七年註衷甸一轅卿車甸一作佃
徐曰佃訓中也古載物大車䨇轅乗車一轅當中也(又田獵易繫辭以佃以漁亦作畋)又正韻蕩練切音電義同又韻
(補叶他英切音汀馬融廣成頌忽蒐狩之禮闕槃虞之佃闇昧不睹日月之光聾昏不聞雷霆之震震音征)佄(集韻)
(同酣)佅(廣韻莫話切集韻莫敗切竝音賣藥名班固東都賦僸佅兜離禮明堂位作昧周禮作韎義同)但(唐韻)
(徒旱切韻㑹蕩旱切正韻徒亶切竝音誕徒也凡也又空也前漢食貨志民欲祭祀喪紀而無用者錢府以所入工商之貢但)
賒之又語辭猶言特也苐也通作亶詳前亶字註(又與誕通淮南子説山訓媒但者非學謾也但成而生不信註但詐也)
(又但馬一名誕馬散馬也宋書江夏王義恭傳平乗誕馬不過二程氏演繁露誕馬猶徒馬今外官儀從有散馬前行名坐)
馬亦曰引馬即但馬也遼史作䩥馬(又集韻韻㑹徒案切正韻杜晏切竝音憚義同)又姓漢西域都尉但欽濟隂太守但
巴宋有進士但中庸(又音燕古不知吹人淮南子説林訓使但吹竽使氐厭竅雖中節而不可聽註但音燕)説文但禓也
(正譌偏脱衣袖也借為語辭)佇(唐韻直呂切集韻韻㑹丈呂切竝音宁爾雅釋詁佇久也説文佇久立也詩邶風瞻)
(望弗及佇立以泣屈原離騷結幽蘭以延佇)佈(廣韻集韻正韻竝博故切音布徧也)通作布抪㑄(集韻)
(侮古作㑄前漢五行志慢㑄之心生餘詳七畫)佉正韻丘於切音區與祛同(又國名内典薄佉羅即月支也)又人
(名法苑珠林造書凡三人長曰梵其書右行次書佉盧其書左行少者倉頡其書下行)又廣韻丘伽切集韻類篇去伽切竝
恰平聲姓也又佉沙國即疏勒也見唐書異域志(又神名釋書佛説彌勒成佛經其先轉輪聖王名儴佉有四種兵不以)
威武治四天下(又陀羅尼經佉佉註文殊眷屬又佉呬佉呬註普賢眷屬按佉梵音去左切見就形門今不从只以音和)
(門丘伽切釋之為是)佊(廣韻甫委切集韻韻㑹補靡切正韻補委切竝音彼埤蒼邪也)又正韻兵媚切音祕義同
佋(廣韻集韻市沼切韻㑹正韻市召切&KR1098;音紹介行也通作紹)又正韻時昭切音韶説文宗廟佋穆父為佋南面子
(為穆北面今通作昭)佌(廣韻雌氏切集韻韻㑹淺氏切&KR1098;音此爾雅釋訓佌佌小也註材器細陋也詩小雅佌佌彼有)
屋六書故猶差差也言其鱗比之意(又想氏切音徙義同)又同説文引詩佌佌作位(廣韻于愧切集韻于)
(累切韻㑹喩累切正韻于位切&KR1098;音壝説文列中庭之左右曰位廣韻正也易繫辭聖人之大寳曰位周禮天官惟王建國辨)
方正位(又凡所坐立者皆曰位禮曲禮揖人必違其位註出位而揖禮以變為敬也)又所也易艮卦君子思不出其位註
范氏曰物各得其所而天下之理得矣(又姓明位安)又髙麗人呼相似為位見三國志本作俗作位低(廣韻)
(都奚切集韻韻㑹正韻都黎切竝底平聲髙之反也俛也垂也史記孔子世家贊低回留之不能去又談藪王元景大醉楊彦)
(遵曰何太低昻荅曰黍熟頭低麥熟頭昻黍麥俱有所以低昻)又作氐前漢食貨志封君皆氐首卭給又其賈氐賤減平俱
(同低)住(廣韻持遇切集韻韻會厨遇切&KR1098;音駐止也立也居也齊書張融傳融為中書郎未有居止權牽船於岸上住)
又姓見姓苑(又與數同列子黄帝篇漚鳥之至者百住而不止)佐(廣韻則箇切正韻子賀切&KR1098;左去聲輔也貳也)
(周禮天官以佐王邦國論語註顔子王佐之才又史記天官書五星者天之五佐見伏有時盈縮有度)又集韻子我切義同
佑集韻韻會&KR1098;云九切音有佐助也(又集韻正韻&KR1098;與祐同書湯誥上天孚佑下民)又叶于愧切音位楚辭天問
(驚女採薇鹿何祐北至回水萃何喜註祐一作佑喜叶音戲按説文佐佑之佑本作右音有今加人作佑且音宥而右止為)
(左右手之右不詳説文之義矣)佒(廣韻一良切集韻於郎切&KR1098;音鴦體不伸也)又集韻韻會正韻&KR1098;倚兩切央上聲
(義同按佒廣韻編入唐韻註烏郎一良二切玉篇同上去二聲不收佒正韻餋韻收佒平去二聲不収佒字彙有去闕平上)
(正字通有上闕平去&KR1098;非)体(廣韻蒲本切集韻部本切&KR1098;盆上聲劣也又麤貌與笨同通雅車之夫曰体夫唐懿宗)
(咸通十二年葬同昌公主賜酒餅餤四十橐駝以飤体夫註体蒲本反体夫柩之夫)俗書四體之體省作体誤佔
廣韻集韻&KR1098;丁兼切音字書云佔侸輕薄也(又集韻正韻&KR1098;與覘同禮樂記今之教者呻其佔畢註佔視也畢簡也但吟)
(諷所佔視之簡牘不能通其藴奥也呻吟諷之聲也與覘音義同)又佔佔同沾沾前漢匃奴傳令喋喋而佔佔索隱曰佔囁
(耳語)何(唐韻胡歌切集韻韻㑹正韻寒歌切&KR1098;賀平聲曷也奚也孰也詰詞也書臯陶謨禹曰何詩小雅夜如何其)
又誰何猶言莫敢如何也賈誼過秦論陳利兵而誰何(又未多時曰無何亦曰無幾何史記曹参傳居無何使者果召參又)
(前漢袁盎傳南方卑濕君能日飲無何可免禍也註無何言更無餘事也)又南史西域傳西域呼㡌為突何又古今樂録
羊無夷伊那何皆曲調之遺聲(又國名隋書西域有何國又姓)又娙何漢女官名秩比二千石又集韻正韻&KR1098;下可
(切賀上聲同荷儋也負也易噬嗑何校滅耳詩曹風何戈與祋小雅何簔何笠商頌百禄是何)又通訶前漢賈誼傳大譴大
(何註譴責也何詰問也)佖(廣韻毗必切集韻韻㑹薄必切正韻薄宻切&KR1098;音弼有威儀也詩小雅威儀怭怭説文作)
(佖佖按詩賔筵威儀怭怭註訓媟慢承上既醉而言謂醉無儀也説文引詩訓威儀與詩義反此説文之誤諸韻書仍之&KR1098;)
非(又滿也揚雄校獵賦駢衍佖路)佗(廣韻託何切集韻韻㑹正韻湯何切&KR1098;妥平聲與他它通揚子法言君子正而)
不佗又姓漢佗羽(又集韻韻㑹正韻&KR1098;唐何切音駝俗謂背負曰佗)又委佗雍容自得貌詩鄘風委委佗佗疏委委行
之美佗佗長之羙荀子非十二子篇苐佗其冠(又楞嚴經殷勤請啓十方如來得成菩提妙奢摩佗註楞嚴大定之名)又
(韻㑹正韻&KR1098;吐臥切音唾加也詩小雅舎彼有罪予之佗矣又集韻徒可切音沱被髮也史記龜筴傳醮酒佗髮)又正韻
(延知切音怡後漢任光邳彤贊委佗還旅與詩委佗委蛇義同)又叶湯家切音他盧諶詩義由恩深分隨昵加綢繆委心自
(同非佗)佘(集韻時遮切音闍姓也按古有余無佘余之轉韻為禅遮切音蛇姓也楊慎曰今人姓有此而妄寫作)
(佘此不通曉説文而自作聰明者余字从舎省舎與蛇近則禅遮之切為正音矣五代宋初人自稱曰沙家即余家之近聲可)
(證而賖字从余亦可知也)余(唐韻以諸切集韻羊茹切韻會羊諸切正韻雲居切&KR1098;音餘説文語之舒也爾雅釋詁我)
也又四月為余月又接余荇菜也(又前漢匃奴傳單于衣繡褡綺錦袷被各一比余註比余髪之飾也)又姓由余之
後又集韻詳於切音徐余吾水名在朔方(又集韻同都切音徒史記檮余匈奴山名)又于遮切音邪褒余蜀地名一作
褒斜漢陽厥碑褒斜作褒余(又叶演女切音與楚辭九思鷃雀列兮讙譁雊鳴兮聒余抱昭華兮寳車欲衒鬻兮莫取)
(又與餘同周禮地官委人凡其余聚以待頒賜註余同餘)佚(唐韻夷質切集韻韻會弋質切&KR1098;音佾安逸不勞也孟子)
四肢之於安佚也同逸又隱遁也孟子遺佚而不怨(又過失也書盤庚惟予一人有佚罰)又通作失史記韓非傳非吾
(敢横失能盡之難也前漢五行志魯夫人滛失於齊卒殺桓公&KR1098;與佚同)又荀子哀公篇其馬將失與逸同又姓周佚之
狐鄭大夫又人名史佚周武王時太史名佚(又韻會徒結切音垤揚子方言佚蕩緩也前漢揚雄傳為人簡易佚蕩)又
通迭更也遞也史記十二諸侯年表四國佚興(又與佾義同行列也揚雄蜀都賦其佚則接芬錯芳襜袩纖延)説文从人
(失聲佚民也一曰佚忽也)佛古文仏(唐韻集韻韻㑹正韻&KR1098;符勿切音咈説文見不諟也又仿)
(佛亦作彷彿髣髴揚雄甘泉賦仿佛其若夢班固幽通賦夢登山而迴眺覿幽人之髣髴漢書作仿佛)又捩也禮曲禮獻鳥
(者佛其首畜烏則勿佛註恐鳥喙害人為小竹籠以捩轉其首也)又逆也戾也禮學記其施之也悖其求之也佛揚子法言
荒乎淫佛乎正與拂同(又輝粲貌黄香九宫賦銀佛律以順游)又三佛齊佛郎機柔佛皆外國名又佛桑花名又姓
明佛正又佛佗佛者覺也以覺悟群生也(又集韻正韻&KR1098;蒲沒切音浡興起貌荀子非十二子篇佛然平世之俗起焉與)
浡勃通(又集韻韻㑹正韻&KR1098;同弼詩周頌佛時伃肩毛傳佛大也鄭箋佛輔也)又叶方味切音廢前漢司馬遷叙傳學微
術昧或見仿佛疑殆匪闕違衆忤世(正字通世傳漢明帝永平七年佛法始入中國非也秦時沙門室利房等至始皇以為)
(異囚之夜有金人破户以出漢武帝時霍去病過焉支山得休屠王祭天金人以歸帝置之甘泉宫金人者浮屠所祠今佛像)
(即其遺法也哀帝時博士弟子秦景使伊存口授浮屠經中上未之信迨明帝夜夢金人飛行殿庭以問於朝傅毅以佛對曰)
(天竺國有佛即神也帝遣中郎蔡愔及秦景使天竺求之得佛經二十四章釋迦立像併與沙門攝騰竺法蘭東還以是考之)
(秦西漢知有佛久矣非明帝始也又古本列子周穆王篇西域之國有化人無西方聖人名佛之説獨仲尼篇載孔子曰西方)
(之人有聖者蓋假借孔子之語也字彙沿正韻改化人為聖人非)作古文胙(唐韻則洛切集)
(韻韻㑹正韻即各切&KR1098;臧入聲興起也易乾卦聖人作而萬物睹書堯典平秩東作)又振也書康誥作新民又造也禮樂
記作者之謂聖詩邶風定之方中作于楚宫(又為也詩鄭風敝予又改作兮)又始也詩魯頌思馬斯作又坐作周禮夏
官大司馬教坐作進退之節(又將作秦官名前漢百官表秩二千石掌宫室)又作猶斮也禮内則魚曰作之註謂削其鱗
又汨作逸書篇名又姓漢涿郡太守作顯(又與詛同怨謗也詩大雅侯作侯祝)又集韻韻㑹正韻&KR1098;子賀切音佐後
(漢廉范傳亷叔度來何暮不禁火民夜作昔無襦今五袴韓愈詩非閣復非船可居兼可過君去問方橋方橋如此作今方音)
作讀佐俗用做(又韻𥙷叶總古切音阻韓愈處州孔子廟碑惟此廟學鄴侯所作厥初庳下神不以宇)又叶子悉切音即
(擊壤歌日出而作日入而息陳琳客難太王築室百堵俱作西伯營臺功不浹日)佝(廣韻呼漏切集韻許候切&KR1098;音)
吼短極醜貌(又集韻丘候切音宼義同)又集韻類篇&KR1098;與拘同詳拘字註佞(唐韻集韻韻㑹正韻&KR1098;乃定切音甯)
才也故自稱不才曰不佞晉語夷吾不佞(又巧諂㨗給也論語焉用佞博物志堯時有指佞草佞人入朝則屈而指之)又
(韻𥙷叶奴經切音寕夏侯湛抵疑猗靡容悦出入﨑傾逐巧㸃姸嘔喁辯佞)説文巧讇髙材也从女信省徐鉉曰女子之信
(近於佞也)佟(廣韻集韻韻㑹&KR1098;徒冬切音炵姓也燕録有遼東佟萬以文章知名)又人名後漢逸民傳臺佟字孝威
(正字通譌為佟臺)&KR4529;(古文竒字剛古作&KR4529;註詳刀部八畫集韻作)增(説文古文甲字註詳田部)
(一畫)(字彙𥙷古文佛字註詳本畫)(字彙𥙷古文施字註詳方部五畫)六&KR0854;(集韻同保)
佩(廣韻集韻韻㑹蒲昧切正韻歩昧切&KR1098;音悖釋名佩倍也言非一物者有陪貳也一徳佩一事佩詩鄭風知子之來)
(之雜佩以贈之傳雜佩者珩璜琚瑀衝牙之類左傳閔二年晉狐突曰佩衷之旗也禮玉藻古之君子必佩玉右徵角左宮羽)
(又天子佩白玉公侯佩山玄玉大夫佩水蒼玉世子佩瑜玉士佩瓀玫又凡帶必有佩玉唯䘮否又論語去喪無所不佩又白)
虎通農夫佩耒耜工匠佩斧斤婦人佩鍼縷(又水縈紆謂之佩水經注鮑丘水北佩謙澤眇望無垠又蘭渠川水出自北山帶)
佩衆溪南流注于渭(又叶蒲眉切音裴詩秦風何以贈之瓊瑰玉佩叶上思)又叶蒲邁切音敗屈原離騷紛吾既有此内
(羙兮又重之以修能扈江離與辟芷兮紉秋蘭以為佩能音柰)説文大帶佩也从人从凡从巾佩必有巾巾謂之飾徐鉉曰
(俗别作珮非)㑉(廣韻息逐切集韻息六切&KR1098;音速玉篇傗㑉不伸按㑉見廣韻一屋音夙正字通以為佩字之譌)
(非)佪(廣韻户恢切集韻胡隈切正韻胡瑰切&KR1098;音回俳佪即徘徊前漢髙后紀俳佪往來又息夫躬絶命辭鷹隼横)
厲鸞俳佪兮(又玉篇佪佪惛也)(集韻宦或作亦省作)佫(廣韻曷各切音鶴姓也集韻&KR1749;或作佫又)
(與假徦臵格&KR1098;通)佬(玉篇力彫切音遼佬佬大貌)佭(字彙胡江切音降㒕佭不伏也)(集韻尸周)
(切音収縣名在長沙按長沙有攸縣無收音疑譌)佮(集韻葛合切音閤合取也)又渇合切音姓也佯
(廣韻與章切集韻韻㑹余章切正韻移章切&KR1098;音羊詐也淮南子兵略訓此善為詐佯者也)又兒紿也揚子方言筕篖自闗
而東周洛楚魏之間謂之倚佯(又通作陽内不然而外飾偽曰陽六書故亦借用詳按史記凡佯字多作陽詳)佰
(廣韻韻會正韻&KR1098;莫白切音陌説文相什佰也前漢食貨志仟佰之得註仟謂千錢佰謂百錢)又集韻博陌切音百百人之
長(又通作陌前漢匡衡傳南以閩佰為界註佰者田東西界)佱(玉篇古文法字註詳水部五畫)(集韻虎猥)
(切音賄仳醜貌)佲(集韻母迥切名上聲與酩同大醉也亦作通作茗)佳(唐韻古膎切集韻韻㑹居膎切)
(&KR1098;音街美也好也世説司馬徽畏謹有以人物問者每言輒佳妻責徽無别徽曰如汝言亦復佳)又韻𥙷叶堅溪切音稽揚
(雄反騷閨中容競綽約兮相態以麗佳知衆嫭之嫉妒兮何必颺纍之蛾眉)又叶居何切音歌白居易詩坐愁今夜醒其奈
(秋懐何有客忽叩門語言亦何佳)(玉篇古文夙字註詳夕部三畫)㑊(字彙夷益切音亦素問尺脈緩濇謂)
(之觧㑊又病名善食而瘦謂之食㑊)佴(唐韻集韻&KR1098;仍吏切音貳爾雅釋言佴貳也註佴次即副貳司馬遷報任安書)
李陵既生降頽其家聲而僕又佴之蠶室重為天下觀笑(又地名金陵志有佴墅村又佴革竜雲南地名)又廣韻奴代切
(集韻乃代切&KR1098;音耐姓也明萬歴進士佴祺)併(字彙同倂)佶(唐韻巨乙切韻㑹極乙切&KR1098;音吉正也)又壯
(健貌詩小雅四牡既佶既佶且閑)佷(集韻胡登切音恆後漢蔡邕傳董卓自佷用)又佷山縣名屬湖廣武陵郡出
(藥草)佸(廣韻集韻韻㑹&KR1098;户括切音&KR2247;説文㑹也一曰佸佸力貌)又詩王風不日不月曷其有佸註佸至也又集
(韻苦活切音闊又古活切音括義&KR1098;同)㑋(集韻韻㑹&KR1098;去仲切穹去聲小貌張衡思玄賦怨高陽之相寓兮㑋顓頊)
(而宅幽註相視也寓居也怨顓頊居此小陋之地北稱幽又屈也别作䠻)佹(廣韻過委切集韻韻㑹古委切&KR1098;音詭重)
(累也一曰依也又戾也周禮冬官考工記察其菑蚤不齵註菑爪不相佹)又欐佹支柱也司馬相如上林賦連卷欐佹或作
㩻(又佹詩荀卿以避䜛入楚春申君以為蘭陵令春申君謝荀卿荀卿去之趙春申君又使人請卿卿不還遺春申君佹詩)
註陳佹異激切之辭詳言天下不治之意(又淮南子齊俗訓爭為佹辯久積而不訣)又佹諸人名見左傳僖九年又集
(韻韻㑹&KR1098;俱為切音媯幾似貌)(集韻想氏切音徙同佌)又淺氏切音此義同佺(唐韻此緣切集韻逡緣切)
(正韻且緣切&KR1098;音銓説文偓佺仙人名堯時人)佻(廣韻徒聊切集韻韻㑹正韻田聊切&KR1098;音條獨行貌)又爾雅釋詁
佻偸也屈原離騷余猶惡其佻巧(又行不耐勞苦貌詩小雅佻佻公子行彼周行)又竊取名周語佻天以為己力又佻
人國名河圖玉版佻人長三十丈五尺(又集韻韻㑹正韻&KR1098;徒了切迢上聲義同)又正字通餘韶切音姚緩也荀子王霸
(篇佻其期日而利其巧任如是則百工不楛矣楊慎曰佻與傜同晏子春秋景公為露寢之臺令使佻其日而不趣欲上悦乎)
(君而游民足乎食也今均徭之法用徭字欲其征役之緩也又揚子方言佻抗縣也趙魏之間曰佻又縣物於臺之上曰佻)
(又字彙補直紹切音肇前漢郊祀歌佻正嘉吉弘以昌如淳讀)佼(廣韻古卯切集韻吉巧切韻㑹正韻古巧切&KR1098;)
(音攪好也詩陳風佼人僚兮陸氏作姣揚子方言自闗而東河濟之間凡好謂之佼禮月令仲夏餋壯佼註壯形體碩大佼形)
(容佼好擇此類餋之亦順長餋之令後漢劉盆子傳光武曰卿所謂鐵中錚錚庸中佼佼王充論衡上世之人侗長佼好堅强)
老壽(又健也淮南子覽冥訓草木不揺而燕雀佼之註燕雀自以為能佼於鳳凰也)又姓漢佼彊南北朝佼長生又廣
(韻古肴切與郊同史記趙世家宜為上佼而今乃抵臯)佽(唐韻集韻韻㑹正韻&KR1098;七四切音改便利也)又佽飛即
(佽非古劔士漢取為武官名前漢宣帝紀募佽飛射士註輕疾若飛也)又比也詩小雅決拾既佽註利也謂相次然後射鄭
箋謂指相次比也(又助也詩唐風人無兄弟胡不佽焉)又代也遞也及也集韻通作次亦作㐸詳前㐸字註佾
古文(唐韻夷質切集韻韻㑹正韻弋質切&KR1098;音逸舞行列也行數人數縱横皆同故曰佾左傳隱四年於是初)
獻六羽始用六佾(古但用䏌加人轉注䏌音翕古今異讀)使古文&KR2139;(唐韻疎士切集謂韻)
(㑹爽士切正韻師止切&KR1098;音史令也役也易兊卦悦以使民禮曲禮六十曰耆指使註指事使人也管子樞言篇天以時使地)
以材使人以徳使鬼神以祥使禽獸以力使(又集韻疎吏切正韻式至切&KR1098;音駛遣人聘問曰使前漢韓信傳發一乗之使)
(下咫尺之書又鬼谷子抵巇篇聖人者天地之使也淮南子天文訓四時者天之吏也日月者天之使也)又諡法治民克盡
嚴篤無私曰使(本作使六書統从人从事令人治事也)侀(廣韻戶經切集韻韻㑹乎經切正韻奚經切&KR1098;通形禮王)
(制刑者侀也侀者成也一成而不可變)中从幵當作侀入八畫侁(唐韻所臻切集韻韻㑹正韻疏臻切&KR1098;通駪馬)
群行欲先也(又衆多貌楚辭招魂豺狼從目徃来侁侁些又姓呂覽有侁氏)又字彙𥙷商世侯國也路史諸侯為亂者
(或以為莘非)侂(集韻仛本字或亦作)侃古文侃(唐韻韻㑹正韻空旱切集韻可旱切&KR1098;㸔)
(上聲剛直也論語侃侃如也)又正韻祛幹切音看義同侃(玉篇古文侃字註詳上)侄(廣韻之日切集韻職)
日切&KR1098;音質堅也又癡也侄仡不前也(又騶吾大傳謂之侄獸)俗誤以侄為姪字侅(廣韻苦哀切集韻韻㑹正)
(韻柯開切&KR1098;音該説文竒侅非常也揚子方言非常曰侅事莊子盜跖篇侅溺於馮氣楊慎曰飲食之咽為侅馮當如馮河之)
馮言富人積資如負重也(又與胲賅賌&KR1098;通皆以兼該立義)又正韻胡改切音亥義同來古文徠
(廣韻落哀切集韻韻㑹正韻郎才切&KR1098;頼平聲至也還也及也禮曲禮禮尚往來往而不來非禮也來而不往亦非禮也)又
(公羊傳隱五年公觀魚於棠登來之也註登讀為得齊人謂求得為登來)又玄孫之子曰來孫又麥名詩周頌貽我來牟
前漢劉向傳作飴我釐亦作䅘(又呼也周禮春官大祝來瞽令臯舞)又姓又集韻洛代切音賚撫其至日來孟子放
勲曰勞之來之(又叶鄰奚切音離詩弼風莫往莫來悠悠我思素問恬澹虚無眞氣從之精神守内病安從來)又叶郎狄
(切音力詩小雅東人之子職勞不來叶下服大雅經始勿亟庶民子來)又叶落蓋切音頼屈原離騷因氣變而遂曾舉兮忽
神奔而鬼怪時髣髴以遥見兮精皎皎以往來(又叶良置切音利荀子賦論篇一往一來結尾以為事)侇(集韻韻㑹)
正韻&KR1098;延知切音夷儕也等也(又尸也儀禮士喪禮士舉男女奉尸侇于堂撫用夷衾註侇之言尸也夷衾覆尸柩之衾也)
侈古文(唐韻尺氏切集韻韻㑹敞尒切正韻尺里切&KR1098;音齒奢也㤗也六書故好廣也書周官禄不期)
(侈又詩小雅哆兮侈兮註㣲張貌又周禮冬官考工記鳧氏侈弇之所由興註由鐘口侈弇所興之聲亦有柞有鬱)又作奓
張衡西京賦心奓體㤗(又字彙𥙷以支切音移儀禮少牢饋食禮主婦被錫衣侈袂)又字彙𥙷昌者切音拸公羊傳僖二
十六年其言至巂弗及何侈也註侈昌爾反又昌者反(又叶充豉切音卶左思魏都賦繆黙語之常倫牽膠言而踰侈飾華)
(離以矜然假倔彊而攘臂)㑌(正韻與尫同荀子王覇篇賤之如㑌)侉(同夸書畢命驕淫矜侉)又集韻安賀切
(阿去聲痛呼也)侊(廣韻古黄切集韻姑黄切&KR1098;音光大也越語侊飯不及壺飱註侊飯謂盛饌也)例(唐韻集韻)
(韻會&KR1098;力制切音厲比也類也槩也又凡例左傳序發凡以言例後魏張吾貴集諸生講左傳義例無窮學者竒之)又集韻
(力蘖切音列遮也)侌(玉篇古文隂字註詳阜部八畫)侍(唐韻集韻韻㑹正韻&KR1098;時吏切音耆説文承也廣韻)
近也從也六書故陪側也禮曲禮侍坐于先生(又常侍漢時宦官名後遂沿習為士人官制如唐髙適稱高常侍李愬稱李)
常侍是也(又史記魏世家公仲連進牛畜荀欣徐越畜侍以仁義欣侍以舉賢使能越侍以節財儉用註侍猶勸也)又侍
(其複姓宋侍其良器)(字彙奴下切拿上聲皮寛也)侎(廣韻綿婢切音弭同敉亦作㥒撫也愛也安也周禮)
(春官小祝掌侎烖兵)侏(廣韻章俱切音朱侏儒容貌短小也禮王制瘖聾跛躃斷者侏儒百工各以其器食之註侏儒)
短人也又伶侏古樂人名(又梁上短柱亦曰侏儒禮明堂位註棁畫侏儒俗作株檽非)侐(唐韻况逼切集韻韻)
(㑹忽域切&KR1098;兄入聲寂也静也詩魯頌閟宫有侐)又集韻火季切音呬義同侑(唐韻于救切集韻韻㑹尤救切正韻)
爰救切&KR1098;音又佐也相也周禮天官膳夫以樂侑食(又侍食於所尊亦曰侑食禮玉藻凡侑食不盡食)又爾雅釋訓醻酢
(侑報也郭註此通謂相報荅不主於飲酒又文子守弱篇三皇五帝有勸戒之器命曰侑巵别作酭)又與姷通耦也又寛
(也管子法法篇文有三侑武無一赦)侒(唐韻烏寒切集韻於寒切&KR1098;音安説文晏也與安通)侓(集韻勒没切音)
(侓魁大貌)侔(唐韻莫浮切集韻韻㑹迷浮切正韻莫侯切&KR1098;音謀説文齊等也周禮冬官考工記疏數必侔註侔)
(猶均也又凡為輪行澤者欲杼行山者欲侔註侔上下等也又莊子大宗師畸於人而侔於天)又揚子方言侔莫强也北燕
之外郊言努力謂之侔莫(又與蟊蛑&KR1098;同食苖蟲也見漢海廟碑)又叶䝉晡切音模權徳輿幾銘冲用為工方寸為鑪周
(行不殆造物不侔)侕(集韻人之切音而衆多貌)侖(廣韻力迍切集韻盧昆切&KR1098;音論叙也亼冊而卷之侖如)
也又昆侖山與崑崙同見漢志又山海經有侖者之山(又神名山海經槐江之山槐鬼離侖居之註離侖神名)又凡物
(之圜渾者曰昆侖圜而未剖散者曰渾淪)本作侖㑍(玉篇力對切音儡亞也)侗(唐韻正韻他紅切集韻他)
(東切&KR1098;音通無知也書顧命在後之侗敬迓天威嗣守文武大訓註愚也成王自稱)又廣韻正韻&KR1098;徒紅切音同未成器之
人曰侗倥侗童䝉也古作空同揚子法言倥侗顓䝉(又集韻韻㑹吐孔切正韻他總切&KR1098;音桶儱侗直也長大也)又集韻
(徒弄切音洞誠慤也莊子庚桑楚脩然而往侗然而來)侘(集韻韻㑹&KR1098;丑亞切茶去聲侘傺失志貌)又誇也史記
(韓安國傳即欲以侘鄙縣)侙(唐韻恥力切集韻畜力切&KR1098;同恜説文惕也齊語於其心侙然)侚(唐韻辭閏切集)
(韻徐閏切韻㑹松閏切&KR1098;通殉書伊訓侚于貨色禮檀弓死者用生之器不殆干用侚乎哉)又與徇通前漢五行志始皇大
(臣十二人皆車裂以侚註侚行示也又疾也與通)供(廣韻九容切集韻韻㑹居容切正韻居中切&KR1098;音恭説文設也)
(一曰供給書無逸文王不敢盤于遊田以庶邦惟正之供禮檀弓杜蕢曰蕢宰夫也非刀匕是供左傳僖元年敢不供給)又
姓明供仲序廣東人(又廣韻集韻韻㑹正韻&KR1098;居用切音貢義同華嚴經諸供餋中法供最重)又通作共互詳八部共字
(註)侜(唐韻集韻韻㑹&KR1098;張流切音輈説文有廱蔽也詩陳風誰侜予美)又與同侜張猶張誑也依
(廣韻集韻韻㑹正韻&KR1098;於希切音衣説文倚也書無逸知小人之依註言稼穡詩小雅謀之不臧則具是依又昔我往矣楊栁)
依依又依稀猶彷彿也劉禹錫詩宋臺梁館尚依稀(又姓)又集韻韻㑹&KR1098;隱豈切音倚詩大雅于京斯依又斧依與
(扆通儀禮覲禮天子設斧依于户牖之間註依如今綈素屏風也有繡斧文所以示威也)又纏弦也儀禮士䘮禮設依撻焉
疏依以韋依纏其弦如今時弓&KR3212;是也(又儀禮士虞禮佐食無事則出户負依南面註户牖之間謂之依)又喻也禮學記
不學博依不能安詩疏謂依倚譬喻也(又韻𥙷叶烏皆切音挨曹植詩願為西南風長逝入君懐君懐良不開賤妾當何依)
(又白居易詩坐依桃葉妓自註依烏皆反)㑎(集韻乃老切音腦姓也姓苑作)(廣韻如融切音戎人身有)
(三角正字通西戎其類有六僥夷戎夷老白耆羌鼻息天剛見毛詩註疏不聞人身有三角者獨山海經載袜戎郭璞贊云)
(戎三其角袜堅其眉本作戎改作援證失實&KR1098;非)侞集韻人余切音如均也(又轉注古音遇韻如侞庶切引書柔)
(逺能邇註能猶侞也孔穎逹曰欲安逺方當先順侞其近)(六書統古文虞字騶虞也象白虎黒文同文備考者守)
(山澤之吏象山澤險隘)㑏(字彙佇字之譌)(説文古文備字註詳十畫)侟(正字通同薦羅泌路史予)
(悲求仙者之喪其欲也故侟紳之學者毋謂大謾將有黙而識之者又曰聖人作樂以應天五聲謂之侑宫肩信而侟意徴肩)
(禮而侟神龣肩仁而侟䰟商肩義而侟羽肩智而侟志)增(集韻侈古作侣註詳本畫)(集韻儉古)
(作註詳十三畫)(篇海羊列切淮南子繆稱訓容貌顔色理詘倨徇知情偽矣)又羊制切義同
(字彙補古文光字註詳几部四畫)七侮古文㑄㚢(唐韻文甫切集韻韻㑹罔)
(甫切&KR1098;音武慢易也書説命無啓寵納侮詩大雅予曰有禦侮傳武臣折衝曰禦侮)又揚子方言侮賤稱也秦晋之間罵奴
婢曰侮(又集韻或作務詩小雅外禦其務)亦作姆㑗(唐韻失人切集韻升人切&KR1098;音申神名)又妊身也又
(姓)(集韻郎刀切音牢大也揚子方言註&KR2763;麤大貌)侯古文(廣韻户鉤切集韻韻㑹正)
(韻胡溝切&KR1098;後平聲爾雅釋詀公侯君也又五等爵之次曰侯書禹貢五百里侯服孔氏曰侯候也斥候而服事又史記秦始)
皇紀倫侯註爵卑於列侯無封邑者倫類也(又侯射布也方十尺曰侯四尺曰鵠儀禮鄉飲酒禮天子熊侯白質諸侯麋侯)
(赤質大夫布侯畫以虎豹士布侯畫以鹿豕註此所謂獸侯也)又羙也詩鄭風洵直且侯又發語辭與惟維同意爾雅釋
詁伊維侯也詩小雅侯誰在矣又大雅侯于周服(又周禮春官肆師侯禳註侯者候迎祥善禳者禳去妖浸)又姓魏侯嬴
又屈侯夏侯柏侯侯岡俱複姓又侯莫陳三字姓(又諡法執應八方曰侯)又與兮通亦語辭史記樂書高祖過沛詩三侯
(之章索隱曰沛詩有三兮故曰三侯詩即大風歌兮侯古韻通)又通作何呂覽觀表篇今侯深過而弗辭司馬相如封禪頌
君乎君乎侯不邁哉註侯何也(説文本作矦从人从厂象張布之狀矢在其下鄭司農曰方十尺曰矦四尺曰鵠按射侯)
(古作矦漢書多作矦从矢取射義射之有侯所以候中否明工拙也古者以射選賢射中者獲封爵故因謂之諸侯)又蘇子
(瞻新渠詩渠成如神民始不知問誰為之邦君趙侯侯叶支韻)侰(集韻同窘亦作僒)(玉篇古文企字註詳)
(四畫)侱(集韻類篇&KR1098;丑郢切音逞役也)又集韻他頂切同徎徑也㑘(集韻同价)(集韻兵古作)
(註詳八部五畫)侲(集韻韻㑹正韻&KR1098;之刃切音震童子也張衡東京賦倀子萬童註薛綜曰侲之言善也善童幼子也)
(後漢禮儀志先臘一日大儺選中黄門子弟十嵗以上十二以下百二十人為侲子皆赤幘早製執大鼗以逐疫)又挽歌亦
用侲童(又揚子方言燕齊間謂餋馬者為侲)又集韻韻㑹正韻&KR1098;之人切音眞義同(字彙杜晏切音憚大也)
(又徒亶切義同)(集韻桑何切音娑行也又舞不止貌)侳(廣韻側卧切音挫説文安也淮南子説山訓君子不)
(入市為其侳廉也註侳辱也又集韻臧戈切挫平聲亦安也)(字彙敕久切音丑姓也正字通即&KR2315;字變體作)
(附見女部&KR2315;字註)侵(唐韻正韻七林切集韻韻㑹千尋切&KR1098;音駸説文漸進也)又朘削也春秋胡傳聲罪致討曰
伐潛師掠境曰侵又周禮大司馬負固不服則侵之(又侵尋史記武帝紀天子始巡郡縣侵尋於泰山封禪書作浸尋郊祀)
志作寖尋義同(又嵗凶榖梁傳㐮二十四年五榖不登謂之大侵韓詩外傳一榖不升曰歉二榖不升曰饑三榖不升曰饉)
四榖不升曰荒五榖不升曰大侵(又姓三輔決錄有侵恭又正韻七稔切音寢貌不揚也前漢田蚡傳貌侵註師古曰短)
(小曰侵亦作寢)侶(唐韻力舉切集韻韻㑹正韻兩舉切&KR1098;音旅徒伴也陸機草木疏麟不侣行)侷(廣韻渠玉)
(切音局侷促也與局跼&KR1098;通)侸集韻殊遇切讀若樹説文立也(又廣韻集韻&KR1098;當侯切讀若兜佔侸極疲一曰僂)
(侸下垂或作俹亦作尌)侹(集韻待鼎切韻㑹他頂切正韻徒鼎切&KR1098;汀上聲説文長貌一曰著地一曰代也揚子方)
言陳楚之間謂之侹又敬也(又平也韓愈答張徹詩石梁平侹侹沙水光泠泠)又集韻韻㑹正韻&KR1098;他定切音聽義同
㑙(集韻的協切音聑偛㑙小人貌)侺(廣韻集韻&KR1098;時鴆切音甚侺頭向前)侻(廣韻集韻正韻他括)
(切韻㑹他活切&KR1098;音脱合也揚子法言荀卿非數家之書侻也註彈駁數家侻合於教)又簡易也淮南子本經訓其行侻而
順情(又輕也魏志王粲傳劉表以粲體弱通侻不甚重也蜀志彭羕獄中與孔明書頗以被酒侻失&KR1098;與脫通)侼
(集韻薄沒切音孛揚子方言强也懟也又很也)侽(俗男字)㑚(字彙奴何切音那見釋典)(集韻同佸)
侾(集韻虚交切音哮侾佬大貌)便(廣韻婢面切集韻韻㑹正韻毗面切&KR1098;音卞順也利也宜也荀子議兵篇)
(汝所謂便者不便之便也所謂仁義者大便之便也前漢趙充國傳留屯田十二便)又習也禮表記唯欲行之浮于名也故
(自謂便人註亦言其謙也辟仁聖之名云自便習於此事之人耳)又安也前漢武帝紀便殿火註凡言便殿便宫便坐者所
以就便安也(又即也輒也莊子逹生篇若乃夫沒人則未嘗見舟而便操之也)又溲也前漢張安世傳郎有醉便殿上者
安世曰何知非反水漿耶(又集韻毗連切正韻蒲眠切&KR1098;音駢爾雅釋訓便便辨也論語便便言)又韓詩便便間雅貌
又肥滿貌後漢邉韶傳邉孝先腹便便(又便辟足恭也書囧命便辟側媚)又姓漢有少府便樂成又通平書堯典平章
百姓史記五帝紀作便互詳平字註(又叶毗賔切音頻陳琳車渠椀賦玉爵不揮欲厥珍兮豈若陶梓為用便兮)説文从
(更从人人有不便更之)俀(集韻吐猥切音腿弱也篇海舊音妥)(玉篇古文辟字註詳辛部六畫)俁
(廣韻虞矩切集韻五矩切韻㑹魚矩切&KR1098;音麌容貌大也詩弼風碩人俣俁)係(集韻韻㑹&KR1098;同繫爾雅釋詁係繼也)
疏係者繫屬之繼易隨卦係小子失丈夫(又左傳僖二十五年秦人過析隈入而係輿人以圍商宻昬而傅焉註係縛也又)
㐮十八年獻子以朱絲係玉二瑴(又與曳同莊子山木篇正緳係履而見魏王)促(唐韻七玉切集韻韻㑹趨玉切)
&KR1098;音趗迫也近也宻也(又局促小貌李白詩嗷嗷空城雀身計何戚促)又刺促晉書潘岳傳閣道謡曰和嶠刺促不得休
(註受役於世也)又與趣同俄(唐韻五何切集韻韻㑹正韻牛何切&KR1098;音莪説文頃也廣韻頃速也闗尹子八籌篇)
鳥獸俄旬旬俄逃逃(又與峩同傾貌詩小雅側弁之俄前漢揚雄傳鴻生鉅儒俄軒冕雜衣裳又世説新語山濤曰嵇叔夜)
(傀俄若玉山之將頽)(玉篇俗癡字)(玉篇集韻&KR1098;母項切音䏵傋不媚也)又集韻莫江切音尨義同
俅(唐韻巨鳩切集韻韻㑹正韻渠尤切&KR1098;音求説文冠飾貌詩周頌載弁俅俅毛氏曰恭順貌六書故詩人特以俅俅)
狀載弁之容非冠飾(又人名前漢藝文志俅子三篇)俆玉篇集韻&KR1098;與徐同(又集韻商居切音書地名通作舒)
俇(集韻韻㑹求往切正韻具往切&KR1098;音迋俇俇遑遽貌楚辭九歎䰟俇俇而南征)又集韻古况切音誑説文逺行也
㑛(廣韻桑谷切集韻蘓谷切&KR1098;音速㒔㑛頭動也)俈(集韻同嚳史記三代世表帝俈)俉(集韻五故切音)
(悟迎也史記天官書鬼若哭若呼其人逢俉化言註逢俉猶逢遌化同訛)俊(唐韻子峻切集韻韻㑹正韻祖峻切&KR1098;音)
(儁説文材千人也馬氏曰智過千人曰俊北史蘇綽傳萬人之秀曰俊禮王制司徒論選士之秀者而升之學曰俊士又月令)
孟夏命大尉贊桀俊遂賢良(又與儁峻&KR1098;通書堯典克明俊徳註俊同峻)又同畯史記宋世家引書洪範俊民用章作畯
民又通作駿史記屈原傳誹駿疑傑(又與㕙同戰國䇿世無東郭俊盧氏之狗註又作逡)俋(廣韻集韻韻㑹&KR1098;直)
立切音邑字林勇壯貌(又耕人行貌莊子天地篇俋俋乎耕而不顧)(集韻送及切音岌人衆貌)俌
古文(廣韻方矩切集韻韻㑹匪父切&KR1098;音甫説文輔也爾雅釋詁比俌也與輔通)俍(集韻韻㑹呂張)
(切正韻龍張切&KR1098;音良莊子庚桑楚工乎天而俍乎人者惟全人能之)又廣韻盧黨切音朗俍偒長貌又集韻郎宕切音
(浪良工也)俎(唐韻側呂切集韻壯所切&KR1098;音阻祭享之器詩小雅為俎孔碩禮明堂位周以房俎有虞氏以梡俎夏后)
氏以蕨俎(又折俎左傳宣十七年晉侯使士㑹平王室定王享之原㐮公相禮殽烝王召士㑹曰王享有體薦宴有折俎公)
(當享卿當宴王室之禮也註殽烝升殽於俎也體薦半體示儉也折俎體觧節折示惠也)又鼎俎韓詩外傳伊尹負鼎俎調
五味而立為相(又揚子方言俎几也西南蜀漢之郊曰扯扯音賜)又刀俎史記項羽紀樊噲曰如今人方為刀俎我為魚
肉註俎椹版也(又尊俎後漢馬融傳起謀於尊俎之間註尊奠酒之罇俎載牲之器)又姓又叶壯揣切錐上聲蘇轍新
(宅詩李侯雖貧足圖史旋作明窻安净几閉門且辦作詩章好事從來置尊俎)説文俎在且部禮俎也从半肉在且旁指事
(亦㑹意非从人字彙附人部非)俏(廣韻集韻韻㑹正韻&KR1098;七肖切音峭似也像也列子力命篇佹佹成者俏成者也初)
非成也佹佹敗者俏敗者也初非敗也故迷生於俏(又集韻韻㑹&KR1098;思邀切音宵俏然反琴聲莊子譲王篇孔子俏然反琴)
而弦歌或作削義同(又好貌俗謂婦容羙好曰俏)俾(字彙同俾)俐(字彙力至切音利今方言謂點慧曰伶俐)
(按俐字諸書不載)俑(集韻韻㑹正韻&KR1098;尹竦切音勇從葬木偶禮檀弓孔子謂為芻靈者善為俑者不仁註芻靈束)
(草為人形以為死者之從略似人形俑則設機發動全似人能踊躍也今倡端不善曰作俑)又廣韻正韻&KR1098;他紅切音通説
(文痛也)俒(唐韻集韻&KR1098;胡困切音慁説文完也逸周書朕實不明以俒伯父一説與慁通)俓(廣韻五莖切集)
韻魚莖切&KR1098;音娙急也(又集韻古定切音徑直也堅也史記司馬相如傳徑峻赴險)又字彙同徑俔(集韻韻㑹)
(&KR1098;輕甸切音説文譬諭也詩大雅俔天之妹傳俔磬也韓詩作磬磬譬也)又廣韻集韻韻㑹正韻&KR1098;胡典切賢上聲爾雅
釋言閒俔也註左傳謂之諜卽今之細作也(又船上候風羽謂之綄楚謂五兩王維詩畏説南風五兩輕亦謂之俔淮南子)
(齊俗訓譬俔之見風無湏臾之間定矣一曰相竿)又與睍同韓愈丈伈伈俔俔㑜(集韻丑制切音跇所以合版㑜)
縫也(又之列切音浙刻也)(字彙胎徳切音忒僋也)(字彙以周切音由姓也)(廣韻傍禮)
(切集韻部禮切&KR1098;音陛㒅開脚行歩也)俕(玉篇先紺切廣韻集韻蘇紺切&KR1098;靸去聲僋俕癡貌)㑝(字彙盧貢)
(切音弄戇愚也按㑝字諸書無據當即字之譌)㑞(唐韻集韻&KR1098;以證切音孕送行也古者諸侯取夫人則同姓二)
國㑞之謂從嫁之男女也(六書正譌从人从火者飲食所先从廾者奉承之義此㑞之事也㑹意凡勝等字从此俗)
(作媵非按説文㑞以證切為喻母之字今字彙作形定切為匣母之字蓋本之正韻而誤也)俖(集韻普罪切配上聲)
不可也(又古文倍字見秦詛楚文)俗古文圱(唐韻似足切集韻韻㑹正韻松玉切&KR1098;音續習也上所化)
(曰風下所習曰俗釋名俗欲也俗人所欲也禮曲禮禮從宜使從俗又周禮天官八則治都鄙六曰禮俗以馭其民)又不雅
(曰俗黄庭堅曰士俗不可醫或問不俗之狀庭堅曰難言也視其平居無以異於人臨大節而不可奪此不俗人也)説文从
(人谷聲徐曰俗之言續也轉相習也)(集韻竭㦸切正韻渠㦸切&KR1098;音劇玉篇倦也與&KR2468;極劇字别義通上兩合)
(與俗字兩開不同按説文有&KR3405;無俗引相如上林賦徼&KR3405;受屈賦本作徼倦也言徼遮獸之倦者而取之也當作)
(&KR3405;與同俗即&KR3405;之省文)俘(唐韻集韻韻㑹正韻&KR1098;芳無切音孚説文軍所獲也春秋莊六年齊人來歸衛俘三傳皆)
(曰衛寳杜預曰俘囚疑經誤一説俘取也與書俘厥寳玉同義經以所取言之傳以其物言之非經誤也又左傳莊三十一年)
(諸侯不相遺俘爾雅疏囚敵曰俘伐執之曰取)俙(廣韻集韻韻㑹&KR1098;香衣切音希説文訟面相是也長箋當是漢語人)
自以為直也又依俙猶言仿彿也(又僾俙不明也李登聲類僾俙一作靉霼僾俙不明莫如雲也)又集韻韻㑹&KR1098;許豈
(切音&KR3957;義同)本作俙俚(廣韻良士切集韻韻㑹兩耳切正韻良以切&KR1098;音李説文俚聊也前漢季布傳贊其畫無)
俚之至耳註晉灼曰計畫無所聊頼(又鄙俗也前漢司馬遷傳贊質而不俚司馬貞曰俚即鄙也)又野人歌曰俚又博
物志交州夷名曰俚子(又通作里詩大雅云如何里註憂也與俚同)俛(集韻同俯頫周禮冬官考工記矢人前弱)
(則俛前漢鼂錯傳在俛仰之間耳註師古曰俛即俯又賈誼過秦論頫首史記作俛首俯仰史記作頫仰音義&KR1098;同)又集韻
韻㑹&KR1098;羙辨切音免義同(又與勉同禮表記俛焉日有孳孳註俛焉勤勞貌又陸機文賦有無僶俛)俜(集韻傍丁)
切音竮俠也(又説文使也)字彙同竮保古文(廣韻集韻韻㑹補抱切正韻補)
(道切&KR1098;音寳安也周禮天官八統詔王馭萬民五曰庸保註庸保安有功者)又恃也守也又禮月令四鄙入保註小城曰
保又都邑之城曰保(又任也周禮地官大司徒令五家為比使之相保註保猶任也)又全之也佑也書召誥天迪格保註
格正夏命而保佑之又詩大雅天保定爾亦孔之固(又説文養也増韻抱也書周官立太師太傅太保禮文王世子入則有)
(保出則有師前漢宣帝紀阿保之功註阿倚也保養也賈誼治安䇿保者保其身體)又史記欒布傳窮困賃傭於齊為酒家
保註酒家作保傭也又姓呂氏春秋楚保申為文王傅(又與褓緥&KR1098;通禮月令保介之御間註猶衣也保即襁褓)又叶
(博古切音補易林東南其戶風雨不處燕婉仁人父子相保)又叶博效切音報詩大雅無射亦保叶上廟俞(俗兪)
(字)㑟(廣韻布梗切集韻百猛切&KR1098;祊上聲詐譌也)俟(唐韻集韻韻㑹&KR1098;牀史切音仕待也禮玉藻在官不)
俟屨在外不俟車(又俟俟衆多徐行貌詩小雅儦儦俟俟註趨則儦儦行則俟俟言獸之多也)又姓風俗通有俟子又
集韻渠之切正韻渠宜切&KR1098;音竒万俟複姓(又後周書異域傳高麗官第四等曰意俟奢)又叶于紀切音矣詩鄘風人而
(無止不死何俟叶上齒)俠(唐韻正韻&KR1098;胡頰切音協任俠相與信為任同是非曰俠前漢季布傳任俠有名師古曰)
俠之言挾以權力俠輔人也又姓韓相俠累(又與挾通前漢叔孫通傳殿下郎中俠陛揚子法言滕懽樊酈曰俠介&KR1098;與)
挾同(又集韻古洽切與夾通傍也&KR1098;也公羊傳哀四年註滕薛俠轂又儀禮士喪禮婦人俠牀東西周禮冬官考工記註今)
(時鐘乳俠鼓與舞&KR1098;與夾同)俗作侠非信古文㐰䚱(唐韻息晉切集韻正韻思晉切&KR1098;音訊愨)
(也不疑也不差爽也易繫辭人之所助者信也左傳僖七年守命共時之謂信又爾雅釋地大䝉之人信註地氣使然也)又
(左傳莊三年一宿為舎再宿為信詩豳風于女信處又周頌有客信信註四宿也)又符契曰信前漢平帝紀漢律諸乗傳者
(持尺五木轉信註兩行書繒帛分持其一出入闗合之乃得過或用木為之後漢竇武傳取棨信閉諸禁門註棨有衣㦸也)
(又古人謂使者曰信與訊通史記韓世家陳軫説楚王發信臣多其車重其幣司馬相如諭巴蜀檄故遣信使曉論百姓)又
州名唐置信州即今廣信府(又姓信陵君無忌之後又複姓何氏姓苑有信都信平二氏)又集韻正韻&KR1098;升人切與申同
易繫辭往者屈也來者信也詩邶風于嗟洵兮不我信兮(又同身周禮春官侯執信圭伯執躬圭註信圭刻人形伸也躬圭)
刻人形屈也(又叶斯鄰切音新詩小雅庶民弗信叶上親按正韻云韓王信本與淮隂侯同名嫌誤讀作新今叙傳韓信)
(音新是信本有平去兩音其讀平者亦音而非叶矣)增(集韻順古作註詳頁部三畵)(字彙補古)
(文伊字註詳四畫)(集韻宰古作註詳宀部七畫)(韻㑹古文役字註詳彳部四畫)八修
(唐韻息流切集韻韻㑹正韻思留切&KR1098;音羞飭也又飾也葺理也書禹貢六府孔修)又古之聞人曰前修屈原離騷謇吾法
夫前修兮非世俗之所服(又屈原離騷解佩纕以結言兮吾令蹇修以為理註蹇修古良媒)又姓漢屯騎校尉修炳又
長也詩小雅四牡修廣(又與卣通周禮冬官考工記旊人為瓦簋廟用修註修讀為卣卣中尊也以薦鬯則謂之卣以薦酒)
則謂之修(又叶詢趨切音湏陸機感丘賦妍蚩混而為一兮孰云識其所修必眇世以逺覽兮夫何殉以區區)俯
(廣韻方矩切集韻匪父切&KR1098;音府俛也禮樂記執其干戚習其俯仰詘伸容貌得莊焉又進俯退俯註曲也不齊一也禮月令)
季秋之月蟄蟲咸俯在内皆墐其户(又通府荀子非相篇府然若渠堰櫽括之已也註府俯通)韻㑹小𥙷古音流變字亦
(隨異如俯仰之俯本作頫或作俛今皆作俯而頫音兆俛音免不復音俯矣)俰(廣韻集韻&KR1098;胡卧切和去聲和也)
俱(唐韻舉朱切集韻韻㑹恭于切&KR1098;音拘皆也孟子父母俱存)又偕也具也莊子天運篇道可載而與之俱也史記
(孔子世家孔子適周魯君與之一乗車兩馬一豎子俱)又姓南凉將軍俱延唐江州監軍俱文珍俲(同傚)俳
(唐韻正韻步皆切集韻韻㑹蒲皆切&KR1098;音牌俳優雜戲史游急就篇倡優俳笑是優俳一物而二名也)又集韻蒲枚切音裴
(俳佪亦作徘徊淮南子本經訓坐俳而歌謡)俴(廣韻正韻慈演切集韻韻㑹在演切&KR1098;前上聲淺也詩秦風小戎俴)
(収註小戎兵車也収軫也車前兩端横木以收斂所載軫深四尺四寸故曰俴又俴駟孔群註駟馬皆以淺薄之金為甲欲馬)
(易旋習也)&KR3159;(集韻呼昆切音昏闇也揚子太玄經闡諸幽&KR3159;)又呼困切昏去聲耄忘也㑣(集韻盧含切音)
(婪㑣儓駑鈍貌)俵(廣韻方廟切集韻彼廟切正韻悲廟切&KR1098;標去聲俵散六書故分畀也)㑤(同媌)㑥
(唐韻正韻&KR1098;以豉切音異説文輕也古借易轉去聲義同與偒别)又説文一曰交㑥與互市之易溷俶(唐韻集韻)
(竝昌六切音埱爾雅釋詁俶始也書胤征俶擾天紀詩小雅俶載南畝儀禮聘禮燕與羞俶獻無常數註始獻四時新物無常)
數也(又爾雅釋詁俶作也公羊傳隱九年三月庚辰大雨何以書記異也何異爾俶甚也詩大雅有俶其成)又整也張衡
思玄賦簡元辰而俶裝又善也(又集韻正韻竝他歴切與倜同廣雅俶儻卓異也史記魯仲連傳好竒偉俶儻之畫䇿司)
馬相如子虚賦俶儻瑰琦(又叶尺六切音觸詩大雅令終有俶叶下告)俷(集韻父沸切音奜敗也背也史記三王世)
(家燕王䇿曰無作怨無俷徳註索隱曰勿使王背徳也俷與偝背倍北悖竝通)俸(廣韻扶用切集韻韻㑹房用切竝音)
(㡝秩禄也前漢宣帝詔今小吏勤事而俸薄欲其無侵漁百姓難矣増其俸百石以上什五後漢光武紀詔增百官俸宋太祖)
(詔吏員猥多難以求治俸禄鮮薄未可責亷與其宂員而重費莫若省官而益俸差減其員舊俸月増給五十長篇賜韓世忠)
妻俸(亦作奉前漢公孫弘傳奉禄甚多)俹(集韻衣駕切音亞倚也)又於加切音丫傲也俺(廣韻於驗切集)
(韻於贍切竝音㤿我也北人稱我曰俺)又集韻於劒切音㛪大也俻(字彙同備)俼(俗鬻字)俽(集韻)
許斤切音欣喜也(又州名本漢陽曲縣地名隋置俽州因欣口為名亦作忻)俾(唐韻并弭切韻㑹補弭切竝音髀説)
(文益也一曰俾門侍人爾雅釋詁俾使也書大禹謨俾子從欲以治詩魯頌俾爾昌而熾)又廣韻從也書武城罔不率俾
又爾雅釋言俾職也註使共職也(又集韻賔彌切音卑漢安定郡安俾縣)又毗至切鼻去聲俾倪衺視貌通作睥睨史記
(信陵君傳侯生下見其客朱亥俾倪故久立與城上女牆埤堄作僻倪音通義别)俿(字彙同傂揚子太玄經車纍其)
(俿馬躐其蹄止貞註俿輪也輪纍蹄躐不可乘行故止為正)倀(廣韻褚羊切音&KR1733;説文狂也一曰仆也又狂行不知)
所如也禮仲尼燕居瞽者無相倀倀乎其何之(又倀鬼虎齧人人死魂不敢他適輒隸事虎名曰倀聼雨記談人遇虎衣帶)
(自觧皆别寘於地虎見人躶而後食之皆倀所為倀可謂鬼之愚者也)又集韻仲良切音長義同又除庚切音棖獨立貌
(又廣韻集韻&KR1098;豬孟切音趟廣韻朚倀失道也集韻倀疎率也)倁(字彙陳知切音池行也)(廣韻逹合)
(切音沓儑不任事也)(俗胤字)倂廣韻同并(又韻㑹部迥切音&KR1098;相&KR1098;也禮祭義行肩而不倂註老)
幼&KR1098;行肩臂不得倂(又競也賈誼治安䇿髙皇帝與諸公倂起又與公倂倨註對敵相拒也)又與屏棄之屏同荀子彊國
(篇倂已之私欲必以道)倃(集韻巨九切音臼毁也)(集韻夙古作註詳夕部三畫)倄(唐韻胡茅)
切集韻何交切&KR1098;音肴說文刺也一曰痛聲(又顔之推家訓倉頡篇倄字訓詁云痛而謼也音羽罪反今北人痛則呼之聲)
(類音于來反今南人痛或呼之此二音隨其鄉俗&KR1098;可行也)倅(集韻韻㑹&KR1098;取内切音淬説文副也又副車曰倅周)
(禮夏官戎僕掌王倅車之政又國子存遊倅使之修徳樂道註遊倅子之仕者又前漢趙充國傳倅馬什之又今郡倅稱半刺)
猶半刺史之職也(又集韻正韻&KR1098;藏沒切音卒百人為倅周禮作卒)倆(集韻里飬切音兩伎倆巧也)
(集韻遵遇切音聚促也)(同刼見釋典)倇(廣韻於阮切集韻委逺切&KR1098;音宛歡樂也)又勸也倈
(集韻同徠)倉古文仺(唐韻七岡切集韻千岡切&KR1098;音蒼説文穀藏也國䇿註圓曰囷方曰倉詩小雅乃求)
(千斯倉禮月令季秋命冢宰舉五穀之要藏帝籍之収于神倉)又官名周禮地官倉人掌粟入之藏又倉卒悤遽貌杜甫
送鄭虔詩倉皇已就長途往又姓周倉葛(又與蒼通禮月令駕倉龍前漢蕭望之傳倉頭廬兒)又與臟通五倉五臟也
前漢谷永傳成帝曰化色五倉之術皆左道以欺妄(又與滄通揚雄甘泉賦東燭倉海)又與桑通亢倉子亦作庚桑子
(又集韻楚亮切借作愴詩大雅倉兄塡兮)倊(字彙子弄切音粽困貌按倊即偬字彙分為二非)個(字彙與个)
(同鄭康成儀禮註俗呼个為個按個為後人増加从个箇為正)倌(廣韻集韻古丸切韻㑹正韻古歡切&KR1098;音官主)
(駕者詩鄘風命彼倌人星言夙駕註小臣也)又集韻古患切音貫義同倍古文俖(集韻補妹切音背説)
(文反也禮緇衣信以結之則民不倍淮南子人間訓單豹倍世離俗巖居谷飲)又鄙俗也論語斯逺鄙倍矣又物財人事
(加等曰倍易説卦利市三倍詩大雅如賈三倍書周官夏商官倍亦克用乂又左傳僖三十年燭之武曰焉用亡鄭以倍鄰註)
(益也又越絶書計倪曰以智論之以決斷之以道佐之斷長續短一嵗再倍其次一倍)又韓愈韓滂墓誌滂讀書倍文功力
兼人註倍文謂背本暗記也周禮註倍文曰諷韓語本此(又集韻韻㑹正韻&KR1098;蒲枚切音裴賈子容經篇諺曰君子重襲小)
人無由入正人十倍邪僻無由來又倍尾山名通作陪(又倍阿鬼名莊子逹生篇東北方之下者倍阿鮭蠪躍之林獻齋)
(註屋中東方之鬼也)倎(集韻與㙉同)倏(廣韻集韻韻㑹正韻&KR1098;式竹切音叔倏忽又犬走疾也)下从犬俗
(作倐从火非)倐(俗倏字)㑦(廣韻集韻&KR1098;郎計切音麗怒也又很㑦也)本作戾俗作㑦(類篇)
(徒沃切音毒動也)們集韻莫困切音悶們渾肥滿貌(又莫奔切音門今塡詞家我們俺們)倒(廣韻正韻)
都皓切集韻韻㑹覩老切&KR1098;刀上聲仆也(又絶倒極笑也晉書衛玠傳王澄有高名毎聞玠言輒歎息絶倒)又傾倒杜甫
詩志士懐感傷心胷已傾倒(又潦倒北魏書崔瞻傳魏天保以後重吏事謂容止藴藉者為潦倒瞻終不改)又揚子方言
大袴謂之倒頓註今雹袴也(又集韻韻㑹刀號切正韻都導切&KR1098;音到詩齊風顚之倒之自公召之禮喪大記小歛之衣祭)
(服不倒註死者所用衣多不盡著有倒者惟祭服尊其領不倒也韓非子難言篇至言忤于耳而倒于心非賢聖莫能聼)又
(叶董五切音覩李尤平樂觀賦或以馳騁覆車顚倒烏獲扛鼎千鈞若羽)又叶都故切音妒焦氏易林衣裳顚倒為王來呼
(呼去聲)倓(唐韻集韻韻㑹徒甘切正韻徒監切&KR1098;音談説文安也玉篇静也恬也又安然不疑也荀子仲尼篇倓然)
見管仲之能足以託國也(又集韻韻㑹&KR1098;吐感切音毯義同)又集韻正韻&KR1098;吐濫切與賧同後漢南蠻傳殺人者得以倓
(錢贖死註何承天纂文云倓蠻夷贖罪貨也)倔(廣韻衢物切集韻韻㑹正韻渠勿切&KR1098;音崛梗戾貌宋史趙鼎傳鼎)
(不附和議檜曰此老倔强猶昔通作屈彊)倕(廣韻集韻韻㑹是為切正韻直追切&KR1098;音垂重也)又正韻殊偽切音瑞
(黄帝時巧人名又唐虞共工名書舜典作垂)倖(廣韻胡耿切集韻韻㑹正韻下耿切&KR1098;音幸徼倖佞倖)又叶虚陵
(切音興班固奕旨博縣於投不專在行優者有不遇劣者有僥倖踦挐相凌氣勢力爭雖有雌雄未足以為平也按倖韻書)
(皆讀上聲惟正字通臆増去聲今不从)倗(唐韻歩崩切集韻蒲登切&KR1098;音朋説文輔也六書統委也託也朋同類故)
(可託又姓也)(同偞禮玉藻惟水漿不祭若祭為已卑註公食大夫禮賔祭觶漿臣敬君之禮此言水漿不祭禮)
(各有所施也水漿非盛饌比若祭之則大卑已大也厭也謂厭降卑微如有所畏廹也)倘(集韻齒兩切正韻昌)
兩切&KR1098;音敞忽止貌(又集韻他朗切湯上聲義同)又同儻莊子在宥篇雲將見之倘然止候(唐韻胡遘切集韻下)
(遘切&KR1098;音後訪也又伺望也前漢張禹傳上臨候禹又釋名候䕶也可䕶諸事也)又候人道路迎送賔客之官詩曹風彼候
人兮何戈與祋(又斥候孫奕示兒編斥候謂檢行險阻伺候盜賊俗作堠)又氣候證候又叶後五切音祜楊泉蠶賦爰
(求柔桑切若細縷起止得時燥溼是候)説文有候無候互見前侯字註倚(唐韻於綺切集韻巨綺切韻㑹正韻隱綺)
(切&KR1098;音輢因也老子道徳經禍兮福所倚福兮禍所伏又左傳昭五年薳啓彊曰設机而不倚爵盈而不飲)又恃也前漢韓
信傳百姓罷極怨望容容無所倚(又偏也側也禮問喪居于倚廬)又倚瑟合曲也前漢張釋之傳愼夫人倚瑟而歌今塡
詞家謂之倚聲又姓楚左史倚相之後(又正韻於戲切音意義同)又集韻與奇同荀子修身篇倚魁之行註引揚子方
言秦晉之間凡物體不具謂之倚(又莊子天下篇南方有倚人焉曰黄繚音義同畸)六書故偏頗依倚聲義近而微不同
(頗甚於偏倚力於依察聲之廣陿輕重義可知也凡文各有義以彼喻此終不親切説文依倚互相釋此類甚多蓋無所取之)
(取諸近似而已)倛(集韻丘其切音娸荀子非相篇仲尼面如蒙倛註楊倞曰方相也其首䝉茸故曰蒙倛韓愈曰四目)
(方相兩目為倛與䫏&KR1098;通)倜(唐韻集韻正韻&KR1098;他歴切音惕説文倜儻不覊也)又髙舉貌荀子君道篇倜然乃
(舉太公於州人而用之)倝(集韻居案切音幹日始出光倝倝也本作俗作&KR2686;别作按說文獨為部集韻从)
(&KR4280;从入今字彙附入人部非)倞集韻渠映切音競説文彊也(又集韻力譲切正韻力仗切&KR1098;音諒逺也)又禮郊
特牲祊之為言倞也註倞猶索也倞或為諒(又開元五經文字讀彊去聲其亮切强也詩大雅秉心無倞又無倞維人今俱)
(作競)借(廣韻集韻韻㑹正韻&KR1098;子夜切嗟去聲假也貸也助也推奬也家語在貧如客使其臣如借註言不有其身如)
借使也前漢文帝紀假借納用(又釋名艸履曰不借註言賤易有各自置不假借也)又設辭詩大雅借曰未知亦既抱子
又與藉耤通(又與假通後漢李充傳無所借借註下音假又唐韻集韻韻㑹正韻&KR1098;資昔切音積義同)本作借隸省
(作借别作徣)倠(廣韻許維切集韻韻㑹呼維切&KR1098;音睢博雅仳倠醜也淮南子修務訓嫫母仳倠楚辭九歎仳倠倚)
於彌楹(亦作婎别作)倡(廣韻尺良切集韻韻㑹蚩良切正韻齒良切&KR1098;音昌倡優女樂史記樂書翼星為樂庫為)
天倡主俳倡别作娼(又倡狂莊子山木篇倡狂妄行亦作猖)又唐韻集韻正韻&KR1098;尺亮切音唱倡和也詩鄭風倡予和汝
(周禮春官樂師凡軍大獻敎凱歌遂倡之又禮樂記壹倡而三歎註倡發歌句也三歎三人從歎之耳&KR1098;與唱通)倢
(廣韻韻㑹正韻疾葉切集韻即涉切&KR1098;音接倢伃漢婦官名倢婕通)又與捷通斜出貌利也便也揚子方言宋楚之間謂之
(倢)倣(廣韻分罔切韻㑹甫兩切正韻妃兩切&KR1098;音紡傚也依也通作仿亦作放前漢貢禹傳亦相放效集韻亦作方)
(通作昉)値(唐韻集韻韻㑹&KR1098;直吏切音治説文措也又遇也又持也詩陳風値其鷺羽註値植也以鷺羽為翳舞者)
所執以指麾也(又與直通史記甯成傳無直甯成怒)又物價曰値或作直倥(廣韻正韻苦紅切集韻韻㑹枯公切)
&KR1098;音空倥侗無知也與悾同(又正韻康董切音孔倥傯事廹促也)又集韻韻㑹&KR1098;苦貢切音控倥傯困貌楚辭九歎愁倥
(傯於山陸)倦(廣韻渠卷切集韻正韻逵眷切&KR1098;權去聲懈也疲也禮儒行敦行而不倦)又倨也淮南子道應訓盧敖
(游乎北海見一士焉方倦龜殻而食蛤梨註楚人謂倨為倦又叶渠運切音郡劉楨魯都賦至於日昃體勞怠倦一張一弛)
文武之訓(説文力部作人部作倦音義同宜合倦為劵字重文不必分為二)倧(廣韻作冬切音宗上古神人)
倨(唐韻韻㑹正韻&KR1098;居御切音據倨傲不遜禮曲禮遊母倨呂氏春秋貴為天子而不驕倨)又淮南子覽㝠訓卧倨
倨興眄眄註倨倨卧無思慮也(又矩之直者為倨折而衡者為句磬有倨句戈亦有倨句詳周禮冬官考工記又禮樂記倨)
中矩句中鉤註倨㣲曲也(又箕坐也前漢張耳傳高祖箕倨)又倨牙獸名爾雅釋畜駮如馬倨牙註倨牙音如鼔食虎豹
倩(廣韻韻㑹正韻&KR1098;倉甸切千去聲羙好也説文男子之羙稱若草木之蔥蒨也蕭望之字長倩東方朔字曼倩皆羙)
也又詩衛風巧笑倩兮傳好口輔也(又集韻韻㑹正韻&KR1098;七正切清去聲揚子方言東齊之間壻謂之倩)又凡假代及
(暫雇使令亦曰倩陳琳為曹洪與魏文帝書怪乃輕其家丘謂為倩人)倪(集韻韻㑹&KR1098;研奚切音霓説文俾益也)
又弱小之稱孟子反其旄倪(又分也際也極際之謂也莊子齊物論和之以天倪又秋水篇河伯曰若物之外若物之内惡)
至而倪貴賤惡至而倪小大(又端也韓愈南海廟碑乾端坤倪軒豁呈露)又姓漢倪寛史記作兒寛兒倪古通用又集
(韻韻㑹&KR1098;宜加切音崖水滸也莊子大宗師反覆終始不知端倪註端山巔倪水滸)又集韻與睨同莊子馬蹄篇加之以衡
(軶齊之以月題而馬知介倪馬之知而能至盗者伯樂之罪也註介音戞介倪猶睥睨俾倪僻倪&KR1098;同又爾雅釋魚龜左倪不)
(類右倪不若疏倪庳也不發聲也左倪不類者謂行時頭左邉庳下者名類周禮西龜曰靁屬是也右倪不若者謂行時頭右)
(邉庳下者名若周禮北龜曰若屬是也賈公彦説周禮以倪為睥睨則左倪右倪是左顧右顧也互見前俾字註)又集韻與
(臲同易困卦困于臲卼古文易作倪㐳)倫(唐韻力迍切韻㑹正韻龍春切&KR1098;音淪常也書洪範彝倫攸叙)又類也
禮曲禮儗人必于其倫(又義也禮祭統夫祭有十倫焉又周禮冬官考工記析幹必倫註順其理也)又比也儀禮既夕凡
(絞紟用布倫如朝服禮中庸毛猶有倫疏毛雖細物猶有形體可比也)又等也前漢甘延夀傳投石超距絶於等倫又擇
(也儀禮少牢饋食禮雍人倫膚九實于一鼎註擇其至羙者)又姓伶倫之後倬(唐韻集韻韻㑹&KR1098;竹角切音桌著也)
(大也詩大雅倬彼雲漢又小雅有倬其道傳倬明貌)(字彙同俇)倭(玉篇唐韻&KR1098;於為切音煨説文順貌)又
(倭遲回逺貌詩小雅周道倭遲與逶迤迆委蛇威遲委移&KR1098;通)又人名魯宣公名倭又廣韻集韻韻㑹正韻&KR1098;烏禾切
(音渦前漢地理志樂浪海中有倭人分為百餘國師古註魏略云倭在帶方東南大海中依山島為國度海千里復有國皆倭)
種(又廣韻烏果切集韻鄔果切&KR1098;音婐倭墮)倮(集韻魯果切音臝正韻赤體也禮月令中央土其蟲倮註人爲倮蟲)
之長(又國名淮南子説林訓西方之倮國鳥獸弗辟無爲一也亦作臝躶祼果羸)又正韻古火切音果韰倮狹隘也左思
魏都賦風俗以韰倮為嫿(又集韻韻㑹正韻&KR1098;户瓦切華上聲赤袒也)倯(廣韻息恭切集韻思恭切&KR1098;音松揚子方)
言隴右人名嬾曰倯(又揚子方言&KR2972;倯罵也玉篇燕之北郊曰&KR2972;倯謂形小可憎之貌)倰(廣韻魯登切集韻閭承切)
&KR1098;與夌通越也欺倰也借用陵(又集韻郎鄧切正韻魯鄧切&KR1098;稜去聲倰蹬疲貌)倱(廣韻胡本切集韻韻㑹户)
袞切&KR1098;音混倱伅不開通貌(又廣韻四凶之一玉篇帝鴻氏有不才子天下之民謂之倱伅左傳作混沌)倲(廣韻)
徳紅切集韻都籠切&KR1098;音東儱倲儜劣貌(又集韻多貢切音凍倲愚貌)韻譜本義加氵作即倲字倳(廣韻)
(集韻&KR1098;側吏切同剚李竒曰東方人以物插地皆爲倳前漢蒯通傳通説范陽令徐公曰慈父孝子不敢事刃於公之腹者畏)
秦法也史記張耳陳餘傳作倳刃(又立事曰倳周禮天官太宰事典以任百官註猶倳也音義猶立也)増
(集韻五敢切音&KR2767;仰首貌一曰好貌)(字彙補古盜字註詳皿部七畫)(字彙𥙷與倦同揚子方言&KR2117;也)
(註今江東呼極為&KR2117;)倴(字彙補博昆切音奔那顔倴盞元將名)倵(字彙補微𥙷切音武三國人名)九
(廣韻集韻韻㑹&KR1098;蒲幸切平上聲或作併俱也羅列也)偀(俗英字)偁(廣韻稱本字説文揚也爾)
(雅釋詁舉也)偂(玉篇篇海&KR1098;則前切音煎偂進也)又篇海類編子淺切音翦義同偃(唐韻韻㑹於幰切集)
(韻隱幰切&KR1098;煙上聲説文僵也仆也儀禮鄉射禮偃旌興而俟淮南子精神訓牆之立不若其偃也)又服也靡也臥也詩小
雅或息偃在牀書武成偃武修文(又偃蹇困頓失志貌左傳哀六年彼皆偃蹇將棄子之命註偃蹇驕傲也)又與堰同壅
(水也周禮天官䱷人註梁水偃也偃水爲闊空也又偃豬下溼之地左傳襄二十五年規偃豬正義曰偃豬謂偃水為豬也)
(又厠也莊子庚桑楚觀室者周於寢廟又適其偃焉註偃謂屏厠也屏厠則以偃溲)又地名春秋僖元年公敗邾師于偃
又姓晉偃籍(又集韻於殄切音蝘義同)偄(唐韻正韻&KR1098;奴亂切渜去聲説文弱也又魯峻孟郁郭仲竒碑儒作偄)
偅(集韻朱用切音踵儱偅不遇貌儱偅與龍鍾隴㮔躘踵通皆狀其潦倒荀子議兵篇隴種而退註遺失貌即龍鍾埤)
(蒼作躘踵指南作儱僮北史李穆傳宇文泰戰敗敵兵追及穆以鞭擊泰曰籠東軍士爾曹主安在籠東猶隴種言兵敗披靡)
也字雖各别音義相同(又與憧同易咸卦憧憧往来京房本改作偅)又同僮漢張公神道碑驂白鹿兮從仙僮偆
(廣韻集韻&KR1098;尺尹切音蠢富也厚也)(集韻同僎)假(廣韻古雅切集韻韻㑹舉下切&KR1098;音賈詩小雅不遑假寐)
註不脱衣冠而寢(又借也禮王制大夫祭器不假左傳桓六年申繻曰取于物爲假)又周禮六書註假借者令長之類是
也又禮曲禮假爾泰龜有常假爾泰筮有常疏假因也(又楚漢春秋㑹稽假守殷通註假謂兼攝也)又爾雅釋詁假大
也詩大雅假哉天命儀禮士冠禮髦士攸宜宜之于假(又設辭列子楊朱篇楊子曰世固非一毛之所濟禽子曰假濟為之)
乎(又北假地名史記秦始皇紀使蒙恬渡取高闗陶山北假中)又與嘉同羙也詩大雅假樂君子中庸作嘉毛傳假嘉也
(又集韻韻㑹正韻&KR1098;何加切與遐通揚子法言假言周於天地贊於神明註假作遐)又集韻韻㑹居迓切正韻居亞切&KR1098;
(音價休沐也晉書王尼傳護軍與尼長假歐陽修題䟦言旬休皆休假也)又集韻正韻&KR1098;與格同至也易萃卦王假有廟
(又叶胡故切音互宋玉招魂結撰至思蘭芳假些人有所極同心賦些)又叶古我切音果陶潛命子詩既見其生實欲其可
人亦有言斯情無假(又與嘏同禮禮運是謂大假纂言假與嘏通大假者大其嘏詞也)偈(廣韻渠列切集韻巨列切)
(&KR1098;音傑武也又偈偈用力貌莊子天道篇偈偈乎掲仁義又揚子太玄經輔其折廅其闕其人暉且掲)又武貌與竭通又
郅偈竿也揚雄甘泉賦夫何旟旐郅偈之旖旎也(又集韻韻㑹&KR1098;其例切音堨息也揚雄甘泉賦度三巒兮偈棠梨師古曰)
偈與憩通又偈句釋氏詩詞也(又正韻竒熱切音朅疾也詩檜風匪車偈兮叶上發下怛朱傳偈疾驅貌)偉(唐韻)
(于鬼切集韻韻㑹羽鬼切&KR1098;音韙説文竒也徐曰人才傀偉増韻大也史記陳平世家張負既見之喪所獨視偉平韓詩外傳)
仁者好偉和者好粉又姓漢光禄勲偉璋(又正韻于貴切音胃陸機文賦彼榛楛之勿翦亦蒙榮於集翠綴下里於白雲)
(吾亦濟夫所偉)偊(韻㑹王矩切音羽偊偊獨行貌前漢東方朔傳行步偊旅註曲躬貌又列子楊朱篇偊偊爾愼耳目)
(之觀聽通作踽俗讀若舉義同)偋(集韻同)偌(集韻人夜切惹去聲姓也)偍(字彙杜兮切正字通徒奚)
(切&KR1098;音題荀子修身篇難進曰偍又同媞)㑮(廣韻户昆切集韻胡昆切&KR1098;音魂説文人姓也)偎(廣韻烏恢切集)
(韻韻㑹烏回切正韻烏魁切&KR1098;音煨昵近也列子黄帝篇不偎不愛僊聖爲之臣字林偎仿佛見不寡也)又山海經北海有
(國名曰朝鮮天毒其人水居偎人愛人註偎亦愛也)&KR1989;(説文僝本字亦作&KR1989;)(廣韻常句切集韻殊遇切&KR1098;音)
(樹立也或作侸尌)(玉篇字書侚字疾也詳前侚字註)&KR3405;(唐韻集韻&KR1098;其虐切音噱説文徼&KR3405;受屈也司)
(馬相如子虛賦徼受詘或作&KR3405;)又集韻竭㦸切音劇同倦也偏(唐韻芳連切集韻韻㑹正韻紕延切&KR1098;音篇頗)
也側也書洪範無黨無偏王道平平(又中之兩旁曰偏左傳隱十一年鄭伯使許大夫百里奉許叔以居許東偏)又屬也
左傳襄三年君子謂祁奚于是能舉善矣舉其偏不為黨(又周禮地官五十人爲偏)又司馬法車戰二十五乗爲偏詳前
伍字註又偏枯荀子非相篇禹跳湯偏鄭註湯半䯆枯(又姓漢偏吕見史游急就章)又偏翩篇古通用易㤗卦翩翩不
(富以其鄰陸徳明作篇篇古文作偏偏)(集韻口減切音槏意不安也)偐(廣韻五晏切集韻魚澗切&KR1098;音)
(雁僞物也)偑(廣韻方戎切音風地名)偒廣韻他朗切音倘長貌(又與蕩通揚子法言魯仲連偒而不剬藺)
(相如剬而不偒註偒古蕩字剬古制字)偓(唐韻於角切集韻韻㑹正韻乙角切&KR1098;音握玉篇偓促拘也)又姓又
(偓佺仙人名)偔(廣韻五各切集韻逆各切&KR1098;音噩多也)偕(唐韻古諧字集韻韻㑹居諧切&KR1098;音皆説文强)
(也一曰俱也徐曰能同于人是强有力也詩小雅偕偕士子朝夕從事註强壯貌)又叶舉里切音几詩魏風兄曰嗟予弟行
(役夙夜必偕叶下死死音洗註必偕言與其儕同作止不得自如也)又叶堅奚切音稽顔延之和謝靈運詩采茨葺昔宇翦
(棘開舊畦物謝時既晏年往志不偕)偖(字彙音義同撦正字通撦省作偖譌文)偗(集韻所澋切生上聲直貌)
(又長貌)偘(廣韻集韻&KR1098;同侃唐書薛延陀傳偘偘不干虚譽)(集韻莫後切音茂佝鄙吝也)偙
(廣韻都計切集韻丁計切&KR1098;音帝儶也)又困劣也做(正字通俗作字字彙租去聲又音佐不知作本有去入二音分)
(作做爲二非互見作字註)(集韻類篇與傁&KR1098;同)偛(廣韻集韻&KR1098;側洽切音插偛㑙小人貌)停
(唐韻特丁切集韻韻㑹正韻唐丁切&KR1098;音廷行中止也釋名停定也定於所在也王弼易傳八卦復位六爻遷次周而復始上)
下不停(又闗尹子八籌篇草木俄茁茁俄停停註停停樸遫不長也)又叶徒當切音唐韓愈贈張籍詩從喪期至洛還走
(不及停假道經盟津出入行澗岡)復古編本作亭後人又别作停偝(廣韻集韻&KR1098;蒲昧切音佩棄也禮坊記利禄先)
死者而後生者則民不偝(又禮投壺毋偝立註偝立不正鄉前也)又荀子非相篇鄉則不若偝則謾之或作倍亦作背
(廣韻集韻&KR1098;古瓦切音寡㒀行貌)别作偞(廣韻與涉切集韻戈渉切&KR1098;音葉輕也)又集韻一曰美
容(亦作)偟(廣韻集韻正韻&KR1098;胡光切音黄仿偟猶佂營莊子大宗師茫然傍偟乎塵垢之外)又通遑爾雅釋
(詁偟暇也揚子法言忠臣孝子偟乎不偟註言忠孝之人不暇問仙人無益之事也)偠(廣韻烏皎切集韻伊鳥切&KR1098;音)
(杳偠㒟細腰貌張衡南都賦偠紹便娟註男女春遊之盛多容姿也)偡(集韻文減切讀若湛偡然齊整貌)偢
(集韻七肖切音峭傻偢不仁)候(集韻同候)偣(字彙衣炎切音淹净也按女部㛺女志不凈偣㛺義同偣訓)
(淨非)偤(字彙以周切音由侍也出文字辨疑按偤字諸韻書俱不載)健(集韻韻㑹正韻&KR1098;渠建切乾去聲説)
文伉也増韻强有力也易乾卦天行健君子以自强不息(又官健唐書徳宗紀張萬福曰官健虛費衣糧無所事註州兵給)
衣糧者為官健(又健兒天寳十四載京師召募十萬號天寳健兒)又姓宋遺民健武邯鄲人又正韻巨展切音件廣韻
(難也舉也)(篇海他骨切音突傏不遜也本作唐突俗作傏非)㑯(玉篇思主切姓也)(説文)
(便本字)偦(集韻寫與切音諝有才智者之稱)又新於切音胥疏也㑰(字彙古無此字見楊升庵集義與&KR2117;)
(同正字通楊集本作&KR2468;&KR2468;&KR2117;音義同譌作㑰非)偧(篇海陟加切音吒張也)(類篇闥各切音託説文寄也謂)
依止也(與仛侂&KR1098;同)偨(集韻叉宜切音差偨傂不齊也揚雄甘泉賦騈羅列布鱗以雜沓兮偨傂參差魚頡而鳥)
䀪(又司馬相如上林賦偨池茈虒註茈音此虒音思亦作偨傂)(集韻當何切音多姓也漢有宗按漢書南)
(山盗傰宗乃傰之譌)亦作&KR3241;(集韻與媵同)偩(廣韻房乆切集韻韻㑹扶缶切正韻房缶切&KR1098;音阜)
禮樂記禮樂偩天地之情鄭註偩猶依象也(又同負淮南子詮言訓自偩而辭助註自偩自恃也)偪(集韻與逼同侵)
廹也禮雜記君子不僭上不偪下(又借為偪屨之偪釋名偪所以自逼今謂之行縢言以裹脚可以跳騰輕便也禮内則偪)
(屨著綦註行縢也詩小雅邪幅在下註幅偪也邪纒於足所以束脛在股下也諸侯見天子人子事父母皆然)又揚子方言
(腹滿曰偪註言敕偪也晉書明帝紀阮孚告温嶠内迫即謂偪也)又廣韻集韻&KR1098;方六切音福偪陽地名見左傳㐮十年
偫集韻韻㑹&KR1098;丈里切音雉説文待也(又同偫具也周語單㐮公曰偫而畚挶揚雄校獵賦儲積共偫)又與庤通
詩周頌庤乃錢鎛(又通作峙跱爾雅釋詁具也書費誓峙乃糗糧詩大雅以峙其粻後漢章帝紀無得設儲跱)偬
(廣韻作孔切集韻韻㑹祖動切&KR1098;音總倥偬俗作傯)偭(廣韻集韻&KR1098;彌兗切音緬向也一曰偕也)又背也屈原離騷
偭規矩而改錯揚子法言假則偭焉(又與面通説文鄉也引禮少儀尊壺者偭其鼻按禮少儀今本作面)偮(集韻)
(側立切音戢人衆貌亦作緝)偯(廣韻於豈切集韻韻㑹隱豈切&KR1098;音扆哭餘聲禮雜記童子哭不偯又閒傳大功之)
(哭三曲而偯鄭註聲餘從容也按大功哀殺故哭聲宛偯童子未能成聲直遂其哀而已)偰古文
(廣韻正韻&KR1098;先結切音屑説文高辛氏子堯司徒殷之先也通借契)又姓元偰列箎本回鶻人後居溧陽兄弟五人俱登進
(士明吏部尚書偰斯)偱(正字通湏倫切音旬述也)偲(廣韻息兹切集韻韻㑹新兹切正韻相咨切&KR1098;音司偲偲)
相切責也詳勉也(又集韻倉來切韻㑹倉才切&KR1098;音猜説文彊力也又多才力也)又叶桑才切音鰓詩齊風其人美且偲
(叶上鋂朱傳多鬚貌)偳(廣韻多丸切集韻多官切&KR1098;音端仯偳小也)側(唐韻阻力切集韻韻㑹札色切&KR1098;音)
(㳁旁也傾也詩召南在南山之側書洪範無反無側註不偏邪也)又卑隘也書堯典明明揚側陋又叛黨曰反側後漢光
武紀使反側子自安(又儀禮既夕有司請祖期曰日側註側昳也謂將過中之時與同)又側注冠名酈食其服以見沛
公又側生荔攴名(又與特通儀禮士冠禮側尊一甒醴註特設一尊醴也禮聘禮公側授宰玉又側授宰幣註謂君特授)
不假相也(又同仄史記平凖書公卿鑄鏱官赤側註赤側錢名)偵(廣韻丑貞切集韻韻㑹癡貞切正韻丑成切&KR1098;)
(音檉候也探伺也杜預左傳註諜者曰游偵亦謂之閒諜後漢清河孝王傳内使御者偵伺得失循吏任延傳止罷偵候戍卒)
(一作鶡冠子王鈇篇諜足以相止註偵同)偶(唐韻五口切韻㑹語口切&KR1098;音耦凡數雙曰偶隻曰竒禮郊特)
(牲鼎爼竒而籩豆偶隂陽之義也又爾雅釋詁合也註謂對合也又牉合也賈誼五餌言偶人無時韓詩言不失時以偶為牉)
合也又家語聖人因時以合偶男女(又儕輩曰偶前漢黥布傳率其曹偶亡之江中)又適然也列子楊朱篇鄧析謂子産
曰鄭國之治偶耳非子之功也(又俑也象人曰偶木土像亦曰偶史記孟嘗君傳木偶人謂土偶人一作寓禺前漢郊祀志)
木寓龍史記封禪書木禺龍&KR1098;同偶别作非(又姓明洪武中偶桓以辟薦為崇安縣從事)又叶五舉切音語光武賜侯
(霸書崇山幽都何可偶黄鉞一下無處所)&KR2394;(集韻陟利切音智玉篇㑹物也揚子方言牴&KR2394;㑹也雍梁秦晉曰牴凡㑹)
(物謂之&KR2394;)偷(廣韻託侯切集韻韻㑹正韻他侯切&KR1098;透平聲説文茍且也左傳昭十三年子産曰晉政多門貳偷之不)
暇又禮表記安肆日偷(又爾雅釋詁佻也廣韻盜也管子形勢解偷得利而後有害偷得樂而後有憂者聖人不為也)
又薄也左傳襄三十一年趙孟之語偷(又叶容朱切音余張衡西京賦敬慎威儀示民不偷我有嘉賔其樂愉愉聲教布濩)
(盈溢天區)増(玉篇古文辟字註詳辛部六畫)(集韻古作註詳目部十畫)(字彙𥙷古)
(文隂字註詳阜部八畫)(説文古文保字註詳七畫)十傀(唐韻公回切集韻韻㑹正韻姑囬切&KR1098;音)
瑰廣韻天貌荀子性惡篇傀然獨立天地之間而不畏(又怪異周禮春官大司樂凡日月食四鎭五嶽崩大傀異烖去樂)
又集韻韻㑹正韻&KR1098;古委切音義同(又廣韻口猥切集韻正韻苦猥切&KR1098;魁上聲今為木偶戲曰傀儡通鑑段綸徵巧匠)
(楊思齊造傀儡太宗怒曰求巧匠以供國事今先造戯具豈百工相戒毋作淫巧之意乃削綸階)又集韻呼乖切音虺莊子
(列禦宼逹生之情者傀按傀説文唐韻&KR1098;公回切音瑰玉篇古回切正韻姑回切皆隸灰韻見母之字也字彙姑回切音規)
(不知回隸灰韻規隸支韻此字彙顧母而失子誤也至正字通則用枯回切音魁不知魁本見母枯魁屬溪母此子母俱失者)
(也不可不辨)傁(廣韻集韻正韻&KR1098;同叟揚子方言傁艾長老也東齊魯衛之間凡尊老謂之傁左傳宣十二年趙傁)
在後怒之使下註傁老稱(又人名春秋齊大夫公孫傁亦作)&KR3082;(廣韻即就切集韻側救切焦竑俗用雜字任身)
(傭作曰&KR3082;音縐)傂(集韻韻㑹&KR1098;丈尒切音豸偨傂不齊也)又廣韻與虒同傂祁地名亦作虒㑴(字彙同侵)
傃(廣韻桑故切集韻韻㑹正韻蘇故切&KR1098;音素向也蕭子雲嵗暮直廬賦日臨圭而易落晷中臬而南傃蘇軾放鶴亭)
(記縱其所如暮則傃東山而歸)又循其常分曰傃傄(廣韻集韻韻會&KR1098;呼八切音瞎㑻傄健貌)又無憚也韓愈征
(蜀聮句塡隍&KR2236;㑻傄)(集韻同僁)(篇海山㦸切音近色㒀惡也)(廣韻集韻&KR1098;其季切音悸左右)
(兩視)(説文倓字重文作安也)傅(唐韻集韻韻㑹&KR1098;方遇切音付師傅官名古者天子有太師太傅太保爲)
(三公傅傅之徳義也詩大雅王命傅御遷其私人箋傅御者貳王治事謂冢宰也禮文王世子立太傅少傅以養之)又同付
(史記夏本紀興人徒以傅土註索隱曰傅即付也謂付功屬役之事)又姓又正韻芳無切同敷陳也前漢文帝記傅納以
言註師古曰傅讀曰敷陳其言而納用之(又集韻韻㑹&KR1098;符遇切音附近也周禮冬官考工記刺兵同强舉圍欲重重欲傅)
人傅人則宻註傅近也密審也(又至也詩大雅鳳凰于飛翽翽其羽亦傅于天箋傅猶戾也)又麗著也左傳襄六年環城
傅于堞又僖十四年皮之不存毛將安傅(又傅别手書也周禮天官八成經邦治四曰聽稱責以傅别註稱責謂貸予傅别)
(謂劵書也聽訟責者以劵書決之傅著約束於文書别為兩兩家各得一也)又著名籍給公家徭役也前漢高帝紀蕭何發
(關中老弱未傅者悉詣軍註服虔曰傅音附師古曰傳著也言著名籍給公家徭役也未二十三為弱過五十六為老)又同
附曲意黨同曰傅㑹(又草名爾雅釋草疏傅一名横目草蔓延生)又叶方味切音廢班固西都賦惇誨故老名儒師傅講
(論乎六藝稽合乎同異)説文相也从人尃聲傆(唐韻魚怨切集韻虞怨切&KR1098;音願説文黠也)傇(集韻乳勇)
(切音宂衆也通作茸别作)傈(字彙力質切音栗廟主正字通古廟主木用栗未有稱傈為廟主者篇海傈本作栗)
(益信字彙註誤)傉(廣韻内沃切集韻奴沃切&KR1098;孥入聲北史三字姓有厙傉官氏)傊(字彙羽敏切音碩優也)
(按六書無傊字)(集韻去偃切遣去聲僆行相及也)傋(廣韻集韻&KR1098;古項切音講玉篇傋不媚)又集韻
虎項切音廣韻儋傋也(又集韻與怐同前漢五行志不敬而傋霿之所致也)又集韻居候切音叩亦訓無知荀子儒效
(篇愚陋傋瞀俗本荀子譌作溝)傌(廣韻集韻正韻&KR1098;罵本字前漢賈誼傳髠刖笞傌之法註傌即罵)又玉篇齊大夫
(名)傍(唐韻步光切集韻韻㑹蒲光切&KR1098;通旁説文近也廣韻側也)又姓唐北地羗豪傍企本又集韻補朗切音
(縍左右也賈子保傅篇成王之生仁者飬之孝者强之四聖傍之)又廣韻集韻韻㑹正韻&KR1098;蒲浪切音正韻倚也集韻亦
近也或作並䧛(又正韻補耕切音綳詩小雅四牡彭彭王事傍傍朱傳傍傍然不得已也)㑵(唐韻秦悉切與疾通)
説文妎也(又毒也重文作嫉義同)㑶(集韻許既切音戯怒㑶也)傎(廣韻集韻&KR1098;同顚穀梁傳僖二十八年晉)
(文公之行事為已傎矣)或作㑷(玉篇他代切同態説文態或從人作㑷)傏(集韻韻㑹&KR1098;徒郎切音唐)
(傏不遜也)傐(篇海乎老切音皓北方地名按今直隸眞定府有鄗即高邑陕中有鎬滈&KR1098;無傐篇海不知何據)
傑(唐韻渠列切集韻韻㑹正韻巨列切&KR1098;音桀淮南子泰族訓知過萬人者謂之英千人者謂之俊百人者謂之豪十)
(人者謂之傑又前漢高祖紀子房蕭何韓信三者皆人傑也又説文傲也)又詩周頌有厭其傑傳傑苖之先長者又叶
(其利切音暨曹植學宫頌於鑠尼父生民之傑性與天成該聖備藝)(集韻母迥切與酩同大醉也)(集韻)
(丑展切音搌人形長貌)(玉篇渠凶切音笻揚子方言倯罵也燕之北郊曰倯)一作傒(廣韻胡雞)
(切集韻韻㑹正韻弦雞切&KR1098;音奚江右人曰傒南史胡諧之傳是何傒狗諧之南昌人故云)又人名左傳齊卿高傒又集
(韻同繫淮南子本經訓傒人之子女註傒與囚繫之繫同)又六書故户禮切通徯待也一説傒奚同與徯别(集韻)
(同侚)傓(唐韻集韻&KR1098;式戰切音扇説文熾盛也引詩小雅豔妻傓方處按詩小雅今作煽)通作扇傔(集韻)
(韻㑹正韻&KR1098;詰念切音歉説文從也類篇侍從也唐書封常清傳奏傔從三十人通雅唐制大使副使皆有傔人河西節度崔)
(希逸襲破吐蕃於青海㑹希逸傔人孫誨入奏事正字通傔即今承差也)傕(集韻訖岳切音角姓也)又人名後漢李
(傕)傖(廣韻助庚切集韻韻㑹鋤庚切正韻士庚切&KR1098;音䚘鄙賤之稱也晉陽秋吳人謂中州人謂傖陸機呼左思為)
(傖父宋孝武比擬羣臣目王玄謨為老傖韓愈詩無端逐饑傖)又集韻千岡切音倉傖囊亂貌傗(廣韻丑六切集)
韻敕六切&KR1098;音蓄傗㑉不申也見㑉字註(又與畜同古三墳歸藏易育教傗註聖人以教養六傗)傘(廣韻蘇旱切集)
(韻顙旱切&KR1098;音散禦雨蔽日可以卷舒者通作繖亦作説文蓋也通雅繖本因古之縿升庵謂傘亦古文晉輿服志功曹吏)
(繖扇騎從傘始見於南史王縉以笠傘覆面魏書裴延儁傳山胡持白傘白旛按説文幓旌旗之斿爾雅纁帛縿註衆旒所)
著正幅為縿此即繖之原也(又地名遼史太宗紀駐蹕於繖淀)備古文(唐韻集韻韻㑹&KR1098;平祕切)
音避成也周禮春官大司樂凡樂則告備(又咸也副也書周官官不必備惟其人)又先具以待用也書説命惟事事乃其
(有備有備無患左傳僖五年凡分至啓閉必書雲物爲備故也)又足也易繫辭易之爲書也廣大悉備又禮祭統福者備
也備者百順之名也無所不順者之謂備(又盡也禮月令季秋之月命冢宰農事備収)又長兵曰備左傳昭二十一年用
少莫如齊致死齊致死莫如去備(又搔也周禮秋官冥氏若得其獸則獻其皮革齒湏備註湏直謂頤下湏備謂搔也搔音)
爪又姓(又叶蒲必切音弼詩小雅禮儀既備鐘鼓既戒戒音吉)(唐韻集韻&KR1098;蘇遭切音騷説文驕也)傚
(廣韻胡教切集韻後教切正韻胡孝切&KR1098;音效法也倣也通作效)又韻補叶胡高切音豪詩小雅君子是則是傚叶上昭下
(敎)傛(廣韻集韻韻㑹&KR1098;餘封切音容漢制傛華婦官名今通用容)又傛傛便習貌前漢外戚傳師古註傛傛猶奕
奕又疾病不安曰傛傛(又集韻尹竦切音勇説文不安也一曰華也)傜(廣韻集韻韻㑹正韻&KR1098;餘招切音姚六書)
(故傜役也亦作徭又作繇揚子方言傜衺也自山而西凡物不能純者謂傜)又姓漢更始將傜偉又莫傜隋書地理志長
(沙郡有夷䗺名莫傜自言其先祖有功常免征役故以為名杜甫詩莫傜射雁鳴桑弓)傝(廣韻集韻&KR1098;他紺切舑去)
聲不自安也(又廣韻託盍切集韻吐盍切&KR1098;音榻傝下材不肖之人或作[莫-大+羽]宂闒茸俗作㲩)又玉篇傝&KR3271;惡也一曰
(不謹貌)傞(唐韻素何切集韻韻㑹正韻桑何切&KR1098;音娑説文醉舞貌詩小雅屢舞傞傞)傟(集韻烏項切胦)
(上聲戾也)(集韻節力切音積小也)傠(集韻房越切與伐同揚子太玄經勇侏之傠盜䝉決夬註無道為侏)
(反義為傠無道反義衆惡所歸故宜決)(正字通與俁同釋文引詩弼風碩人俁俁作楊慎字説从俁為正)
増(揚子方言困胎逃也音無考)(集韻寳古作註詳宀部十七畫)(説文侳本字)
(集韻古保字按説文本作)(集韻竭㦸切揚子方言&KR2117;也)十一傪(韻㑹正韻&KR1098;倉)
(含切音驂説文好貌)又人名唐有陸傪傫(集韻同儽)俾(字彙同蹕)催(唐韻集韻韻㑹&KR1098;倉回切音崔)
促也廹也(本作趣古有趣無催催促皆後人所増催趣同聲實一字)(字彙同徲)傭(廣韻集韻韻㑹&KR1098;餘)
(封切音容説文均直也今雇役於人受直也後漢夏馥傳黨錮事起馥變姓為冶家傭)又廣韻丑凶切集韻韻㑹癡凶切&KR1098;
(音踵爾雅釋詁均也疏謂齊等也詩小雅昊天不傭又荀子非相篇近世而不傭又正名篇色不及傭而可以飬羽註傭作也)
(用也)傮(唐韻作曹切集韻臧曹切&KR1098;音遭説文終也荀子富國篇傮然要時務民揚子方言一周曰一僧俗作遭)又
(集韻字秋切音酋義同或作)㑻(廣韻集韻韻㑹&KR1098;莫八切麻入聲㑻傄健貌)(廣韻所律切集韻朔律切)
(&KR1098;同&KR0973;)傯(集韻同偬)傰(集韻蒲登切同朋管子幼官篇練之以散群傰署註傰猶曹也劉績註即朋字)又
姓漢書南山群盜傰宗等數百人(又集韻逋鄧切崩去聲人名前漢王子侯表成煬侯傰)傱(集韻韻㑹&KR1098;荀勇切)
音竦疾貌揚雄甘泉賦風傱傱以扶轄註師古曰前進意(又叶疾容切音從玉篇傱傱走貌前漢郊祀歌神之行旌容容騎)
(沓沓般傱傱)(廣韻正奢切集韻之奢切&KR1098;音遮玉篇儸健而不徳也)傲(唐韻五到切集韻牛到切韻㑹)
(疑到切正韻魚到切&KR1098;敖去聲慢也倨也書益稷無若丹朱傲禮曲禮傲不可長又荀子勸學篇不問而告謂之傲)本作
(或借奡慠通)&KR0867;(集韻同儷)㑼(玉篇力却切音略神名)(廣韻古代切集韻居代切&KR1098;音溉假主也)
傳(廣韻直攣切集韻韻㑹正韻重縁切&KR1098;音椽轉也左傳莊九年公喪戎路傳乘而歸註戎路兵車傳乗乗他小車註)
傳直專反又丁戀反(又正韻授也續也布也周禮夏官訓方氏誦四方之傳道註傳説往古之事也讀平聲)又禮曲禮七
十曰老而傳註倦勤傳家事于子也(又禮内則父母舅姑之衣衾簟席枕几不傳註移也)又集韻韻㑹正韻&KR1098;株戀切專
(去聲傳舎釋名傳轉也人所止息去者復来轉相傳無常主也史記酈食其傳註高陽傳舎)又説文遽也驛遞曰傳禮玉藻
(士曰傳遽之臣註驛傳車馬所以供急遽之令士賤而給役使故自稱如此又古者以車駕馬乗詣京師謂之傳車後又置驛)
(騎用單馬乗之若今之遞馬凡四馬高足為置傳四馬中足為馳傳四馬下足為乗傳一馬二馬為軺傳漢律諸當乗傳及發)
(駕置傳者皆持尺五寸木傳信封以御史大夫印章其乗傳參封之參三也有期㑹絫封兩端端各兩封凡四封乗置馳傳五)
(封之兩端各二中央一軺傳両馬再封之一馬一封以馬駕軺車而乗傳曰一封軺傳)又闗傳周禮地官司闗凡所逹貨賄
(則以節傳出之漢書註張晏曰信也若今過所也如淳曰兩行書繒帛分持其一出入闗合之乃得過謂之傳師古曰今或用棨刻)
(木為合符後漢陳蕃傳投傳而去註符也丁戀切釋名傳轉也轉移所在執以為信也)又集韻韻㑹正韻&KR1098;柱戀切音瑑訓
(也賢人之書曰傳又紀載事迹以傳於世亦曰傳諸史列傳是也釋名傳傳也以傳示後人也)又續也孟子傳食於諸侯
(又叶重倫切音陳前漢叙傳帝庸親親厥國五分徳不堪寵四支不傳按諸字書傳本有直孿知戀直戀三切廣韻分析極)
(細正韻因之然歴考經史註疏驛傳之傳平去二音可以互讀至傳道傳聞傳授之傳乃一定之平聲紀載之傳一定之去聲)
(此音之分動静不可易者也正字通專闢動静字音之説毎於此等處為渾同之説以亂之此斷斷不可从者又按廣韻二仙)
(傳直攣切音椽又持戀丁戀二切三十三線傳直戀切即持戀切知戀切即丁戀切丁戀切蓋用交互門法不如用音和知戀)
(切為安也)傴(唐韻於武切集韻韻㑹委羽切&KR1098;於上聲説文僂也左傳昭七年一命而僂再命而傴三命而俯循牆而)
(走禮喪服制傴者不袒註袒露膊傴者可憎故不露淮南子齊俗訓傴者使之塗註傴人塗地因其俛也)俗讀若偶别作
(&KR1098;非)(篇海息維切音綏偏也)債(唐韻集韻韻㑹正韻&KR1098;側賣切齋去聲説文負也今俗負財曰債前漢鼂)
錯傳賣田宅鬻子孫以償債谷永傳為人起債分利受謝(又通作責周禮天官小宰八成經邦治四曰聼稱責戰國䇿馮諼)
(為孟嘗君収責於薛史記作収債前漢高帝紀歳竟兩家常折劵棄責讀如債)㑽(同傏)傶(廣韻將毒切集韻租)
(毒切&KR1098;音䙘姓也)㑾玉篇正韻&KR1098;餘招切音姚説文喜也(又揚子方言自闗以西物大小不同謂之㑾説文長箋)
(方俗以彼比此曰㑾轉用燿又彼此誑惑曰兩邉㑾)(篇海側嚴切音占立侍也)(篇海同瘸)(篇海)
(陟降切音憃立貌)傷(唐韻式羊切集韻韻㑹正韻尸羊切&KR1098;音商痛也爾雅釋訓憂思也詩周南維以不永傷小雅)
我心憂傷又創也損也書説命若跣勿視地厥足用傷(又毁傷也禮緇衣心以體全亦以體傷)又戕害也左傳僖二十
二年君子不重傷又姓左傳傷省宋人(又諡法未家短折曰傷)又叶式亮切同慯張衡四愁詩路逺莫致倚愁悵何為
(懐憂心煩傷)(正字通俗褭字)傸(廣韻初文切集韻楚兩切&KR1098;音磢惡也)傹(字彚同僵荀子仲尼)
(篇可吹而傹也註言其人可以氣吹之使仆喻不足恃也)又同競周禮春官鐘師註繁遏執傹也傺(廣韻集韻韻㑹)
(&KR1098;丑例切音懘止也屈原離騷忳鬱邑余侘傺兮註侘傺失志貌傺住也楚人謂住曰傺揚子方言傺逗也註逗即今住字又)
(楚辭九辯坎傺而沈藏註謂冬時物皆䧟止潛藏)又玉篇敕厲切音蠆義同傻(廣韻沙瓦切集韻韻㑹數瓦切&KR1098;沙)
(上聲輕慧貌韻箋逸字傻音灑韻㑹傻俏不仁)傼(玉篇呼旰切音漢姓也)&KR1191;(説文本字隸作俗作花)
傽集韻同嫜(又傽偟驚恐貌楚辭九思遽傽偟兮驅林澤通作慞)傾(唐韻去營切集韻韻㑹正韻窺營切)
(&KR1098;音卿説文側也又伏也敧也禮曲禮傾則姦註視流則容側必有不正之心存乎胷中此君子所以慎也)又圮也空也淮
南子天文訓天傾西北(又西傾山名書禹貢西傾因桓是來)又通作頃詩周南不盈頃筐又韻𥙷叶曲陽切音匡黄庭
(經羅列六腑生三光心精意専内不傾上合三焦下玉漿)傿(唐韻集韻&KR1098;於建切音匽玉篇引為價也)又集韻隱幰
切與鄢同縣名前漢地理志傿屬陳留郡註同鄢(又國名記傿䢵姓今㐮之宜城楚之鄢都一曰郢)又集韻於虔切音焉
(神仙名揚子太玄賦納傿祿於江淮兮註二神仙名)&KR3306;(字彙同執見九經字樣正字通俗執字)㑿(集韻士絞)
切巢上聲㑿㑿長貌(又小也栁宗元梓人傳傭㑿宇而處焉)僀(廣韻都計切集韻丁計切&KR1098;音帝俊也)㒀
集韻陟革切音摘無憚也(又㒀惡也)又展賈切音觰㒀行貌僁(唐韻集韻韻㑹正韻&KR1098;先結切音屑爾雅)
(釋詁聲也疏言聲音僁僁然也玉篇小聲也一曰僁僁呻吟也)又廣韻集韻&KR1098;息七切音悉義同僂(廣韻落侯切集)
(韻韻㑹郎侯切正韻盧侯切&KR1098;音樓説文尫也六書故曲背也别作瘻穀梁傳成元年曹公子手僂淮南子地形訓西方高土)
(其人面末僂修頸卬行白虎通周公背僂莊子逹生篇痀僂承蜩)又屈也荀子儒效篇雖有聖人之知未能僂指也又曲
(薄曰聚僂莊子逹生篇聚僂之中則為之註曲而可以聚物曰聚僂畚筥之類是也)又集韻韻㑹&KR1098;郎豆切樓去聲僂佝短
醜貌又集韻韻㑹&KR1098;隴主切音縷義同(又僂句左傳昭二十五年臧昭伯如晋臧㑹竊其寳龜僂句註僂句龜所出地名)
(又韻㑹龍遇切音慮義同)集韻作軁僃(集韻同備)僄(集韻韻㑹正韻&KR1098;匹妙切音剽説文輕也玉篇僄狡)
(輕廹也廣韻身輕便也荀子修身篇怠慢僄棄則招之以禍災)又廣韻撫招切音飄義同正譌本作火飛也故从
(㑹輕意字彙僄从西从示誤)僅(唐韻集韻韻㑹渠吝切正韻具吝切&KR1098;音覲説文纔能也)又少也餘也通作堇廑
(亦作㢙禮射義蓋㢙有存者)又劣也僆(集韻力展切音輦雙生子也揚子方言秦晋之間謂之僆子)又類篇力
(健切音&KR2080;爾雅釋畜未成雞僆郭註今江東呼雞少者曰僆)又集韻陵延切音連義同㒁(類篇與俣同)又集韻五
(矩切傷貌揚子太玄經㒁㒁兑人遇雨)僇(廣韻力竹切正韻盧谷切&KR1098;音六辱也荀子非相篇為天下大僇)又集
(韻力救切音雡説文癡行僇僇也一曰且也)僈古文(集韻莫晏切音慢舒遲也荀子不苟篇君子寛)
而不僈又修身篇由禮則治通不由禮則勃亂提僈(又同漫污也荀子榮辱篇汚僈笑盗常危之術也楊倞註僈當作漫水)
(冐物謂之漫又與慢嫚謾通)(唐韻毗正切韻㑹皮命切&KR1098;音病説文僻窶也廣韻隱僻也)又韻㑹必影切與屏
(通除也斥也屏棄也荀子榮辱篇㳟儉者偋五兵也)僉古文(廣韻集韻韻㑹正韻&KR1098;千廉切音籖皆也)
咸也衆共言之也書堯典僉曰於鯀哉(又揚子方言自山而東五國之郊曰僉)又連枷亦曰僉打穀具也總要亼部僉
(从亼吅从㑹意合集衆口詢謀相从之義)僊集韻同仙(又僊僊舞貌詩小雅屢舞僊僊註軒舉之狀莊子在宥篇鴻)
蒙謂雲將曰毒哉僊僊乎歸矣(又叶斯人切音新班固東都賦建章甘泉館御列僊孰與靈臺明堂統和天人)僋
(集韻他紺切探去聲僋俕癡貌)増(玉篇古文陟字註詳阜部七畫)(集韻衰古作註詳衣部四畫)
(字彙𥙷與煢同揚子方言絓挈介特也楚曰)僌(集韻余陵切音蠅理也)(荀子儒效篇)
(然若終身之虜而不敢有他志是俗儒者也楊倞註字書無所見蓋環繞囚拘之貌)(揚子方言秦晋言非其事)
(謂之皮音無考)(字彙𥙷古文義字白八駿名穆天子傳右驂赤而左白或作)(集韻同倢)
(字彙補同倲)十二(説文倕本字)(集韻蒲結切音别衣服婆娑貌通作徶㣯䠥&KR0887;)
(撇屑司馬相如上林賦便姍撇屑史記作媥姺徶㣯張衡南都賦䠥&KR0887;蹁蹮音義&KR1098;同)僎(廣韻士免切集韻正韻雛)
免切&KR1098;音撰説文僎具也増韻數也整也(又韻㑹雛戀切音篆義同)又廣韻子倫切韻㑹蹤倫切六書故僎通作遵禮少
(儀介爵酢爵僎爵皆居右註古文禮僎作遵謂鄉人為卿大夫來觀禮者又儀禮鄉飲酒禮遵者降席註遵者謂此鄉之仕至)
(大夫者今来助主人樂賔主人所榮而遵法者也今文遵為僎或為全)本作僎像(唐韻徐兩切集韻韻㑹正韻似)
(兩切&KR1098;音象形象也肖似也又摹倣也易繫辭象也者像此者也荀子議兵篇像上之意通作象)㒃(集韻而至切即)
(貳字副益也)(集韻同偫)僐(唐韻常演切集韻上演切&KR1098;音善説文本作作姿也)僑(唐韻巨嬌)
(切集韻渠嬌切正韻祁堯切&KR1098;音橋説文高也又旅寓曰僑居六朝有僑置郡縣通作㝯)又姓僒(集韻韻㑹正韻)
(&KR1098;巨隕切音窘傴也賈誼鵬賦僒若囚拘蘇林註謂人肩傴僒文選李善註僒囚拘之貌五臣註僒困也愚者繋縛俗累困如)
囚人拘束(韻㑹正韻&KR1098;通作窘)僓(集韻韻㑹正韻&KR1098;徒回切音頽順也莊子外物篇僓然而道盡註郭象云僓然)
無矜遺形自得道乃盡也又説文&KR0570;也一曰長貌(又廣韻集韻&KR1098;吐猥切音腿又集韻户賄切音瘣義&KR1098;同)
(集韻即入切音咠人聚也)&KR5327;(集韻求於切音渠呼彼之稱通作渠)僔(廣韻兹損切集韻正韻祖本切&KR1098;尊上聲)
(説文聚也引詩僔沓背憎按今詩小雅作噂又周禮天官朝士族談者註噂語也噂僔義通)又廣韻衆也又恭敬也荀
(子仲尼篇主尊貴之則㳟敬而僔)又人名徐陵第四子名僔僕古文䑑(唐韻集韻韻㑹竝蒲沃切蓬入)
(聲説文給事者禮禮運仕于公曰臣仕于家曰僕周禮春官車僕掌戎路廣車闕車苹車輕車之萃註車僕主供副車者僕猶)
(御也萃猶副也謂供副車以待乏用也五車皆兵車也又司僕官名五代史百官志唐龍朔中改太保曰司馭又改為司僕齊)
職儀衆僕之長曰太僕掌輿馬明制有太僕寺(又御車曰僕論語冉有僕)又僕隸賤役左傳僖二十四年秦伯送衛于晋
三千人實紀綱之僕(又自謙之辭前漢韋玄成傳自稱為僕卑辭也)又辱也戰國䇿傳命僕官又徒也莊子則陽篇仲
尼曰是聖人僕也註猶言聖人之徒也又僕僕煩猥貌(又附也詩大雅君子萬年景命有僕)又隱也左傳昭七年楚芋
(尹無宇曰吾先君文王作僕區之法曰盜所隱器與盜同罪註僕區刑書名區匿也作為隱匿亡人之法)又虎僕獸名博物
志羽民國有獸文似豹名虎僕毛可為筆(又僕纍蝸牛也山海經青要之山多僕纍蒲盧註僕纍一名蚹蠃蒲盧細腰蟲蠮)
螉也又姓漢僕朋宋僕斗南明僕淮(又集韻普木切音撲群飛貌莊子人間世蚉蝱僕緣)又叶鼻墨切音匐栁宗元佩
(韋賦尼父戮齊而誅卯兮本柔仁以作極藺竦顔以誚秦兮入降亷猶臣僕)僖(唐韻集韻竝許其切音歖説文樂也)
與喜通又姓(又諡法小心畏忌曰僖又剛克為僖又諡解曰有過為僖伯禽十九世孫申諡僖漢志作釐)僗(集韻)
同勞(又郎到切音澇玉篇伴僗也)僘(廣韻正韻昌兩切集韻齒兩切竝音敞寛也通作敞)僙(廣韻古黃切集)
(韻正韻姑黃切竝音光武貌借作洸義同)㒄(玉篇如善切唐韻人善切集韻忍善切竝音橪説文意膬也徐曰膬耎易)
(破也玉篇意急而懼一曰戁也六書故今人亦以和易無他者為㒄)又玉篇式善切集韻矢善切竝扇上聲義同僚
(廣韻落蕭切集韻韻㑹憐蕭切正韻連條切竝音聊朋也官僚也書臯陶謨百僚師師通作寮左傳文七年荀林父曰同官為)
寮又姓晋陽大夫僚安(又左傳昭七年隸臣僚僚臣僕註僚勞也共勞事也焦氏筆乗僚即古牢字)又集韻朗鳥切音
了好貌詩陳風佼人僚兮陸氏曰亦作嫽(又叶力鳩切韓愈祭穆員外文留守無事多君子僚罔有疑忌維其嬉遊)又叶
(力魚切傅毅洛神賦革服朔正官僚辨方位摹八區)僛(唐韻去其切集韻韻㑹丘其切&KR1098;音欺説文醉舞貌詩小雅屢)
(舞僛僛註傾側狀凡不能自正者皆謂之僛通作敧)僜(集韻正韻&KR1098;唐亙切音鄧倰僜不著事)又行疲貌又廣韻
(集韻韻㑹&KR1098;丑升切音庱義同)僝廣韻昨閑切音孱玉篇僝僽惡罵也(又集韻子兖切棧上聲見也書堯典共工方)
鳩僝功註方且也鳩聚也僝見也言共工鳩聚見其功也(又正韻除戀切音饌具也左思魏都賦僝拱木於山林註言魏具)
(材木宫室經始也)(前漢百官公卿表作朕虞師古曰古益字應劭曰伯益也)又集韻籀文嗌字按説
(文作首上从卝不連)僞(唐韻集韻&KR1098;危睡切危去聲説文詐也周禮地官大司徒之職以五禮防萬民之偽而教)
(之中書周官作偽心勞日拙左傳襄三十年淑慎爾止無載爾僞)又位悲切讀作帷禮喪大記素錦褚加偽荒又集韻正
(韻&KR1098;與訛同周禮夏官馮相氏註中夏辨秩南偽前漢王莽傳以勸南偽註韋昭讀正字通書堯典本作南訛周禮註及漢書)
誤从偽轉注古音謂吪假借作偽泥(説文从人為聲徐曰偽者人為之非天眞也故人為爲偽)僟(集韻渠希切音)
(㡬説文精謹也又近也)僠(字彙同番)僡(俗惠字)㒅(集韻遣禮切音啓開衣領也又㒅開脚行貌)
僢玉篇正韻&KR1098;同舛相背也淮南子説山訓分流僢馳(又集韻樞絹切音釧禮王制雕題交趾註浴同川臥則僢疏)
(首在外而足相鄉内又周禮冬官考工記玉人兩圭五寸有邸註有邸僢共本也疏亦一玉俱成兩圭尺相對為僢也白虎通)
謂之舜者何舜猶僢僢也(又廣韻集韻&KR1098;尺尹切音蠢義同)僣(廣韻集韻&KR1098;他結切音鐵僣侻狡猾也佩觽集俗以)
(僣侻之僣為踰僭之僭非是)僤(唐韻集韻韻㑹徒案切正韻杜晏切&KR1098;音憚篤也詩大雅我生不辰逢天僤怒毛氏)
曰厚也陸氏音都但反亦作亶(又疾也周禮冬官考工記兵欲無僤)又韻㑹正韻&KR1098;上演切音善婉僤行動貌司馬相如
上林賦象輿婉僤於西清(又集韻齒善切音闡地名公羊傳哀八年齊人取讙及僤左傳作闡)又集韻昌然切音川義同
僥集韻韻㑹正韻&KR1098;堅堯切音驍偽也(又唐韻五聊切音堯僬僥短人西南夷别名)又集韻吉了切音矯僥倖求
(利不止貌)㒆(集韻同翕)僦(唐韻正韻&KR1098;即就切酒去聲説文賃也淮南子汜論訓今夫僦載者救一車之任極)
一牛之力為軸之折也(古用就轉僦音後又加人从人就㑹意今僦就音訓别)㒇(廣韻集韻&KR1098;同憮从憮為正)
僧(廣韻蘇増切集韻慈陵切韻㑹思澄切正韻思登切&KR1098;塞平聲沙門也梵音云僧伽從浮屠教者或稱上人梵語僧)
(伽邪三合音俗取一字名曰僧魏書釋老志其始修心則依佛法僧之三歸若君子之三畏也又禪宗記禪僧衣褐講僧衣紅)
(瑜伽僧衣蔥白瑜伽僧者今應赴僧也又眞臘國呼僧為苧菇僧皆茹魚肉惟不飲酒供佛亦用魚肉僧用金銀轎扛傘柄者)
國王有大政亦咨訪之(又唐本草密陀僧一名沒多僧出波斯國形似黄龍齒而堅重)㒈(廣韻集韻&KR1098;許鑑切音㰹)
(逞貌)僨(廣韻集韻韻㑹正韻&KR1098;方問切音奮爾雅釋詁僵也疏仰偃也左傳隱三年鄭伯之車僨于濟又昭十三年叔)
向曰牛雖瘠僨于豚上其畏不死(又覆敗也大學一言僨事)一作賁禮射義賁軍之將不入又左傳僖十五年隂血周
作張脈僨興註僨動也(又集韻逋昆切音奔僨驕不可禁之勢)愆(廣韻俗愆字漢武帝立齊王䇿文厥有愆不臧)
(註與愆同)(集韻弋亮切音㨾立動貌)僩(廣韻集韻韻㑹下赧切正韻下簡切&KR1098;閑上聲説文武貌詩衛)
風瑟兮僩兮玉篇寛大也(又荀子榮辱篇陋者俄且僩也註晋魏間謂猛為僩)又通撊唐書王叔文傳僩然以為天下無
人(又同瞷王充論衡璵璠寳物也魯人用歛姦人僩之)又玉篇音簡義同僪(集韻古穴切音玦狂也玉篇引甘泉)
宮賦捎夔䰧而扶僪狂本亦作獝(又日旁氣吕氏春秋其日有鬬蝕有倍僪有暈珥)(集韻同儒)㒉(集韻)
(同惝或作)僫(集韻俗惡字)僬(廣韻即消切集韻慈焦切韻㑹正韻兹消切&KR1098;音焦僬僬明察貌荀子不)
茍篇誰能以己之僬僬受人之棫棫(又僬僥氏長三尺韋昭曰西南夷别名)又集韻韻㑹正韻&KR1098;子肖切音醮趨走促數
(不為容止也禮曲禮士蹌蹌庶人僬僬註卑者體蹙)又集韻子了切音剿僬沙驚竦㒊(玉篇師入切音澀不及也)
僭(韻㑹正韻&KR1098;子念切尖去聲説文假也廣韻儗也又差也書大誥天命勿僭詩大雅不僭不賊)又側禁切音譖詩
(小雅亂之初生僭始既涵註僭始不信之端也由讒人以不信之言始入王涵容不察眞偽也)又七林切音侵亂也詩小雅
(以雅以南以籥不僭)(集韻同僰)㒋(玉篇同厮)(正字通俗衆字)僮(唐韻徒紅切集韻韻㑹徒)
(東切&KR1098;音同説文未冠也又前漢衛青傳註僮者婢妾之總稱史記貨殖傳卓王孫家僮八百人前漢張安世傳僮七百人皆)
(有手技玉篇僮幼迷荒者詩鄭風狂僮之狂也且傳狂行僮昏所化也廣雅僮癡也今為童)又無知貌揚子太玄經物僮然
未有知又竦敬貌詩召南被之僮僮夙夜在公(又縣名前漢地理志徐僮取慮三縣名屬臨淮郡)又姓漢交趾剌史僮
尹鄭樵族略即童姓或从人以别其族(韻㑹説文童孥也僮幼也今以僮幼字作童童僕字作僮相承失也)僯(集韻)
(里忍切鄰上聲慚耻也)僰(唐韻蒲北切集韻鼻墨切&KR1098;音匐禮王制屏之逺方西曰僰註僰偪也使之偪寄於荒逺)
(也又説文犍為蠻夷也田汝成炎徼紀聞僰人在漢為犍為郡在唐為于矢部蓋南詔東鄙也揚雄長楊賦羌僰東馳)説文
(作僰从人在棘中或作)(廣韻集韻&KR1098;竹洽切音劄忽觸人也)増㒌(玉篇古文煢字註詳火部)
(九畫)(玉篇古文夏字註詳夊部七畫)(集韻儔古作註詳十四畫)十三僵(唐韻集韻韻㑹)
(正韻&KR1098;居良切音姜仆也偃也莊子則陽篇推而僵之一作强通作傹)又叶居戎切音躬易林小窻多明道里利通仁賢君
(子國安不僵)僶(廣韻武盡切集韻正韻弭盡切&KR1098;音泯勉也陸機文賦在有無而僶勉毛詩作黽勉嚴粲曰力所不)
(堪心所不欲而勉爲之謂之曰僶)僷(玉篇與攝切集韻弋涉切&KR1098;音葉輕麗貌揚子方言奕僷容也自闗而西凡羙)
(容謂之奕或謂之僷宋衛曰僷陳楚汝頴之間謂之奕)又玉篇攝僷不舒展貌引楚辭衣攝僷以儲與兮僸(廣韻)
(集韻韻㑹&KR1098;居䕃切音禁樂名班固東都賦僸佅兜離㒺不具集通作禁周禮地官北方曰禁)又文字音義仰頭貌司馬相
(如大人賦僸侵尋而高縱潘岳思遊賦前湛湛而攝進兮後僸僸而方馳)&KR3271;(集韻悉盍切音靸傝&KR3271;不謹貌韻譜省作)
(㒎非)價(唐韻古訝切集韻韻㑹正韻居迓切&KR1098;音駕説文物直也家語孔子為政三月鬻羔豚者不飾價後漢張譲傳)
(當差之官者皆于西園諧價古借用賈賈音古轉去聲義同)㒑(集韻韻㑹&KR1098;户賄切音瘣貿物直)僺(集韻)
(七肖切音悄僥俏長貌)僻(廣韻芳辟切集韻韻㑹毗亦切正韻匹亦切&KR1098;批入聲陋也又偏僻邪僻)又正韻匹智
切音譬僻倪與埤堄同城上女牆也(正字通僻辟通辟借作避詩魏風宛然左辟是也僻通作辟辟則為天下僇放辟邪侈)
(非辟之心無自而入是也經傳避借僻者不多凡説文僻避也引詩作左僻一曰从旁牽也長箋謂詩不當作辟&KR1098;非)本作
(僻俗作)(集韻同&KR1931;)又姓僼(正字通俗㒥字)僽(廣韻鉏祐切集韻韻㑹鋤救切&KR1098;音驟僝僽惡)
言詈也(又韻㑹側鳩切音鄒愁貌或作偢)古文(唐韻烏代切集韻韻㑹於代切&KR1098;音&KR0738;仿彿貌)
(禮祭義祭之日入室然必有見乎其位疏陸氏曰㣲見也又爾雅釋言唈也註嗚唈短氣也荀子禮論篇詭唈而)
不能無時至焉(又逮玻瓈類也能照小物為大物見丘陵學山)又韻𥙷叶許既切音戲詩大雅如彼遡風亦孔之鄭
(氏曰使人唈然如鄉疾風不能息)俗作僾僿(集韻韻㑹正韻&KR1098;相吏切音笥細碎也無悃誠也史記髙祖紀贊救)
僿莫若以忠(又廣韻式吏切音試義同)儀(唐韻集韻魚羈切韻㑹疑覊切&KR1098;音宜兩儀天地也又三儀天地人也)
(又容也詩曹風其儀不忒又威儀詩邶風威儀棣棣不可選也又周禮地官保氏教國子以六儀一祭祀二賔客三朝廷四䘮)
(紀五軍旅六車馬之容又春官典命掌諸侯之五儀註公侯伯子男也又秋官司儀掌九儀之賔客擯相之禮以詔儀容辭令)
揖譲之節又唐禮部之長曰大儀(又釋名宜也得事宜也)又由儀笙詩疏由儀萬物之生各得其宜也又象也法也
詩大雅儀刑文王(又爾雅釋詁匹也疏詩鄘風實維我儀又周語丹朱坋身以儀之通雅偶也謂牉合也)又度也詩大
雅我儀圖之又揚子方言來也淮穎之間曰儀(又儀栗周邑名見左傳定七年)又姓秦大夫儀楚漢儀長孺又通作
擬前漢外戚傳皆心儀霍將軍女註心儀即心擬(又韻補叶牛何切音俄揚子太玄經陽氣汜施不偏不頗物無争訟各遵)
(其儀本作儀)㒒字彙僕本字(又姓漢有㒒朋封渾渠侯)㒂(集韻陟略切音著姓也)儁(集韻同俊)
(左傳莊十一年得儁曰克正義勝也戰勝其師獲得其雄儁者)又異也左傳昭十二年晋伯瑕曰壺何為焉其以中儁也註
言投壺中不足為儁異(又卓特也世説王澄曰兄似道而神鋒太儁)通作雋儂(廣韻集韻奴冬切正韻奴宗切)
竝音農俗謂我為儂韓愈詩鱷魚大于船牙眼怖殺儂(又渠儂他也古樂府有懊儂歌六書故吳人謂人儂即人聲之轉甌)
人呼若能又姓宋儂智髙(又儂人今雲南苖類即僰人沙人種)儃(廣韻市連切集韻韻㑹時連切竝音蟬態也)
又儃佪不進貌楚辭九章欲儃佪以干傺(又正韻徒亶切壇上聲儃儃舒閒貌莊子田子方儃儃然不趨)又集韻徒案切
音憚徒也語辭亦作但亶(又時戰切音繕傳與也揚子法言允哲堯儃舜之重註與襌同)億(廣韻於力切集韻韻)
(㑹乙力切竝音臆數名十萬曰億一説億數不定禮内則降徳于衆兆民疏算法億之數有大小二法小數以十為等十萬為)
億十億為兆也大數以萬為等萬至萬是萬萬為億也(又安也左傳昭二十一年伶州鳩曰心億則樂又三十年盍姑億吾)
鬼神(又料度也左傳襄二十五年不可以億逞論語億則屡中)又供億謂供其匱乏使之安也左傳隱十一年寡君惟是
一二父兄不能供億(又吳幼清云億賭錢也以意猜度如漢人射覆之類故曰億)又與臆通前漢平都侯相碑餘悲憑億
㒓(廣韻集韻&KR1098;他達切音闥佅㒓肥貌)又逃也叛也儅(廣韻集韻&KR1098;都郎切音當止也)又集韻他浪切當
去聲伄儅(正字通俗當字)(集韻同傀)(正字通同遁)(正字通俗字)(集韻同嬛)
㒔(廣韻集韻&KR1098;徒谷切音獨㒔㑛短醜貌)又集韻殊玉切音蜀動頭貌(俗字)儆(韻㑹舉影)
(切音景戒也書大禹謨儆戒無虞春秋宣十二年在軍無日不討軍實而申儆之亦與警通)又廣韻渠敬切集韻韻㑹渠映
(切&KR1098;音競義同)儇(廣韻許縁切集韻隳縁切&KR1098;音翾慧利也揚子方言疾也詩齊風揖我謂我儇兮荀子非相篇鄉曲)
之儇子(又國名路史黄帝之宗有儇國从暄音)本作儇省作儇儈(唐韻集韻韻㑹正韻&KR1098;古外切音膾牙儈㑹合)
(市人者古借用㑹史記貨殖傳節駔㑹註駔馬儈也㑹亦是儈)儉古文(唐韻集韻韻㑹正韻&KR1098;巨險切)
(箝上聲説文約也禮檀弓國奢示之以儉國儉示之以禮又王制祭豊年不奢凶年不儉左傳莊二十四年儉徳之共也)又
少也歳歉也又姓(又正韻詰念切箝去聲義同)又與險同荀子富國篇下疑俗儉註儉讀為險㒕(玉篇烏江)
(切音央㒕佭不伏也)(集韻舉蟹切音解豪强貌)儊(廣韻瘡據切初去聲不滑也)&KR2551;(廣韻集韻)
(&KR1098;苦禾切音科美也)儋(唐韻集韻韻㑹都甘切正韻都監切&KR1098;音擔負荷也)又儋耳郡名前漢武帝紀應劭註儋耳
(者大耳種也其渠率耳垂肩三寸唐立儋州後為昌化郡今儋州屬廣東瓊州府)又姓周大夫儋翩又人名司馬遷疑太
史儋即老耼(又罃也揚子方言齊之東北海岱之間罃謂之儋史記貨殖傳漿千儋註一儋兩罃也前漢蒯通傳守儋石之)
(禄揚雄傳家無儋石之儲註儋平聲通雅漢書一石為石再石為儋言人儋之也)通作擔别作儌(廣韻古了切音)
繳玉篇儌行也又集韻堅堯切音澆儌倖覬非望也(毛氏曰儌倖字本作儌後人又以邉徼之徼為儌倖之儌相承亂久)
(矣)増(字彙補古文化字註詳七部二畫)(字彙𥙷古文地字見乾坤鑿度按疑即之譌)
(丈)(集韻於靴切音癡貌)(字彙𥙷與偵同)十四儐(唐韻集韻韻㑹正韻&KR1098;必刃切)
(賓去聲導也相也禮聘義主人三儐賓三介因賔而作故从賔接賓以禮曰儐接鬼神亦然又禮運山川所以儐鬼神也註儐)
禮鬼神而祭山川也石經从手作擯亦省作賔(又進也周禮春官王命諸侯則儐)又陳也詩小稚儐爾籩豆又廣韻必
鄰切集韻卑民切&KR1098;音賔敬也(又同擯戰國䇿六國從親以儐秦)又同顰眉蹙也枚乗菟園賦儐笑連便㒙(集韻)
(彌延切音綿㒙㒙低貌)儑集韻吾含切音玵不慧也又謔言(又廣韻集韻&KR1098;五紺切不自安也)又集韻鄂合切
音傝儑不著事(又與累義同荀子不茍篇窮則棄而儑註優也)(集韻初講切窻上聲衆齊也)字彙訓衆蠻非
(集韻魚其切音宜狐狸聲)(俗㒠字)儒(唐韻人朱切集韻韻㑹汝朱切&KR1098;音襦學者之稱揚)
子法言通天地人曰儒周禮天官四曰儒以道得民(又侏儒短人也)又侏儒柱名與株檽同韓愈進學解欂櫨侏儒又
(與偄同隸釋魯峻孟郁碑儒作偄)(集韻張梗切筝上聲儳形貌惡也又海岱謂勇悍曰)㒚(廣韻集韻)
韻㑹&KR1098;於靳切音懚依人也(又廣韻集韻竝烏本切音穩義同)儓(廣韻徒哀切集韻湯來切韻㑹正韻堂來切&KR1098;)
(音臺倍儓臣也玉篇輿儓也左傳昭七年僕臣臺臺與儓同又田儓庸賤之稱揚子方言儓西服農夫之醜稱也)又廣韻
(他代切音貸儓儗癡貌)本作臺儔古文(唐韻直由切集韻韻㑹陳留切正韻除留切&KR1098;音酬衆也)
(等類也梁元帝懐舊序臨水登山命儔嘯侶楚辭王逸註二人為匹四人為儔又通作疇前漢韓信傳其疇十三人)又誰也
揚子法言儔克爾與疇同(又集韻大到切與同説文翳也玉篇隱蔽也)又叶陳如切音除韓愈盧夫人墓誌銘伊昔淑
(哲或圖或書嗟咨夫人孰與為儔)㒛(篇海徒了切調上聲獨立也)(集韻同)儕(唐韻士皆切集)
(韻韻㑹牀皆切&KR1098;音柴等輩也禮樂記先王之喜怒皆得其儕焉註儕猶輩類左傳僖二十三年晉鄭同儕又成二年文王猶)
用衆况吾儕乎列子湯問篇長幼儕居(又叶相稽切音齎齊王元長雙樹歌春王玉所府檀林芳所棲庵園無異轍祗舒有)
同儕(又叶仕之切音時韓愈猛虎行猛虎雖云惡亦各有匹儕群行深谷間百獸望風低)(篇海徂送切從去聲)
(聚也)儖(廣韻魯甘切集韻盧甘切&KR1098;音藍儖儳形惡貌按儖與音别訓同疑有誤正字通以為譌文沿襲篇海)
(前後矛盾非臆説也)(唐韻都䧘切集韻都内切&KR1098;音對説文市也或曰互市必與人對故从對人俗讀若兑因借用)
(兌非)㒜(集韻同)㒜(集韻演女切音與謹也倚也)儗(廣韻集韻魚紀切韻㑹隅起切正韻養里切&KR1098;)
疑上聲説文僭也一曰相疑(又比也通擬禮曲禮儗人必于其倫)又通作疑前漢食貨志逺方之能疑者竝舉而争起註
(疑讀曰擬史記蘇秦傳疑於王者荀子儒效篇無所儗㤰註儗讀為疑)又通薿詩小雅黍稷薿薿前漢食貨志引詩作儗儗
又正韻以智切音異佁儗固滯貌(又廣韻海愛切集韻許代切&KR1098;海去聲儓儗癡貌)儘(字彙同盡)儙(玉篇)
(去戰切音譴儙開也)儚(韻㑹彌登切音萌爾雅釋訓儚儚佪佪惛也)儛(集韻同舞莊子在宥篇鼓歌以儛之)
楚辭九歌丘陵翔儛註山丘踴躍而歡喜也(又朝儛齊山名)又儛衛周禮冬官考工記矢人夾而揺之註今人以指夾矢
(儛衛是也儛衛謂挾揺聲試矢者以指撚箭鏃去有聲以徵其直也)儜(廣韻女耕切韻㑹泥耕切&KR1098;音薴困弱也韓愈)
詩始知樂名教何用苦拘儜(又唐書劉禹錫傳鼓吹裴回其聲傖儜註相呼聲)集韻通作嬣(集韻都買切同)
(&KR3089;豪强貌後魏時語莫)十五償(廣韻市羊切集韻辰羊切&KR1098;音常還所值也前漢雋不疑傳不疑為郎或)
誤持同舎郎金去同舎郎意不疑不疑買金償之(又酬報左傳僖十五年西鄰責言不可償也)又集韻始兩切音賞又時
(亮切音尚義&KR1098;同)儠(唐韻良涉切集韻韻㑹正韻力涉切&KR1098;音獵説文長壯儠儠也引春秋傳長儠者相之徐曰左)
(傳註長鬣多鬚也許氏在杜註前故義或與今註異)又儠&KR3271;惡貌也&KR5258;(廣韻布懸切音邉身不正也)又集韻蒲
(眠切音駢&KR5258;僊舞容也)㒝(集韻莫結切音蔑㒝僣多詐)儡(廣韻落猥切集韻韻㑹正韻魯猥切&KR1098;音壘傀)
(儡木偶戲列子殷湯篇周穆王時巧人有偃師者為木人能歌舞此傀儡之始也通典窟礧子亦曰傀儡俗讀匯磊)又淮南
(子俶眞訓孔墨之弟子以仁義教導于世不免于儡其身又潘岳西征賦寮位儡其隆替註儡敗壊貌)又木名駢雅思儡不
腐女貞不凋桂海虞衡志思儡木生兩江州(又集韻魚鬼切音嵬儡然意不安貌)説文儡讀若雷相敗也長箋畾當是厽
(異文壁也故从畾相格鬥謂之對儡通作對厽)(集韻子結切音節僔)儢(廣韻力舉切集韻韻㑹正韻兩)
(舉切&KR1098;音呂儢儢不欲為也増韻不勉强貌荀子非十二子篇儢儢然離離然學者之嵬也)㒞(字彙同儁)儣
(廣韻苦廣切集韻苦晃切&KR1098;音壙儣俍不平也)儤(正韻布恔切音報官吏連直也唐志新到官府併上直謂之儤儤直)
(一作豹直亦曰伏豹取不出之義見聞錄御史舊例初入臺陪直比五日衆官皆出此人獨留曰豹直楊鉅翰林舊規有儤宿)
例即儤直也(正字通今俗謂程外課作者為懪字彙心部懪與儤溷誤也按儤字惟正韻始載古有無儤)儥
(集韻韻㑹正韻&KR1098;余六切音育説文賣也周禮地官司市以量度成賈而徵儥疏量以定穀梁之等度以度布緡之等成定也)
徵召也物賈定則召買者來故云徵儥也(又集韻亭歴切音笛義同周禮司市釋文音笛字林又他竺反按儥字从士从)
(冏从貝與賣字从四者不同又周禮兼買賣二義註疏依文分訓甚確無足疑者爾雅亂兼訓治在兼訓終徂又訓存肆訓故)
(又訓今郭璞曰此皆訓詁義有反覆旁通羙惡不嫌同名又臭兼香臭慊兼足不足之類一字兼二義如隂陽黒白相反者甚)
(多何獨疑於儥字乎正字通謂賣買音義各别周禮儥字雜見疑有脱誤註疏牽合傅㑹字彙襲舛承譌最眩後學此皆不考)
(於古不善推類之過也不可不辨)(集韻同豎神名又姓)儦(唐韻甫嬌切集韻韻㑹悲嬌切正韻悲遥切&KR1098;)
音標説文行貌詩齊風汶水㴞㴞行人儦儦傳儦儦衆貌(又禽獸多也詩小雅儦儦俟俟傳趨則儦儦行則俟俟按廣韻)
(儦甫嬌切音標用交互門法以非母切幫母下字今應用音和門畢遥切為是)儧(正韻積産切賛上聲聚也)又廣韻
(集韻韻㑹&KR1098;祖管切音纂聚而計事也按説文上从二先作儹諸韻書沿俗作儧非)儨(篇海音質正也按集韻)
(有懫無儨儨註與懫同疑即懫字之譌)儩(廣韻集韻&KR1098;斯義切音賜盡也唐書李密傳賈潤甫諌密曰稟取不節敖)
(庾之藏有時而儩粟竭人散何仰而成功又潘岳西征賦超長懐以遐念若循環而無儩又維摩經缽飯悉飽衆㑹猶故不儩)
優(唐韻集韻韻㑹於求切正韻於尤切&KR1098;音憂爾雅釋訓優優和也詩商頌敷政優優言人君徳政和樂也)又優游
和柔也詩大雅優游爾休矣(又詩大雅天之降㒺維其優矣傳渥也箋寛也)又説文饒也又饒洽也詩小雅既優既渥
又有餘力也論語仕而優則學又勝也對劣之稱(又小爾雅優多也)又正韻調戯也左傳襄六年宋華弱與樂轡少相
狎長相優又伊優屈曲佞媚貌(又倡優前漢東方朔傳朔好詼諧武帝以俳優畜之又左傳襄二十八年陳氏鮑氏之圉)
(人為優正義優者戲名也晉語有優施史記滑稽傳有優孟優旃皆善為優戲而以優著名)又姓又集韻烏侯切音謳前
漢東方朔傳伊優亞者辭未定也亞音鴉(又通作要平聲禮深衣要縫半下鄭註要或為優)&KR2763;(廣韻匹交切集韻丘)
(交切&KR1098;音顟揚子方言&KR2763;盛也陳宋之間曰&KR2763;按&KR2763;字&KR1098;見廣韻集韻諸書正字通以為俗字非是)(廣韻甫委)
(切集韻補靡切&KR1098;陂上聲停也)&KR2847;(正字通蘇谷切音速&KR2847;侲國名即肅慎也)増儫(字彙補音義與豪同)
(字見前秦錄)(字彙補古文滿字註詳水部十一畫)(集韻中莖切音朾不仁也)十六㒟
廣韻集韻韻㑹正韻&KR1098;同褭(又偠㒟舞者㒟身若環也一曰偠㒟細腰或作㜵)又宋宗室名高宗時士㒟判大宗正事遣
(詣河南修奉陵寢)(字彙胡困切魂去聲戲也按字玉篇廣韻集韻諸書皆不載疑即翫字之譌)
(集韻同憨)儭(廣韻集韻正韻&KR1098;初覲切與襯通褭也别作嚫)又集韻雌人切與親通父母稱儮(集韻狼狄)
(切音歴人名)(廣韻公回切集韻姑回切&KR1098;音瑰説文傀重文作廣韻同傀大貌)又羙也盛也偉也怪異也
儯(玉篇徒登切音騰倰儯長貌)㒠(廣韻胡介切正韻下戒切&KR1098;音械狹也揚雄反騷何文肆而質㒠漢書作)
(䪥亦作韰左思魏都賦韰惈即㒠惈)(集韻同億)儰(廣韻韋委切集韻羽委切&KR1098;威上聲不安也)儱
(廣韻力董切集韻魯孔切&KR1098;音䏊儱侗未成器也又儱偅詳偅字註)(集韻與傀&KR1098;同别作)(集韻同儚)
儚儚昏也(又類篇母互切同懜不明也)儲(廣韻直魚切集韻韻㑹陳如切正韻長魚切&KR1098;音除偫也淮南子主術訓)
十八年而有六年之積二十七年而有九年之儲(又副也南齊書太子曰東儲)又儲胥猶言御苑也張衡西京賦既新作
(于迎風加露寒與儲胥註武帝先作迎風館後加露寒儲胥二館)又儲與即容與淮南子俶眞訓儲與扈冶一作諸與揚雄
(羽獵賦儲與乎大浦聊浪乎宇内服䖍曰儲與相羊也與音餘聊浪放浪也)又姓増(集韻愆古作註詳)
(心部九畫)十七(廣韻九輦切集韻九件切&KR1098;音蹇偃傲慢也或作俗作倦)(廣韻良鴆切林上聲)
(侺頭向前也)(廣韻居胃切集韻歸謂切&KR1098;音聵使也)又集韻居韋切音歸義同(廣韻集韻&KR1098;同倛)
(又五音集韻同䫏)儳(廣韻士咸切集韻韻㑹鋤咸切&KR1098;音讒説文儳互不齊也)又師次不整左傳僖二十二年宋
(公及楚人戰于泓司馬子魚曰聲盛致氣鼓儳可也註乗其陣未成列急攻之也)又疾也後漢何進傳進驚馳從儳道歸營
又廣韻儖儳惡貌(又集韻仕懺切韻㑹仕䧟切&KR1098;音䪌輕言也)又禮表記君子不以一日使其躬儳焉如不終日註謂
茍且不整肅也鄭氏曰可輕賤之貌(又集韻初鑒切音懺亦不齊也又雜言也禮曲禮毋儳言)又蒼鑒切蹔也儴
(集韻忍將切壌平聲爾雅釋詁儴仍因也註皆謂因縁)(唐韻呼肱切音薨惛也)儵(集韻倐本字楚辭九)
(歌儵而来兮忽而逝莊子應帝王南海之帝為儵北海之帝為忽中央之帝為混沌)又青黒色説文青黒繪發白色一曰儵
儵罹禍毒也(説文列部俗誤借倐跾譌作倐唐禇遂良作以當跾字讀若&KR1898;入聲非是)十八(集韻奴回)
(切音與獿同詳犬部獿字註)㒤(玉篇尺渉切與懾通説文心服也)儶(廣韻集韻&KR1098;胡桂切音慧偙儶)又
(集韻懸圭切音攜提也一曰離也)㒥(廣韻敷空切音豐偓㒥仙人也)㒦(集韻魯猥切音磊極困也)又與儡
(同)(説文僄本字)十九儷(廣韻韻㑹&KR1098;郎計切音麗並也淮南子繆稱訓與俗儷走而内行無繩)
(又伉儷偶也左傳成十一年郤犫奪施氏婦婦人曰鳥獸猶不失儷子將若何又不能庇其伉儷而亡之通作麗)又儀禮士
(冠禮主人酬賔束帛儷皮註兩鹿皮也古文儷為離又士昏禮納徵曰某有先人之禮儷皮束帛使某也請納徵)又集韻鄰
(知切音離説文棽儷也韻㑹木枝條貌)㒧(正字通俗儷字)儸(廣韻魯何切集韻良何切&KR1098;音羅玉篇儸健)
而不徳也互詳字註(又幹辨能事之稱五代史劉銖傳諸君可謂僂儸兒)(説文仙本字)儹(正字通儧)
(本字)(集韻與傎蹎&KR1098;同躓也唐書李石傳晋君臣以怡曠致)儺古文(唐韻諾何切集韻囊)
(何切正韻奴何切&KR1098;音那驅疫也禮月令季春命國難九門磔攘以畢春氣仲秋天子乃難以逹秋氣季冬命有司大難旁磔)
(出土牛以送寒氣註難與儺通博物志漢舊史儺立桃人葦索滄耳虎等通雅漸耳蓋滄耳也又儺神凡十二皆使之追惡凶)
詳見後漢禮儀志(又猗儺柔順貌詩檜風隰有萇楚猗儺其枝又小雅隰桑有阿其葉有儺註盛貌)又集韻乃可切音娜
(詩衛風佩玉之儺註儺行有度也毛詩古音考猗儺音阿那又與旎那娜&KR1098;通楚辭九辯紛旖旎乎都房宋玉高唐賦猗旎)
(豊沛張衡南都賦阿那蓊茸陳思王洛神賦華容婀娜音義&KR1098;同)(篇海丑用切音銃斜)増
(玉篇奴回切音偃也)(字彙𥙷泥堆切内平聲偃也按音義與上字同疑有誤)二十儻(唐韻)
(他朗切集韻韻㑹坦朗切正韻他曩切&KR1098;湯上聲倜儻卓異也史記司馬相如傳俶儻瑰瑋前漢史丹傳儻蕩不備註豁逹也)
又闗尹子一宇篇心儻儻物迭迭註儻儻猶儃儃(又或然之辭儵忽不可期也莊子天地篇儻乎若行而失道也繕性篇)
軒冕在身非性命也物之儻來寄也(又莊子天下篇時恣縱而不儻註儻茍也)又韻㑹通作黨前漢董仲舒傳黨可得見
(乎揚雄傳黨鬼神可也)本作俗作倘儼古文(廣韻魚掩切集韻魚檢切韻㑹疑檢切&KR1098;嚴上聲説)
文昻頭也一曰好貌(又㳟也爾雅釋詁儼敬也禮曲禮儼若思)又與嚴通前漢匡衡傳正躬嚴恪音義&KR1098;同儼又詩陳
風有美一人碩大且儼傳儼矜莊貌(又淮南子本經訓盤紆刻儼註刻儼浮首虎頭之屬)韻㑹琰韻儼通曮二十一
(玉篇許驕切音囂傲也)儽(廣韻集韻&KR1098;盧對切音壘説文垂貌一曰懶懈也)又病也六書統馮高衆立
(貌)(説文僐本字)㒩(正字通與倮躶臝&KR1098;通荀子賦論篇有物于此㒩㒩兮其狀屢化如神註作倮謂蠶)
(也)二十二儾(廣韻集韻韻㑹&KR1098;奴浪切嚢去聲緩也)二十四增㒪(字彙補古文錫字註詳金)
(部八畫)字彙補青天切音千水和鹽也(又古文僉字見崔希裕略古註詳十一畫)
御定康熙字典卷二
