六經正誤卷五宋毛居正撰
周禮正誤
天官
冢宰冢作冢誤冢从□从豖□音莫老反重覆也豖
敕玉反後皆然
腊人注腊之言夕也缺之言也三字
醢人注豆不盡于醢于作干誤
掌舍作舍誤舍从入从干从口口音圍後掌舍之職
同餘倣此
司會作會誤會中从□□音悤後同
職歲作歲誤後同
閽人作閽誤中从昏不从昏也興國本作閽後同
典枲作枲誤□从木木匹刃反麻片也不从草木之
木後同
大宰之職注祭義曰祭作察誤三農生九穀作榖
誤注卜懷公之生生作主誤九兩作□誤後皆然
注疾病相扶持扶字下欠持字諸處本皆有持字
視滌濯作眡誤案說文視从目从氏聲無眡字玉篇
誤以眡爲古視字以視字音支今周禮亦誤書視爲
眡不敢改也贊玉几玉爵注玉几玉爵玉作玉几作
凡皆誤玉音粟凡音帆贊王命注在祀與戎戎作
成誤
小宰之職聽師田以簡稽作□誤注稱責謂貸予
作子誤傅别謂券書也聽訟責者以券書決之券
作券下从力誤下今之券書作劵亦誤與其陳數
注三牲牛羊豕豕作豖誤凡邦之弔事注葬而賵
贈作賵贈誤
膳夫注醴䣼醫酏醫作&KR2841;誤
甸師注刑于隱者于作干誤
腊人注庶羞皆有大者此據肉之所擬祭者也又引
有司中欠者此至又引十二字胖宜爲脯宜作□
誤
獸醫且強陽氣也且作旦誤
酒正共后之致飲于賓客之禮作致誤下致酒致飲
皆作致誤致从夂不从攵也夊音楚危反從後至也
攵音普卜反擊也醫酏糟注與王同體屈也王作
三誤酒正奉之注獻酬多少少作小誤小宰聽
之注日言其計於酒正計作許誤
漿人注涼今寒□作粥誤稍禮非飧饔之禮作飱
誤飲禮用柶□誤
鹽人䰞盬以待戒令注䰞盬湅治之䰞作□誤
宮人宮作宫誤宮中也从□从呂□音緜深屋也呂
古膂字象背膂骨之形呂在身之中宮者室之中故
从□从呂呂又爲律呂字宮五音之中聲律中黃鍾
其配大呂故从呂也注沐浴所以自絜清自作目
誤
掌舍設梐枑注梐榱梐也榱作□誤
玉府□作玉誤後同□魚欲反寶□也點在下畫旁
玉須欲反朽玉又玉工也點在中畫旁
司書注錄其餘幣幣作弊誤
司裘注中秋鳥獸㲝毨釋文㲝音毛案尚書仲秋鳥
獸毛毨仲冬鳥獸氄毛釋文毨先典反說文云仲秋
鳥獸毛盛可選取以爲器用也氄如勇反徐而充反
馬云温柔貌說文毨字下注仲秋鳥獸毛盛可選取
以爲器用从毛先聲穌典切此毨字音義也其上□
字注毛盛也从毛隼聲虞書曰鳥獸□髦而尹切又
人勇切是□與氄音義同也玉篇㲝而勇而允二切
衆也聚也其下氄字注云同上是㲝即氄字也廣韻
&KR4452;而隴切鳥細毛也亦作氄集韻□乳勇切注引說
文義又云或作&KR3803;氄諸家字書毛字並無作㲝者㲝
字亦無音毛者其誤明矣但諸本皆誤釋文又有誤
音不敢改也侯中廣作廣誤侯作□誤从人从工
从矢
閽人注使無干也干作二誤
屨人注白飾白作曰誤
地官
澤虞注爾雅有八藪藪作數誤
舂人注抌杼臼也臼作□誤□古掬字象兩手捧物
之形臼其九反下畫連象杵臼之臼下有底之形杼
臼謂以杵搗於臼而舂也
大司徒之職注陽禮作陽誤陽古賜字土圭土作
二誤偏而不和和作知誤睦婣作婣誤後淵字
同
黨正昏冠作昏誤興國本作昏後同
載師掌任土之灋任作□誤任从壬癸之壬非从&KR2640;
也&KR2640;音珽後同注農民戶一人巳受田巳作已誤
師氏至德以爲道本作夲誤下同
司市以量度成賈而徵儥徵作徵儥作儥誤
注賈不得□作粥誤下同儥買也買作買誤買字
从罒罒音㒺非从四也儥字中从四
質人注爲之券作劵誤下同
賈師□作賈誤下同上从襾襾音罅非从覀覀音亞
司門注視占不與衆同占當作瞻興國本作瞻
掌節注或曰英蕩曰作日誤
遂師辨其施舍注施讀亦爲弛作施讀亦弛也誤興
國本作施讀亦爲弛也亦誤多也字下文辨其可任
者與其施舍者注施亦讀爲弛無也字則此不當有
也字明矣所以有亦字者蓋遂人職云辨其老幼癈
疾與其施舍者注施讀爲弛此繼其後故云讀亦爲
弛正歲簡稼器注稼器耒耜兹其之屬興國本作
兹基秋官薙氏注作兹其釋文音基是興國本誤
旅師而用之注而讀爲若爲作實誤興國建本皆作
爲
土均與其施舍注施讀亦爲弛也興國本同建本施
讀爲弛也無亦字注禮器曰曰作臼誤
草人注若氾勝之術也若作苦氾作汜誤
春官
外宗注諸姑姊妹作妺誤姊妹之妹从午未之未桀
妻妺喜之妺从本末之末
視瞭注目明者目作自誤視作眡誤視从氏不从氐
氐音抵又音低後倣此
韎師注韎讀爲□荎著之□从口从卝从未作喋誤
旄人注舞者所持以指麾指作□誤
大宗伯之職注互以相成作□誤司常注互約同
北曰□山作恒誤子執穀璧作□誤後同
肆師之職及果築鬻鬻作□誤注及下同
司几筵右漆几作漆誤興國本作漆漆字上从草木
之木不从木也後同
典祀注脩除芟埽之埽作□誤興國建本皆作埽字
書無□字
守祧祧作桃誤宗祧之祧从示从兆示古神祇字也
職喪注當催督作督誤
大司樂樂作樂誤樂从草木之木不从木也後皆然
孫竹之管注孫竹竹枝根之末生者末作未誤建
本作末正義曰案詩毛傳云枝幹也幹即身也以其
身若子孫然如正義之言則當作末明矣
大師黃鍾作黃誤
小師注和淳于于作干誤出音者曰鼓缺者字
視瞭注謂戒守鼓也缺守鼓二字
笙師舂牘作牘誤釋文同
籥章豳籥作豳誤下及注同釋文皆作豳
大卜注頌謂&KR2271;也作繇誤注釋文同示宗伯示作
□誤令可爇也令作今誤
菙氏菙作華誤注燋讀爲細目燋之燋目作日誤
大祝注兼祭于豆于作干誤五曰吉□作□誤
掌國事注問其具梯物具作貝誤
小祝沃尸盥贊盥作□誤中从水不从米也設熬
置銘注今謂之柩作柩誤
司巫注租飽茅裹肉也裹作□誤裹从衣中果不从
重下衣也飽當作包禓其遺禮禓作□誤釋文亦
然甸祝下禓釋文亦誤作□
大史讀禮書而協事□作讀誤下同執書以次位
常注謂校呼之校當作挍考挍之挍从手欄校之校
从木考挍之挍音教欄校之校音效小史注校比之
亦當作挍凡考挍字皆然但承訛旣久不敢改也夏
官校人釋文云字從木若從手旁作是比挍之字耳
今人多亂之
内史策命作策誤策字从朿朿音刺又音棘
巾車歲時更□作續誤
車僕掌戎車之萃萃作萃誤下同萃从艸艸音草今
作卄不从&KR1586;&KR1586;音寡今作卝
夏官
候人候作候誤後候人職同古作候今作候从人从
侯
羅氏羅作羅誤上从□□音㒺不从橫目也
注天子掌鳥獸者天作夭誤
司戈盾注句孑戟作戟誤
槀人注讀爲芻稾之稾作槀誤槀人之槀从高从木
槀箭幹又弓材也亦作槁芻稾之稾从高从禾稾禾
秸也
大司馬之職注監一國謂君也作監監國缺一字
中軍以鼙令鼔鼓人皆三鼔並作鼓誤鼙鼓之鼓鼓
人之鼓皆當作鼓从壴从支壴音拄支音肢字亦作
鼓又作鼓令鼔之鼔三鼔之鼔皆當作鼔从壴从攴
攴音扑亦作攵擊也三鼔謂三擊以動衆也凡鼔擊
鼔舞之鼔皆从攴下乃鼔遂鼔並同後倣此
量人注涂謂支湊之遠近此謂涂路支分相湊達音
如支體之支从十从又作攴誤
環人注揚威武以觀敵謂示敵人也觀當音灌凡眼
看物謂之觀則平聲以物示人使人來觀謂之觀則
去聲釋文無音不可不辯
射人注貍善搏者也搏作博誤
司士注背北面東背作皆誤其實旁三三作一誤
諸子注朼載之朼朼作朴誤
司右注齊右作石誤
祭僕注公卿自祭其先祖自作白誤
司弓矢天子之弓天作犬誤
齊右注玉路之右玉作土誤
校人種馬注種謂上善似母者母作毋誤稍食日
稟日字注䟽本作曰興國建本皆作曰然正義不釋
此句意不敢改也
職方氏豫州其川熒雒注熒兖水也出東垣入于河
泆爲熒熒在熒陽禹貢曰熒播既都興國本熒雒及
注並與監本同注䟽本正文作熒雒注滎兖水也泆
爲滎滎在滎陽並作滎正義泆爲熒作熒春秋戰于
熒澤作熒建本正文熒雒作熒注中並作滎左傳釋
文云作滎者非禹貢釋文又自作滎未詳孰是其
穀宜五種注五種黍稷菽麥稻青州其穀宜稻麥穀
作□麥作麥誤麥从來从夂來卽麥也詩貽我來牟
是也小麥曰來大麥曰牟緫謂之麥非从□从□也
其浸沂沭作沭誤
揚荆豫兖作楊誤地理志揚州其性輕揚故曰揚州
从手非从木也
合方氏注茂遷其有無正義曰案尚書益稷云懋遷
有無化居禹治水後懋勉天下徙有之無易其居積
如此義則茂當作懋古字或借用食貨志以懋爲貿
易之貿此義爲長
川師注澤之萑蒲萑音胡官反葦也从&KR1586;从佳不从
艸也从艸者音䳡草多貌又草名一名蓷詩中谷有
蓷毛傳蓷䳡也䳡即萑字借用也今監本書萑作&KR0841;
誤
秋官
秋官司寇第五五作六誤
司刺刺作剌誤注同後三刺亦然刺七賜反剌音辢
薙氏注月令曰燒薙行水謂燒所芟草作水非謂燒
所芟草誤建本無非字
大司寇之職注書曰王旄荒度作詳刑旄作耗誤
兩劑注券書作劵誤後同
小司寇之職二曰議故之辟注故舊不遺則民不愉
釋文同興國建本及二本釋文皆作偷案此注是引
論語文論語作偷則此注亦當作偷字書偷他投切
偷薄也亦作媮同愉容朱切悅也字雖當改恐古人
或借用不敢改也大司徒以俗教安則民不愉从心
蓋借用字也
士師之職注洎謂增其沃汁洎作泊誤
朝士九棘作棘誤注不得過此以利此作比誤
司刑注宮辟五百宮作官誤
司厲女子入于舂稁作□誤
罪隷注牛助國以助轉徒也牛字下缺助國二字
野廬氏注若今絕蒙大巾興國建本皆作布巾
雍氏注書粊誓今書作費禽獸魚鼈作蟞誤興國
本作鼈釋文不音乃知作蟞非也萍氏注魚蟞同
萍氏注書酒誥曰有政有事無夷酒興國建本皆作
彝今書亦作彝
硩蔟氏注其詳未聞詳作祥誤
壷涿氏以炮土之鼓毆之注玄謂燔之炮之之炮作
燔之炮之炮中欠一之字諸本皆然姑俟善本水
神龍冈象建本作罔象案孔叢子水石之怪龍㒺象
土石之怪夔罔兩皆作罔
伊耆氏共其杖咸注咸讀爲函作咸讀函婺誤
大行人諸侯之禮立當前疾注上公立當軹侯伯立
當疾子男立當衡王立當軫與又曰前疾謂駟馬車
轅前胡下垂柱地者案車上無名疾者說文軓車軾
前也从車凡聲周禮曰立當前軓音範疑此近是
自華蟲以下華作□誤凡諸侯之王事注孟子曰
諸侯有王諸本皆同案孟子無此句左傳曰諸侯有
王王有巡守傳寫誤作孟子也小行人注引春秋傳
曰宋公不王又曰諸侯有王王有巡守此注是也
小行人若國師役則令槁禬之注故書槁爲稾又曰
稾當爲槁今本稾皆作槀誤蓋稾音杲稾秸也以其
字誤故云稾當爲槁謂槁師也若本作槀从高从木
即槁字也何必改字
司儀宮旁一門注王巡守殷國而同則其爲宮亦如
此與諸本皆然唯監本誤作則其此爲宮亦如與
及禮私面注鄭司農說私面作鄭司農云說私面多
云字誤諸本皆無云字寡君命臣于庭又曰寡君
命使臣于庭于皆作干誤
掌客注西夾東夾各二二作一誤
朝大夫注主治其國者平理其來文書於朝者平作
乎誤
冬官
考工記貉踰汶則死注汶水在魯北釋文汶音問水
名案列子湯問篇鸜鵒不踰濟貉踰汶則死矣殷敬
順釋文汶母巾反鄭元云汶水在魯城北先儒相因
以爲魯之汶水皆大誤也案史記汶與㟭同母巾反
謂汶江也非音問之汶案山海經大江出汶山郭云
東南逕蜀郡東北逕巴東江夏至廣陵入海韓詩外
傳云昔者江出於汶山其始也足以濫觴是也又楚
辭云隱汶山之清江固可明矣且列子與周禮通言
水土異性則遷移有傷故舉四瀆以言之案今魯之
汶水闊不踰數十丈源不過二百里揭厲皆渡斯須
往還豈狐狢暫游生死頓隔乎說文云貉狐類也皆
生長丘陵旱地今江邊人云狐不渡江是明踰越大
水則傷本性遂致死也
輪人大而短則摰作摯誤摰从埶从手音臬埶古勢
字非从操執之執也从執者音贄注摰讀爲槷謂輻
危槷也槷从埶从木亦音臬轂也者以爲利轉也
轂作轂誤轂从&KR2020;从車&KR2020;音確亦作殼
輈人軓前十尺而策半之策作策誤
函人犀甲七屬作屬誤後同
玉人公侯四玉一石玉作王誤
磬氏已下則摩其耑耑作山而誤耑从□□古微字
下从□象物出地之初下象其根今作耑非从山从
而也況分爲二字乎
瓬人髺墾作□誤髺音刮从髟从舌非从古也
梓人卻行作郤誤卻古却字从卩卩偏旁節字也郤
古隙字从阝阝偏旁邑字也紆行作□誤
匠人置槷以縣作𣙗誤軌謂轍廣軌作軌誤雨
我公田田作曰誤
弓人恒角而短作恒誤下同譬如終泄譬作□誤
於挺臂中臂作□誤
釋文
天官
大宰匪頒音班案地官廩人匪頒上音分亦如字此
亦當音分又如字
小宰爭訟音爭鬭之爭謂平聲側耕反也治也如
字下治其弛舍同案治字从水从台台本音怡諧聲
故治字本是平聲攻理也凡攻治之治皆本平聲所
謂如字者謂如本字平聲也故六經釋文凡平聲攻
治之治皆不音唯去聲治道平治政治之治乃音直
吏反此獨音治也之治云如字者恐人疑爲去聲平
治字故特音之不可以此有音而疑諸處無音者爲
非平聲也
宮正有解佳賣反賣作□誤□从囧今作四□音育
□从□□與㒺同賣莫懈反荷其呼何反又音何
案閽人苛本又作呵呼何反又音何比長則荷呼何
反又音何又秋官萍氏苛察音何又音呼何反環人
苛留音何又呼何反凡五處音義皆同而字或作荷
或作苛或作呵其實一也古字通用借用大氐如此
漢書誰問作何責問作呵亦作訶刻虐作苛芙渠作
荷
膳夫䣼徐力放反放作於誤諸本皆作放
獸人祀祊音方案鄭注祊當作方釋文當云依注音
方蓋祊本音補彭反無方音注云當爲方謂字當作
方耳非謂祊當音方也釋文多是依注爲音故多有
礙理者如禮記庶人之摯匹注云匹當爲鶩亦謂匹
字恐當爲鶩耳非謂匹字當音木釋文便據注音匹
爲木賈文元公音辯云鶩本亦名匹居當作本字不
當音木釋文依注多此類也
醫師瞑徐亡千反千作干誤
籩人麷芳弓反徐又芳勇反或郎弟反弟作第誤若
作郎弟反則字當作䵄从麥从豊豊音禮从曲下豆
若芳弓反則从豐年之豐上从山从兩丰或音郎弟
反者非
醢人茆音卯北人音柳案字書茆从艸从丣丣即寅
丣之丣从兩戸相背日出於丣闢戶之時也今訛作
卯卯本音韲制也又音卿丣旣訛作卯&KR1732;亦訛作茆
若音柳則字當作&KR1732;从丣丣古酉字日入於丣闔戸
之時也故从兩戸相連&KR1732;莆&KR1732;也
掌舍榱音衰戚䟽關反案字書榱桷也音等衰之衰
初危反非音盛衰之衰也若音䟽關反則字當作□
廣韻云關門機也此注云榱梐謂拒馬如榱桷之狀
非關門機也
幕人綬音受玉篇又音售當作兩音
閽人狂易以豉反徐音陽案狂易當音亦謂狂妄變
常也若音陽則字當作昜
地官
大司徒貉依字作貈貈當作□考工記貈字同&KR2269;
勑宜反作□誤赤緹音低案草人赤緹音低李他
奚反聶吐弟反司尊彝緹音體司服緹衣音體戚音
提四音同義當通用心應應對之應凡應對之應
皆去聲詳見詩正誤爲羨錢面反案詩又音衍當
作兩音
鼓人發昫本又作胊胊作昫誤
牛人之互徐音㸦作牙誤
載師儳布徐士鑒反士作才誤
司市徵儥作儥誤
司虣鬭囂作□誤夏官絜壷氏囂字同
泉布爲癉音旦又丁佐反佐作左誤
遂人百畮音畝畮作晦畝作敏誤
稍人葵芋于附反于作干誤
稻人荑之作荑也誤
羽人爲摶除轉反劉徒端反摶作搏誤搏音剥
掌染茅劉音妹妹作妺誤
掌蜃蜃上忍反廣韻有兩音去聲係廟諱嫌名上聲
不當迴避
舍人蚍蜉音孚案春官小祝蜉音浮此作孚誤不然
當作兩音學記蜉字同
春官
韎師韐古洽反又音閤案集韻轄夾切韎韐紳也又
訖洽切當作三音
籥師鞮鞻呂忱云鞮革履也鞻者靲鞻案說文幹鞮
也巨今切
大宗伯佐王注本或作左音同左作佐誤更遞音
弟案地官稍人遞焉音徒禮反又音弟夏官掌固遞
守音待禮反又待計反當從兩音假祖假作側誤
小宗伯斝彝音假假作段誤
典瑞諸盩直留反或音胄案詩周頌天作篇諸盩直
留反又音侜當作三音通用
世婦而呵胡何反案呵問之呵本音呼何反當作兩
音
大司樂四竇作竇誤
典同當䠋音婢䠋作蹕誤潭本作䠋是蹕乃警蹕字
正傭勑龍反案說文均直也余封切集韻癡凶切
均直也又餘封切說文均直也一曰顧作謂之傭廣韻
丑凶切均也直也餘封切傭賃玉篇恥恭切均也直
也詩曰昊天不傭又音庸傭賃也尋此義則訓均訓
直者當音恥恭切與勑龍反同訓顧賃者當音庸嘗
聞前輩言先朝舊諱必取均直之義則恥恭切者當
諱餘封切者不當諱一時有司失於詳審定為餘封
切遂以唐租傭之傭爲諱字未知是否涅乃結反
劉其兼反案涅字無其兼反音不然字必有誤
鍾師驁夏作鷔誤執傹音競詩作競欠詩字諸本
皆有詩字
籥章桴音浮本當音孚詳見禮記正誤
鞮鞻氏曰任曰作日誤
菙氏燋哉約反李又粗堯反粗當作租夏官司爟音
同李又音灼
占夢噩五各反五作二誤
視祲曰鑴作䥴誤鑴从巂巂音畦不从嶲也嶲音髓
喪祝而棧劉才産反當作士産反不然當依巾車棧
字作才産仕版二反
内史牘也作牘誤
巾車謂蔽劉音弗下及注並同作下及文誤以償
時讓反本音常當作兩音
夏官
大司馬樂業如字又音洛一音五教反據注義不當
如字作岳音非坐殺才臥反缺反字萊沛步未
反一音貝又普貝反案沛字無步未反音當作步妹
反摝音鹿李扶表反案摝字止音鹿若作蒲表反
則字當作㩠
掌固將趣莊久反劉祖侯反杜七柱反案春官鎛師
將趨釋文云左傳作掫音莊九反杜注云行夜當從
左傳音字亦當作掫掫訛作趣趣又訛作趨
候人轘轅戸關反案左傳音患當作兩音野廬氏同
環人搏音博又房布反劉音付房布當作旁布反即
捕字也案士師司搏音博又音付亦當音捕朝士司
隷而搏皆然
祭僕臂臑奴報反字林人于反又云羊矣反案羊矣
反是迆字音恐非案少儀其禮大牢則以牛左肩臂
臑折九个少牢則以羊左肩七个犆豕則以豕左肩
五个注羊豕不言臂臑因牛之序可知釋文臑奴報
反說文云臂羊犬讀若儒字字林人於反無又云羊
矣反五字及考說文正本注云臂羊矢也那到切無
讀若儒字四字此兩處釋文皆誤說文注臂羊矢也
亦誤集韻乃到切說文羊豕臂也此注是玉篇廣韻
並奴到切臂節也據經文則牛臂爲首非特羊豕臂
也
司弓矢軒輖音周一音丁二反考工記廬人軒輖音
周亦當作兩音又丁二反當作征二反即輊字也後
漢馬援傳居前不能令人輊居後不能令人軒注云
謂無所輕重也蓋前重後輕爲輊後重前輕爲軒
廋人駒䮍作□誤
職方氏虖池虖喚胡反李呼哥反又香刑反案香刑
當作香于反
懷方氏□食作續誤
山師螫作□誤興國本作螫
秋官
萍氏爲蛢注云甲蟲蟲作蠱誤興國潭建本並作蟲
萍蓱作萍萍誤
薙氏藴崇紆粉反粉作枌誤
小司寇叔向許亮反左傳音響當作兩音
犬人爲庪庪縣庪作䃽誤建本釋文作庪正經及注
皆作庪
司厲毀齒況僞反凡物自壞曰毀音上聲況偉反從
而壞之曰毀音去聲況僞反賈氏音辯以自壞之毀
爲去聲壞之之毀爲上聲非也
掌戮髡作髠誤髡鬄之髡从兀不从几也从几者音
鞠
司隷涅廁乃結反作力結誤
司烜氏爲蕡扶云反李一音婦輦反與憤同音作婦
輩反誤
脩閭氏罦音浮本又音孚興國本作孚毛詩王風黍
離音浮當作兩音搔也音爪爪作瓜誤
薙氏剗之劉測展反測作側誤
大行人擯者必刃反刃作忍誤建本作刃
司儀客□本亦作從同才用反□古作□是兩人字
合作从說文從字皆作从非兩刀也作□誤
掌客稾實古老反作槀誤經注云禾稾實并刈者也
字从高从禾非从草木之木也从木者與槁同音考
冬官
考工記踰汶音問當音岷詳見前摶李音團字當
从專作搏誤潭本作摶劉音博則當作搏二字二音
必有一誤
輪人桑螵戚毗昭反劉平堯反案廣韻毗昭切又普
昭切本草音飄當作兩音匠人螵蛸同則摰作摯
誤下爲槷作𣙗誤二字从埶不从執也爲賢如字
劉李胡眄反眄作盻誤建本作眄眄音面盻音係
綆參方穎反當作古穎反前其綆有四音内一音姑
杏反與古穎反同是古字訛作方字也匠人其綆車
人綆寸同
輿人爲其于僞反于作干誤
輈人上阪時掌反下登上反案潭建本並作下登上
也興國本作下音反未詳孰是必緧音秋作□音
秋與緧同案經文云不援其邸必緧其牛後注云故
書緧作䱸鄭司農云䱸讀爲緧關東謂紂爲緧䱸魚
字今觀釋文作□音秋是元注故書緧作□字誤作
䱸又云□與緧同是元注鄭司農云□讀爲緧誤寫
□作䱸又多䱸魚字三字皆當改正刊去三字緣諸
本皆誤姑俟善本
函人其朕直忍反案經文視其朕欲其直也注鄭司
農云朕謂革制字書从舟从关者音直錦反我也从
目从□者音直忍反目瞳子又兆眹也今音直忍反
合从目也从舟者誤然說文注又云恐古或以朕爲
眹故不敢改从目
玉人有鉏劉李側魚反側作測誤建本作側沈除加
反除作徐誤
梓人鼃戸媧反案說文鼃蝦蟇也从黽圭聲烏媧切
此是烏字誤作戶字也當作烏媧反兩个讀爲幹
古旦反旦作且誤
匠人置槷作𣙗誤杙予則反則當作即說文與職
切
車人晧落胡老反劉作皓音灰皓字無灰音此必昊
字誤作灰輪箄薄歴反輪人箄字有三音當通用
音辯
冡宰辨徐方免反當作旁免反下自辟徐方狄反載
師如比方二反大司馬辨鼓矢人以辨並方免反方
皆當作旁官長丁丈反此吳音也案尚書囧命太
僕長音誅丈反毛詩衞風雄雉篇長幼音張丈反禮
記曾子問篇賓長音知丈反當從此三音蓋正音誅
與朱同張與章同知與支同長幼之長音與掌同後
皆然
庖人扶交反扶當作蒲考工記其樸一音扶錄反車
人牝服扶死反又扶緬反皆當作蒲掌幕武博反
武當作母膳夫淳母一音武由反大祝閔大武巾反
布憲謾誕武諫反同嬪符眞反符當作蒲大僕辟
王劉扶亦反司刑臏又符人反弓人巾陴符支反内
饔犥符表反同以比房利反房當作旁大司徒貔
房私反同
宰夫辟名芳石反芳當作雱司關辟稅芳益反隸僕
辟薄芳惡反同
内饔犥芳表反芳當作旁大宗伯爲罷一音芳皮反
同犥又孚趙反孚當作鋪鬯人凡疈孚逼反犬人罷
辜同
腊人解肆勑歴反勑當作逖隷僕唯祧勑雕反輈人
頎典勑殄反同
玉府蠙珠一音父賓反父當作步
追師追琢丁角反丁當作征後同大司馬涿鹿同司
救著之一音丁略反亦當作征後安著之著皆然
牧人尨亡江反亡當作忙大宗伯以貍亡皆反夏官
校人貍之秋官貍隷貍&KR1990;同小宗伯鬯渳亡婢反占
人萌亡耕反視祲瞢亡鄧反小祝彌兵亡爾反男巫
彌兵同馬質以縻司寇縻取並亡皮反隷僕瑉亡貧
反職方氏七閩司寇閩隷並亡巾反芉亡氏反瞢亡
貢反大司寇不愍亡覲反司刺老耗亡報反布憲謾
誕亡半反翦氏莽草亡蕩反輪人欲侔弓人必侔並
亡侯反鳧氏攠劉亡牙反並當作忙亦有當如本字
與房同音者如梓人吻戚亡粉反是也但以正音求
之可以類推
師氏國中丁仲反此吳音也當依尚書堯典音貞仲
反
遂師遂其一音芳米反大司馬作庇同芳當作邦米
當作美世婦比其劉芳美反芳當作邦
大宗伯彪甫休反甫當作補
司服鷩劉府弊反府當作補玉人縪府結反同禆
衣又方支反方當作邦巾車以賓方刃反司弓矢痺
病倫比並方二反輪人輪箄方四反司刑臏方忍反
同
典同當䠋一音豐已反豐當作邦
巾車此禫直感反直當作敵大行人更迭直結反矢
人能憚李直旦反又直丹反鋌直頂反匠人度九直
路反同
司士執披方寄反案天官縫人纁披音彼義反據此
則當作邦寄反後同
職方氏中牟又無不反無當作摹不孚尤反
布憲謾誕徐望山反望當作芒
象胥貉亡百反亡當作忙秋官貉隷孟白反是
輪人輪敝劉伏滅反伏當作僕
六經正誤卷五
