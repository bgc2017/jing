六經正誤卷四宋毛居正撰
禮記正誤
曲禮上
很毋求勝注很鬩也詩云兄弟鬩于牆作□誤
立如齊注齊謂祭祀時祭作察誤撙猶趨也作樽誤
堂下布武注武謂每移足各自成迹不相躡注武字當
作布蓋上句注己云武迹也此注釋布字義不當又
云武
叱狗作叱誤叱从七不从匕匕音化
毋淫視注淫視睇眄也眄作盻誤釋文作眄莫遍反建
本注文作眄音同案說文盻胡計切恨視也
獻甲者執胄作□誤甲胄之胄从由从月裔□之□从
由从□後皆然釋文同古文甲胄下从曰裔□下从
肉
五十不致毀注五十始衰五作三誤
生與來日注生數來日來作未誤又注三日成服日作
月誤
君知所以爲尸者則自下之注國君或時幼少君作尹
誤
二名不徧諱徧作偏誤注徧謂二名不一一諱也作一
名不二諱誤偏本作徧與遍同注徧謂二名不一一
諱也正義曰不徧諱者謂兩字作名不一一諱之也
此義謂二字爲名同用則諱之若兩字各隨處用之
不於彼於此一一皆諱之所謂不徧諱也案舊杭本
柳文載柳宗元新除監察御史以祖名察躬入狀奏
奉勑新除監察御史柳宗元祖名察躬准禮二名不
遍諱不合辭遜據此作遍字是舊禮作徧字明矣今
本作偏非也若謂二字不獨諱一字亦通但與鄭康
成所注文意不合可見傳寫之誤然仍習旣久不敢
改也
命車右就車注車右勇力之士力作刀誤
入未至而下車未作末誤
入里必式注不誣十室室作宣誤
策彗卹勿搔摩也卹作䘏誤
曲禮下
其有藉者則裼注見美又曰加束帛而禓經文作裼裼
襌裘不襲也从衣从移易之易注文皆誤作禓从礻
从昜禓音傷祭名从示从昜示古祇字昜古暘字
嗣子某注亦辟其君之子亦作赤誤
國滅君死之正也君作尹誤君教令令作今誤
余予古今字予作子誤
士蹌蹌注聘禮衆介北面蹌焉蹌作鏘誤興國軍本作
蹌案儀禮第八聘禮篇曰衆介北面蹌焉蹌步趨齊
肅貌鏘乃鏗鏘金石聲
檀弓上
伋則安能注自予不能及予作子誤白屨無絇作絢
誤
孔子弟子名柴作孔予誤不應法制法作沄誤
予鄉者作子誤梁木其壞乎作壊誤
兼用三王之禮王作正誤綢旌之杠素錦綢杠作杜
誤
畫褚之四角作禇誤多矣乎予出祖者予作子誤
幼名作幼誤幼从力不从刀釋文少儀長幼同
二夫人相爲服注時有此二人同居死相爲服者相爲
服三字作桓烏民誤好人提提好作如誤
陵躐也作&KR3413;誤止立俟事時也立作土誤
怠惰也惰作情誤絞紟衾冒紟作給冒作冐誤冒从
曰曰古文冒字下从目非从月也月音肉
買棺外内易買作貲誤爲人褻之作䙝誤褻从衣中
埶埶古勢字非从操執之執祖而讀賵作袒誤
尼父因其字以爲之謚其作且誤
檀弓下
言在喪代之際代作伐誤孺穉也作樨誤
歠粥也作粥誤粥字从兩弓象氣之形非从弜也弜音
強弼字从弜祭告於其祖之廟告作吉誤吉音確
及墓作反誤爾專之注專猶司也司作同誤建本作
司
毀不危身注謂憔悴憔作惟誤
王制
士薦牲士作上誤關譏而不征注周禮國凶荒則無
門關之征猶譏也作無門關之征征猶譏也多一征
字誤
凡居民材必因天地寒煖燥濕注使其材蓺堪地氣也
蓺作埶誤冬夏教以詩書注互言之互作□誤
月令
孟春犧牲毋用牝作犧牲毋牝欠用字釋文用牝有用
字建本有用字孟夏其音徵作徵誤毋害五穀
作榖誤中央土其祀中&KR0764;作霤誤注䟽及興國本
建本潭本釋文並作&KR0764;孟冬注占兆龜之&KR2271;文也
作繇誤
季冬歲且更始且作旦誤
曾子問
君大夫士一節也作君大夫主節誤
文王世子
無迎尸以下之事尸作戶誤大昕注早昧爽昧作昩
誤
禮運
蕢桴而土鼔注蕢讀爲凷作由誤
凷堛也作田誤凷古塊字亦謂之堛凷从土从凵凵音
坎
禮器
三百三千皆由誠也由作猶誤
郊特牲
告備于王于作干誤夫或爲傅作傳誤
内則
后王命冢宰作冢誤軍字从勹勹音包冢字从&KR1834;&KR1834;音
莫老反旣食恒餕注末有原也末作未誤
服用其次也注當以善者與宗子也與作□誤
憲謂藿葉切也作□誤唐人諱世字凡从世者皆作云
三牲用藙注爾雅謂之榝作摋誤榝音殺似椒而大字
从木榝音屑撇摋也字从手野物自相和自作目
誤
男角女羈注夾□曰角午達曰羈□作凶午作牛皆誤
玉藻
不特殺也作持誤弗有盥矣作盥中从木誤
褖或作稅或作惑誤齊則綪結佩而爵韠注爵韠者
韠皆作&KR1302;誤爲君之荅已也作巳誤
䟽數自若自作目誤頥或爲䨨作遺誤
明堂位
楹謂之柱作枉誤
少儀
尊長所之或卑褻作□誤褻从衣中埶不从蓺下衣也
刀郤刃授穎注穎鐶也穎作㯋誤穎音郢㯋音炯釋文
作穎一云穎當作穎
樂記
比於慢矣比猶同也作司誤和順積中而英華發外
注無此本於内則不能爲樂也此作比誤
聞讙囂則人意動作囂作嚚誤
發揚蹈厲之已蚤作□誤蚤从叉叉古爪字不从又也
冕而摠干注冕而摠干作冕誤冕音鴛與冤同冕上从
曰曰音冒
雜記上
某甫且字也且作旦誤載所包遣奠遣作遺誤
如三年之喪則旣顈作顈誤
雜記下
側階作偕誤
喪大記
角以爲㪺作□誤大夫士猶小斂也缺也字
寢苫枕凷作凷誤凷从土不从士也
祭法
冥契六世之孫也作□誤契从刀不从刃
祭義
如居父母前作毋誤父母之母中从兩點毋音無
天子袒而割牲作祖誤奔喪篇不言袒或袒可問喪篇
婦人不宜袒射義篇勝者袒決喪服四制篇傴者不
袒並作祖誤設同几注亦不特几也作持誤
仲尼燕居
清廟頌文王之德王作壬誤崇德所以實行也王制
曰樂正崇四術崇並作□誤夔其窮與作□誤夔
从□从夂不从殳也
孔子閒居
志謂恩意也志作忘誤
坊記
示民不□也作淫誤□从水从爪从&KR2640;&KR2640;音珽非壬癸
之壬自貳謂若鄭叔段者也段作叚誤叚音斝
采其葉而可食葉作□誤
中庸
中也者天下之大本作夲誤夲音滔大學知本本末同
後世有述焉作述誤述从芝术之术非从木也後子述
善述同天地至大天作大誤
聖人盡兼行作□誤聖字下从&KR2640;&KR2640;音珽正也非从壬
癸之壬譬如行遠必自邇譬作□誤譬从辟从言
非从□从辛也殷之胄與胄作賢誤
武王末受命注末猶老也末皆作未誤
天子諸侯天作□誤久則徵徵則悠遠作徵誤
衣錦尚絅注襌爲絅作禪誤襌从衣音丹禪从示音擅
又音蟬無惡於□作志誤志本作□从之从心心
之所之謂之□今作□非从士也
表記
再三瀆瀆則不告作瀆誤瀆之言褻也作褻之誤
此其言舍之何此作比誤令其心放蕩令作今誤
大言入則望大利作□誤小言可以立小事立作工
誤
緇衣
恭以涖之則民有孫心注孫順也作民有愻誤
王言如絲作□誤絲从兩糸糸音覓細絲也微也幺也
兩糸爲絲非从系也系音曳繼也繫也
不諐于儀作□誤諐从侃从言侃下从川非从巛也巛
本坤字
問喪
鄰里爲之糜粥粥作粥誤禿者不免作秃誤喪服四
制篇禿者不髽同禿下从儿儿音人非从几也
差之宜也作□誤
閒傳
喪不食醯作醯誤黑經白緯曰纖經作□誤
深衣
袼之高下作袼誤或低若仰作低誤
鍛濯灰治作鍜誤
儒行
袪尺二寸作祛誤袪袂也从衣祛逐去也从示
儒有忠信以爲甲冑作□誤釋文同
干櫓小盾大盾干作千誤
大學
毋自欺也作母誤
射義
旄期稱道不亂注八十九十曰旄百年曰期多一頤字
釋文亦然蓋曲禮自十年曰幼至八十九十曰耄七
年曰悼百年曰期皆以一字爲目自學至頤皆言作
用奉養之義非名百歲爲期頤也詳見毛詩正訛
各射已之鵠作各已之鵠欠射字
釋文
曲禮上
毋不敬作敬誤敬从苟从攵苟音棘自急束也上从&KR1586;
非从艸苟音狗草也上从艸士丏作丐誤
禱丁老反祭法有二音一音丁報反合通用
眄作䀎誤潭本及諸本皆作眄韲本又作齊今作本
又作韲誤齕徐胡勿反勿作切誤券要作劵誤
券从刀非从力从力者古勌字效馬注呈見也作
□誤儒行不程音呈亦誤作□筮市制反制作志
誤
五巂作嶲誤注云本亦作嶲亦誤又曰車輪轉一周爲
嶲亦誤蓋巂音惠圭反从屮从佳从冏屮音撤佳音
追冏音訥嶲音髓越嶲蜀郡名从山从雋雋音徂兖
反此非陸氏之誤傳寫訛耳觀其注云本亦作嶲是
上本作巂也亦作嶲恐是作&KR1471;
曲禮下
臧紇徐胡勿反勿作切誤檀弓上梁紇音亦然
於滌注養牲宫也潭本作宫建本亦作宫唯興國軍本
作養牲官未詳孰是
曰漬辭賜反毛詩秦風信南山音子賜反合通用
榛字林云仕巾反木叢生也作木叢也欠生字誤
檀弓上
叔向香亮反叔向羊舌肸案左傳宣公十五年釋文叔
向香丈反此是上聲與響同據其名肸字向名字相
配合從上聲旣有二音亦宜通用
稽顙注稽顙觸地無容作稽觸地無容欠顙字建本作
先觸地無容
涕音體後遇於一哀而出涕音體後垂涕洟音他計反
同在一篇字同義同乃作二音合從通用
忌日不樂如字又音岳案樂字从&KR1448;从白从木絲與木
八音之物白者樂聲明曒之義是本爲禮樂字借爲
哀樂字則音岳乃如字也又音洛乃假借字今以哀
樂之樂爲如字誤四周於冡作□誤饘注周謂
之饘宋衞謂之&KR0673;&KR0673;即饘字内則之然反又之善反
度長短曰長曰作日誤厭於甲反作于甲誤于甲
反乃狎字也樂樂其所自生並音岳誤又下音洛
是孟子曰樂之實樂斯二者是下字當音洛也
蓋祔音父檀弓下祔音附後並音附此音父誤案說文
祔後死者合食於大祖从示付聲符遇切無上聲音
推柩昌佳反又吐回反案經文推柩而反之謂推載柩
之車迴當音吐回反不當音昌隹反隹又誤作佳尤
非
廢適注下文及注同文作丈誤向戌作戍誤戍音恕
屯戍之戍从人荷戈戌音恤从戊从一戌亥之戌也
今旣音恤不當作戍
帷堂意悲反當作洧悲反案說文在旁曰帷洧悲反廣
韻同集韻于龜切在旁曰帷一曰圍也所以自圍障
玉篇于眉反幕也障也並無它音若作意悲反乃與
噫字同音非也惡乎音烏注同注作汪誤
衣以于旣反誤當作於旣反檀弓下衣音於旣反王制
衣甲月令衣青並音於旣反此蓋傳寫誤耳若作于
旣反乃與異字同音非也
檀弓下
倚其于綺反案曲禮下臣佩倚音於綺反此倚字與曲
禮倚字同義不當作于綺反于綺反乃迤字也
曰噫于其反誤後音於其反是
償徐音尚案償字本音常此當先具正音曾子問償字
同
蠶七南反誤祭義篇内蠶字音才南反是
王制
屏之必政反後屏之遠方音必郢反當作兩音
蜃常忍反字書有上去二音去聲係廟諱嫌名月令蜃
字同上聲不當迴避
月令
博穀作榖誤權槪古代切代作大誤
母無上音牟又如字如字者讀如父母之母平聲則音
牟今作毋誤大陽音泰作太陽誤
蟬始市志反當作申志反申字訛作市桃始華桐始華
水始涸霜始降水始冰地始凍芸始生鵲始巢義與
此同皆當音試貉依字作貈當作□
章識申志反申作由誤潭建興國本並作申
與彘直吏反當依說文作直例反廣韻同
&KR2271;文直又反作繇誤秫稻作&KR1045;从木誤
鎡錤下音基基作其誤興國建本皆作基
曾子問
柩其又反少儀音舊明堂位其久反當作兩音通用
于堩古鄧反作堩誤繩□古鄧反作絙誤凡从亘者
中从□□與舟同□古鄧反亘中从回今作曰亘音
宣
粊音祕案經注作費誓興國建本釋文並作費說文䉾
惡米也从南北之北从米尚書費誓亦無粊字疑是
伏生尚書字若作粊當从比說文从北亦誤
文王世子
播詩波我反尚書有二音又波佐反
遠近閒徐古辦反辦作辨誤潭建本並作辦
承含下胡暗反暗作諳誤諸本並作暗
大昕注旦明日將出也旦作且誤
桴音浮鼓槌案說文桴附柔切棟名枹甫無切擊鼓杖
廣韻枹音浮鼓槌也桴音浮又音孚屋棟集韻同漢
書枹鼓音孚此桴字當作兩音
掬九六反本亦作臼音蒲侯反案說文臼居玉切叉手
也玉篇居六切兩手捧物曰臼即古掬字音蒲侯反
誤蒲侯反乃裒字也
所樂音岳又音洛又五孝反當音洛又五孝反祭義所
樂音同妖孽又作祅說文云衣服歌謠草木之怪
謂之祅二祅字並作秗誤
禮器
錯作七路反本又作措又作厝本作大厝作昔皆誤
温藉字夜反作子夜誤内則音字夜反
郊特牲
猫字又作貓音苗案猫貓皆有二音又莫交反
羨也才箭反又辭見反二反實一音耳案毛詩公劉音
賢又音衍當作兩音
茆音卯又力首反若力首反則字當作&KR1732;莆&KR1732;字从丣
丣古酉字
不琢依注爲丈轉反丈作文誤禮器琢字注亦誤作文
殷冔作&KR1168;誤上从曰曰音冒不从日也
内則
咸盥音管少儀又音古亂反當作兩音
涕本又作洟同吐細反案檀弓垂涕洟涕音他計反又
音體洟音夷自目曰涕自鼻曰洟涕與洟是兩物兩
字兩音今同吐細反非也
和漬似賜反毛詩信南山音子賜反合通用
障也音章案鄣有二音又音陟亮反
聶也本又作攝又作䐑皆之涉反下同案玉篇䐑治輒
切薄切肉也少儀篇䐑直輒反與玉篇同此音之涉
反誤
異粻知良反糧也字林丈量反作丈量也誤興國本作
丈量反潭建本作字林云量也亦誤蓋粻者糧也指
所食米糧乾餱之物也音張則知良反音長則丈量
反非訓量也臨川本釋文無字林丈量反五字是
以洒徐西禮反作西見誤
爲酏讀爲&KR0673;之然反又之善反注&KR0673;同同作反誤
玉藻
&KR2075;也音胃案經注文作胃釋文作&KR2075;非也蓋胃本从□
从肉今省作胃月偏旁肉字下已从□又加月於旁
此俗人妄加耳非本文也
羔幦音覓徐苦狄反案少儀諸幦徐音覓彼旣音覓不
應於此音苦狄反苦狄反乃隙字當作莫狄反
敢飧作飱誤夕食曰飧故从夕从食非从歹也歹音枿
雜記吾飧同
組綬音受受字上聲案玉篇綬組也紱也時帚切又音
售合作兩音
分陝失冉反作陜誤案說文分陝之陝从阜从夾夾从
兩入音閃陜地名宏農陜縣是也陜音峽與陿同从
阜从夾夾音甲从兩人□古兩字也从古從字也
喪服小記
視濯丈角反作大角誤雜記視濯同母爲長子作毋
誤
氾配作汜誤氾濫之氾从已已胡感反非戊已之已也
少儀
頻伸本又作嚬嚬作頻誤
伺人音司當又音笥廣韻有兩音今韻略有去聲
可卒七忽反作才忽誤皇皇徐于況反作于沉誤
㯋警枕也諸本皆作熲
犂之本又作離同力兮反又力知反作知力反誤建本
作力知反
有湆潭本作湇湇肉汁也从泣聲也从肉義也非从聲
音之音也
聶而之涉反言䐑直輒反案内則聶與䐑皆音之涉反
此兩字作兩音據玉篇皆當作直輒反
學記
蜉音孚内則音浮喪大記亦音浮此蓋音浮誤作孚不
然當作兩音撓乃孝反乃作力誤興國本作乃
樂記
上下時掌反後上下亦音時掌反唯音上字不音下字
蓋上音時掌反則下當音暇此上下是登降之義上
音尚則下音戸雅反此上下是高卑之義指上下定
體也他倣此雷霆音廷又音挺毛詩又音定合通
用
應感於甑反此即應對之應
噍子遙反篇首噍以殺有二音又在堯反合通用
狡憤作挍誤以飭作□誤飭从人从力非从方也
不殈呼闃反作闃誤中从狊狊音鶪非从香臭之臭也
鎗七羊反又土衡反土作士誤後鎗字七羊反又吐衡
反徐勑庚反周禮大司樂音初耕反此音是也與勑
庚反同吐衡反誤當作楚衡反
巳蚤作戊己之己誤
以飾音式又音勑誤音勑則字當作飭飭脩整飾文飾
也
能斷丁亂反下及注同下作丁誤
雜記上
裒衣本又作裦保毛反後皆同案經作裦當音保毛反
若作裒則當音蒲侯反
間如字注同徐古莧反一解云鄭合見間二字共爲覸
字音古辯反案祭義覸字音間廁之間廣韻覸古莧
切字書並同則覸當音古辦反作辯誤
臼其究反說文其九切當作兩音
執引以刃反一音餘刃反餘刃與以刃反同當作餘忍
反蓋引字本有上去二音去聲係廟諱嫌名上聲不
當迴避
雜記下
少連大連少詩召反大當音泰
自闈劉昌宗音暉作腪誤純以徐仄移反仄作力誤
喪大記
北牖依注音酉舊音容案下文爲墉音容則舊音容者
乃墉字音也誤寫在牖字下不然則舊本作北墉耳
郊特牲北墉音容北牖音酉是也
左轂工木反作二木誤而去起吕反作報㠯反誤
扱初洽反作扳誤扳音攀之卷起權反作㩲誤
南鄉許諒反諒作諫誤人爲于僞反于作示誤
則去起吕反吕作㠯誤下去死音同
爲夫人于僞反下及注妾爲君爲人得並同夫作未于
作示並作二皆誤濡奴亂反奴作双誤
札側八反八作入誤管人注掌館舍之人也館作飾
誤
綌去逆反去作云誤杯杅音于杅作杆于作干誤
布絞戶交反戶作元誤
不倒丁耄反耄作老誤此經文謂祭服不可傎倒是去
聲丁耄反不當上聲丁老反
不紐女九反舊而愼反字从糸从刃从一□作紐而作
布誤湊七豆反作溱誤
祭法
昊亦作暭暭作嘷誤鄣鴻音章鄣有二音又音征亮
反
祭義
敖也五報反作熬誤仞音刃七尺曰仞作七尺曰刃
誤
祭統
貴髀必氏反又必履反二反一音耳深衣一音步啓反
合通用煇依注作韗況万反作況力誤万當作萬
哀公問
憃愚又湯邦反誤當作勑邦反案說文丑江切集韻抽
江切表記憃范音湯江反亦當作勑江反
仲尼燕居
振鷺音路路作各誤
風霆音廷樂記有兩音毛詩有三音合通用
中庸
䍐也作罕誤費而本又作拂同扶弗反猶佹也徐音
弗注同四先生解朱文公章句音義皆為費用之費
以下上時掌反下當音暇
一卷又羌權反范羌阮反羌作□誤羌从羊从儿儿古
人字非从几也一勺徐市若反徐作余誤勺又音
酌
緇衣
葛覃作蕈誤經作覃建本及興國本同釋文亦作覃唯
監本及潭本釋文作蕈蕈今作菌蕈字
合踴建本作踊
問喪
耶巾似嗟反亦作邪建本邪巾亦作耶塊土也作士
誤
斷決丁段反段作叚誤叚音斝裻音督作督誤
儒行
面數所具反又色主反凡六經中數目之數三數之數
多音上聲數責之數數筭之數多音去聲史漢中數
目三數則音去聲數責數筭則音上聲今四方語音
與史漢音合恐當從之
大學
有絜音結當音襭莊子絜之百圍謂周圍而量之也賈
誼過秦論度長絜大謂比量小大也皆音襭朱文公
大學章句依此音所謂絜矩之道者矩正方之器也
絜方方比量也方方皆合乃爲正方已之於人上下
左右前後皆揆量其情理而無不合者絜矩之道也
迸諸北孟反又逼諍反諍音爭鬭之爭案諍字本去聲
今音爭鬭之爭是平聲要當作逼耕反
冠義
以著張慮反張作悵誤醮於子笑反子作七誤
昏義
昏者一本作婚禮者婚禮用昏故經典多止作昏字昏
作昏誤婚字亦誤作昏遂使此注文更不可曉
卺注字林以此卺爲警身有所承此作比誤
喪服四制
事辨本又作辦同皮莧反辦作辯誤
音辯
曲禮上辯訟徐方勉反方當作旁
鹿牝徐扶盡反扶當作蒲檀弓上蚍徐扶夷反曾子
問臏扶忍反禮運炮扶交反被扶義反郊特牲便扶
面反玉藻辨色扶免反不辟扶亦反投壺偝扶代反
喪服四制培扶來反並同而傳沈丁戀反丁當作
征下長字丁長反曲禮下輟朝丁劣反檀弓上中馬
丁仲反同後倣此八十九十曰旄亡報反亡當作
忙唯惛忘亡亮反是曲禮下及月令玄冥亡丁反又當
作忙後倣此推之袂武世反武當作母玉藻玟武
巾反樂記獼武移反同後倣此
曲禮下藨一音扶苗反扶當作逋下皇辟徐扶亦反
同句芒下音亡當音茫月令同吳人呼亡爲茫不知
正音亡與房同也於滌直的反直當作敵檀弓上
之調直弔反玉藻翟直歴反中庸鼉直丹反同
檀弓上大高一音勑佐反勑當作逖封徐甫鄧反
甫當作補祭義比時甫至反緇衣嬖甫詣反同
禆房益反房當作旁郊特牲敝徐房列反同
月令遊牝徐扶死反扶當作蒲曲禮牝陸音蒲盡反
是
曾子問賓長知丈反此音是蓋正音知與支同長與
掌同前後作丁丈反者皆吳音也
禮運辟於徐芳益反芳當作旁
玉藻非僻徐芳益反芳當作雱
大傳紕繆上徐孚夷反又方齊反孚當作鋪方當作
雱
學記悖布内反布當作步
樂記綴知劣反此音是前後作丁劣反者皆吳音也
喪大記纁披徐甫髲反甫當作浦
表記庇民徐方至反方當作邦
六經正誤卷四
