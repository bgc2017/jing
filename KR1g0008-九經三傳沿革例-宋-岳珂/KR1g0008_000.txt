刊正九經三傳沿革例五經總義類
提要
(臣)等謹按刊正九經三傳沿革例一卷宋岳珂撰珂字
肅之號倦翁湯陰人居嘉興鄂忠武王飛之孫敷
文閣待制霖之子也官至戶部侍郎淮東總領制
置使宋時九經刊板以建安余氏興國于氏二本
為善廖剛又釐訂重刻當時稱為精審珂復
取廖本九經增以公榖二傳及春秋年表春
秋名號歸一圖二書校刊於相臺書塾並述
校刊之意作總例一卷余仁仲左傳字辨嘗
論其誤以杜注不皆與今說詩者同倒寫為
皆不與今說詩者同則尚見原刻今則諸經
印本率已罕傳僅王弼易註冇翻刻之本己
失其真春秋年表及名號歸一圖有重刻之
本亦頗非其舊惟此總例一卷尚行於世其
目一曰書本二曰字畫三曰註文四曰音釋
五曰句讀六曰脱簡七曰攷異皆參訂同異
考証精博釐舛辨疑使讀者有所依據實為
有功於經學其論字畫一條酌古準今尤屬
通人之論也乾隆四十六年正月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
