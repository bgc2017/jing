春秋集傳纂例卷十
唐陸淳撰
魯大夫譜第三十八
公子
子般(莊公子)子惡(文公子)子視(子惡弟)
公子偃(宣公子)公子鉏(宣公子)公衡(衡父成公子)
子野(襄公子)公衍(昭公子)公為(公叔務人也昭公子)
公果(昭公子)公賁(昭公子)公子荆(哀公子)
公女
紀伯姬紀叔姬(已上並惠公女)把伯姬(莊公女)
宋蕩伯姬鄫季姬子叔姬
郯伯姬宋伯姬共姬(宣公女)
杞叔姬(宣公女)叔姬(宣公女)
臧氏
臧僖伯(公子彄字子臧孝公子)臧哀伯(臧孫達也)
臧文仲(臧孫辰哀伯子)臧宣叔(臧孫許文仲子)
臧武仲(臧孫紇宣叔子)定伯(為宣叔子)
臧昭伯(臧為子)臧會(項伯宣叔孫)
臧賓如(臧會子)臧后(鑄女及姪臧宣叔妻)
臧疇(臧宣叔子)臧賈(臧宣叔子)
臧石(賓如之子)
衆氏
公子益師衆父(孝公子衆公字也)
衆仲(孝公子)
仲孫氏
慶父(桓公子共仲也)公孫敖(穆伯慶父之子也)
難(惠叔敖之子)榖(文伯亦敖之子)
孟獻子(榖之子仲孫蔑即孟孫也)孟子速(獻之子莊子)
孺子秩(莊之子)仲孫羯(秩之弟孝伯也)
孟僖子(仲孫玃即孟僖子也)南宫敬叔(說玃之子)
何忌懿子(說之弟懿子也)孺子泄(懿子之子武伯)
戴己聲已
已氏(已上公孫敖妻)泉丘人
其僚(已上皆孟僖之妻)
子服氏
懿伯(子服仲孫也仲孫夢子)孟椒(子服惠伯子服椒)
子服昭伯(惠伯子子服回)子服景伯(子服何)
叔孫氏
公子牙(慶父同母弟即僖叔也)公孫茲(牙之子叔孫戴伯也)
叔孫得臣(牙之孫莊叔也)叔孫僑如(得臣之子叔孫宣伯)
叔孫豹(僑如之弟穆也亦云穆子)叔孫昭子(豹之庶子婼也)
叔孫成子(昭子之子叔孫不敢)叔孫武叔(成子之子叔孫州仇)
叔孫舒(武叔之子文子也)國姜(叔孫豹妻生孟丙及仲壬)
庚宗婦人(叔孫豹外妻生䜿牛)孟丙(叔孫豹子)
仲壬(丙之弟)䜿牛(叔孫豹子)
叔仲氏
叔仲惠伯(叔牙孫叔彭生也)叔仲昭伯(惠伯之孫)
叔仲帶(叔仲昭子即叔仲子)叔仲穆子(帶之子叔仲小也即叔仲子也)
叔仲志(定伯帶之孫也)
季孫氏
公子友(季友成季季子公子季友桓公子)季孫行父(季文子公子友之孫)
季孫宿(行父之子武子也)悼子(紇宿之子)
平子(意如悼之子)桓子(斯平之子)
康子(肥桓之子)惠伯(鞅)
公之(季孫訖之子)季魴侯(意如子)
季寤(子言意如子)小邾夫人(生宋元夫人季孫宿女)
平子妻(宋元夫人曹氏女)秦歂之妻(秦姬季孫宿女)
隂忌老(季孫宿女)季公亥(季孫宿子公若也)
季公鳥(季孫宿子)季姒(公鳥之妻齊鮑公子之女)
南孺子(南氏季桓子妻生男)季姬(季孫斯女)
公鉏氏
公彌(季孫宿子公鉏也)公鉏極(彌之曾孫)
公甫氏
公甫靖(穆伯季孫紇子)公甫文伯(桓子從父昆弟公子歜)
東門氏
公子遂(東門襄仲仲遂東門遂莊公子)公孫歸父(子家歸父)仲嬰齊(襄仲子)
叔氏
叔肸(惠伯文公子)公孫嬰齊(肸之子子叔聲伯亦曰子叔嬰齊)
叔老齊子(嬰齊之子)叔弓(老之子子叔子也)
叔輒(子叔伯弓之子)叔鞅(穆伯弓之子)
叔詣(叔輒之子)叔還成子(叔弓曾孫)
叔青(僖仲)聲伯之母(叔伯之妻)
榮氏
榮成伯(榮駕鵝叔肸曾孫)
展氏
司空無駭(公子展之孫)夷伯(展氏伯父)
展禽(食邑柳下諡曰惠)展喜
郈氏
郈成叔(厚孫也孝公八世孫)郈昭伯(郈孫)
施氏
施孝叔(惠公五世孫)施氏婦(孝叔妻齊管于奚女)
子家氏
子家文伯(歸子家莊公曾孫)子家懿伯(子家子子家羈)
南氏
南遺南蒯(遺之子)
孔氏
鄹人紇(叔梁紇孔父嘉玄孫)孔丘(仲尼孔子尼父)
秦氏
秦菫父秦不茲(堇父之子)
苫氏
苫夷(即苫越)陽州(越之子)
雜人
費伯(庈父)公子豫翬(羽父云子翬)
挾(未賜族)申繻公子達
柔(未賜族)溺(疾其專命故去氏也)秦子
梁子曹劌公子偃
公右歂孫生公子結御孫
圉人犖鍼巫氏(鍼季)公𫝊卜齮
公子魚(奚斯)巫尫公子買(子叢)
夏父弗忌侯叔夏緜房生
公冶富父終甥公冉務人
太史克禽鄭(管于奚之子)匡句須
鮑國(齊大臣)師已匠慶
狄虒彌臧堅秦周
御叔申豐閔子馬(閔騫父)
豐點孟孫綽梓慎
展莊叔展瑕展王父
顔莊叔公巫召伯仲
鄫鼓父黨叔曾夭梁其踁
曾阜萊書杜泄
謝息公子憖(子仲)冶區夫
司鐸射慮癸司徒老祈
申須琴張公思展
申夜姑雍人檀秦遄
寺人僚杻鬷戾左師展
郈魴假汝賈公孫朝
泄聲子(野世)冉竪林雍
顔鳴仲梁懷公山不狃(子世)
公何藐顔高公歛處父(公歛陽)
顔息叔孫輒(子張)茲無還
林楚公若藐(公若)公南
侯犯駟赤仲由(季路)
申句須子貢(衛賜)樂頎
富父槐正常共劉
公賓庚公甲叔子析朱鉏
徵虎顔羽(子羽)有若
冉求(有子冉子)邴泄筦周父
樊遲須孟之側林不狃
嬖童汪錡弦多(本齊名施父也)太史固
釁夏公孫有山(公孫有陘氏)
高柴(季羔本衛臣)鉏商公孫宿(公孫成也)
郭重陽虎陽越(陽虎從弟)
冉會冉猛(冉會弟)澹臺(子羽)
卜楚丘之父施父公斯
國名譜第三十九
周姬姓黃帝之苗裔后稷之後也后稷封於邰及夏之
衰后稷之子不窋失其官竄於西戎至大王為狄所逼
去邠居岐文王受命武王克殷而王有天下至幽王為
犬戎所殺平王遷都王城今河南縣是也平王四十九
年魯隱公之元年也敬王又遷成周今洛陽是也敬王
三十九年獲麟之歲也四十二年而敬王崩
平王桓王莊王僖王惠王襄王頃王
匡王定王簡王靈王景王敬王悼王
諸侯有譜系者二十三國
魯國姬姓侯爵文王子周公旦之後也周公股肱周室
成王封其子伯禽於曲阜為魯侯今魯國是也隱公是
惠公之子伯禽七世孫也哀公以下九世二百一十七
年而楚滅之
晉姬姓侯爵武王子唐叔虞之後也成王滅唐而封之
今太原晉陽是也燮父改唐為晉燮父孫成侯徙都曲
沃今河東聞喜縣是也穆侯徙都絳鄂侯二年魯隱公
之元年也定公三十一年獲麟之歲也自定公以下六
世而韓趙魏滅之
衛姬姓侯爵文王子康叔封之後也周公既誅禄父殺
管蔡以其地封康叔為衛侯居殷墟今朝歌縣是也狄
滅衛文公居楚丘成公徙居帝丘今東郡濮陽是也桓
公十三年魯隱公之元年也公輒十二年獲麟之歲也
自公輒以下十一世二百五十八年而秦滅之
鄭姬姓伯爵周厲王子宣王母弟桓公友之後也宣王
封友於鄭今京兆鄭縣是也及幽王無道友徙其人於
虢鄫滅虢鄫之君分其地遂國焉今河南新鄭縣是也
莊公二十二年魯隱公之元年也聲公二十年獲麟之
歲也聲公三十七年卒自聲公已下五世九十一年而
韓滅之
蔡姬姓文王子叔度之後武王封之於汝南上蔡為蔡
侯作亂見誅子蔡仲成王復封之於蔡至平侯卒徙封
新蔡昭侯徙九江下蔡宣侯二十八年魯隱公之元年
也昭侯子成侯十年獲麟之歲也自成侯以下三世而
楚滅之
滕姬姓侯爵文王子叔繡之後也武王封之居滕今沛
郡公丘縣是也自叔繡至宣公十七世乃見春秋隱公
以下後春秋七世而齊滅之
曹姬姓伯爵文王子叔振鐸之後也武王封之於陶丘
今濟隂定陶縣是也桓公二十五年魯隱公之元年也
伯陽立十五年魯哀公十八年而宋滅之
北燕姬姓伯爵召公奭之後也周武王封之於燕居鹿
陽蒯縣其國僻小不通諸夏自召公至簡公欵二十九
世始見春秋簡公子獻公十二年獲麟之歲也獻公已
下七世始大稱王十三世二百四十年而秦滅之
吳姬姓子爵周大王之子大伯仲雍之後也武王克殷
而封其曾孫周章於吳為子至夀夢而稱王夀夢元年
魯成公之六年也夫差十五年獲麟之歲也二十三年
而越滅之
虞姬姓公爵武王克商封虞仲之庶孫以為虞仲之後
處中國為西虞後世謂之虞公在河東太陽縣也僖公
五年晉滅之
隋姬姓侯爵不知始封僖二十年經書楚人伐隋自是
以後遂為楚之私屬不與諸侯會同至定四年吳人入
楚昭王奔隋隋人免之卒復楚國楚人德之列於諸侯
哀元年隋侯見經其後不知為誰所滅
齊姜姓侯爵太公望之後也其先四岳佐禹有功或封
於吕故太公曰吕望也太公股肱周室成王封之於營
丘今臨淄是也僖公九年魯隱公之元年簡公四年獲
麟之歲也後田氏奪齊太公之後遂滅矣
宋子姓公爵其先契佐唐虞為司徒封於商成湯受命
王有天下及紂為無道周武王伐紂而封其子武庚以
紹殷後武庚作亂更封紂兄帝乙之元子微子啓為宋
公今梁國睢陽縣是也穆公七年魯隱公之元年也景
公三十六年獲麟之歲也後六世齊魏楚滅之
陳媯姓侯爵虞舜之後也當周之興有虞遏父者為周
陶正武王賴其利器用以為先聖之後以元妃之女太
姬配遏之子滿封於陳賜姓曰媯號胡公桓公二十三
年魯隱公之元年涽公二十二年獲麟之歲也二十四
年楚滅之
杞姒姓公爵夏禹之後也武王克殷求禹後得東樓公
而封之於杞今陳留雍丘是也九代及成公遷緣陵文
公居淳于成公始見春秋涽公六年獲麟之歲也後三
世而楚滅之
莒嬴姓子爵少昊之後也周武王封茲輿期於莒今城
陽莒縣是也自紀公以下為己姓不知誰賜之也十一
世茲丕公始見春秋共公以下微弱不復見四世楚滅
之
秦嬴姓伯爵隴西山谷之名也於漢則隴西郡秦亭秦
谷是也堯時有伯益佐禹治水有功帝舜賜其姓曰嬴
氏其後世之孫曰非子事周孝王使之養馬於汧渭之
間封之為附庸邑之於秦谷非子曾孫秦仲周宣王又
命為大夫始有車馬禮樂侍御之好秦仲之孫襄公平
王之初興兵討西戎以救周平王既東遷以岐豐之地
賜之始列為諸侯九世穆公始見春秋悼公十一年獲
麟之歲也悼公子厲共公厲共公三十四年而卒自厲
共公以下十三世百八十八年而秦王正立并天下始
稱帝至二世而漢滅之
楚芈姓子爵顓頊之後也其後有鬻熊子事周文王早
卒成王封其曾孫熊繹於楚以子男之田居丹陽今南
郡枝江縣是也熊通始稱武王武王十九年魯隱公之
元年也武王居郢今江陵是也昭王徙鄀惠王八年獲
麟之歲也惠王五十七年卒自惠王以下十一世二百
九年而秦滅之
越姒姓其先夏后氏少康之庶子也封於會稽自號於
越於越者夷言發聲也濱在南海不與中國通後二十
餘世至允常魯定公五年始伐吳允常卒子勾踐立是
為越王越王元年魯定公十四年也魯哀公二十二年
勾踐滅吳覇中國春秋後七世為楚所破遂微弱矣
邾曹姓顓頊之後有陸終氏産六子其第五子曰安邾
即安之後也周武王封其苗裔邾挾為附庸居邾今魯
鄒縣是也自挾至儀父十二世始見春秋齊桓公行覇
儀父附從進爵稱子文公徙繹桓公以下春秋後八世
而楚滅之
許姜姓男爵堯四嶽伯夷之後也周武王封其苗裔文
叔於許今潁川是也自文叔至莊公十一世始見春秋
元公子結元年獲麟之歲也二十四世為楚所滅
薛任姓侯爵黃帝之苗裔也奚仲封薛今魯國薛縣是
也仲尫居薛為湯左相武王時復封其胄為薛侯齊桓
公覇諸侯黜為伯至獻公始與魯同盟小國無紀世不
可知亦不知為誰所滅
小邾曹姓子爵挾之後也夷父顔有功于周其子友别
封為附庸居於郳曾孫黎來始見春秋數從齊桓公以
尊周室王命以為小邾子穆公之孫惠公以下春秋六
世而楚滅之
春秋時國大數總一百二十四國
正國一百一十五附庸國九
姓爵具者四十六國
魯(姬姓侯爵)晉(姬姓侯爵)楚(芈姓子爵)齊(姜姓侯爵)秦(嬴姓伯爵)
吳(姬姓子爵)越(姒姓子爵)宋(子姓公爵)衛(姬姓侯爵)鄭(姬姓伯爵)
陳(媯姓侯爵)蔡(姬姓侯爵)邾(曹姓子爵)曹(姬姓伯爵)許(姜姓男爵)
莒(己姓子爵)杞(姒姓公爵)滕(姬姓侯爵)薛(任姓侯爵)小邾(曹姓子爵)
息(姬姓侯爵)隋(姬姓侯爵)虞(姬姓侯爵)紀(姜姓侯爵)北燕(姬姓伯爵)
巴(姬姓子爵)鄧(曼姓侯爵)郕(姬姓伯爵)徐(嬴姓伯爵)鄫(姒姓子爵)
芮(姬姓伯爵)胡(姬姓子爵)南燕(姞姓伯爵)州(姜姓公爵)梁(姬姓伯爵)
荀(姬姓侯爵)賈(姬姓伯爵)凡(姬姓伯爵)祭(姬姓公爵)宿(風姓男爵)
鄅(妘姓子爵)原(姬姓伯爵)夔(芈姓子爵)舒鳩(偃姓子爵)滑(姬姓伯爵)
郯(己姓子爵)
有姓無爵者一十八國
黃(嬴姓)羅(熊姓)邢(姬姓)魏(姬姓)霍(姬姓)
郜(姬姓)鄋瞞(隗姓)向(姜姓)偪陽(妘姓)韓(姬姓)
舒庸(偃姓)焦(姬姓)楊(姬姓)夷(妘姓)申(姜姓)
密(姬姓)耿(姬姓)
有爵無姓者一十七國
麇(子爵)萊(子爵)頓(子爵)沈(子爵)榖(伯爵)
譚(子爵)舒(子爵)宗(子爵)䢵(子爵)白狄(子爵)
賴(子爵)肥(子爵)鼓(子爵)戎蠻(子爵)唐(侯爵)
潞(子爵)弦(子爵)
姓爵俱無者三十三國
江鄖權道栢
貳軫絞蓼六
遂崇戴冀温
厲項英氏介巢
庸根牟無終邿姒
蓐狄房鮮虞陸渾
桐鄀於餘丘
附庸國九
一國姓爵具須句(風姓子爵)
三國有姓無爵顓臾(風姓)任(風姓)葛(嬴姓)
五國姓爵俱無蕭牟鄟極鄣
四夷國共四十三
夷狄蠻戎皆氐羌之别種周衰交侵雜居中國自隱三
年潛之會見於春秋桓莊僖世頗盛為中國患其後種
族遂分
大戎(唐叔子孫别在夷狄者八亦見前爵姓門莊二十)小戎(居瓜州者)
驪戎(西戎之别)犬戎(西戎之在中國者)
揚拒泉臯伊洛之戎(揚拒泉臯皆戎邑及諸雜戎居伊水洛水之間)
陸渾之戎(入居陸渾者)茅戎(戎之别)
徐吾氏(茅戎之别)戎子駒支(即姜戎氏)
隂戎(陸渾之别)九州之戎(亦陸渾之别在晉隂也)
狄戎(戎之屬楚者)戎州(戎邑之在衛者)
北戎(山戎也)山戎(北狄也)
狄(氐羌别種在北白狄)東山臯落氏(赤狄别種臯落其氏族)
廧咎如(赤狄别種)白狄(狄别種河西郡有白部胡)
鄋瞞(長狄國名防風氏之後)赤狄(唐叔子孫之在狄者)
潞氏(赤狄别種)甲氏
留吁(二國皆赤狄别種)鐸辰(同上)
無終(山戎國名)肅慎(北狄也)
鮮虞(白狄别種在中山)肥(白狄别種在鉅鹿)
鼓(同上)東夷(郯莒徐夷之類)
羣舒(舒庸舒鳩之類皆東夷國)根牟
夷虎(蠻之叛楚者)淮夷(魯東夷)
三夷(從越之戎)盧戎(南蠻國)
山夷(今之溪洞)蠻氏(戎别種)
戎蠻(蠻之居中國者)濮(南夷)黎(並東戎國)
地名譜第四十
陸淳曰天有列宿之號地有山川之名尚矣與人倫並
今其文禹貢及山海經載其大略而春秋經國邑之名
又詳然書契以來歷代千百餘年其名號處所因緣改
變加以四方之語音聲有楚夏文字有異同或一地二
名或二地一名或得他國田邑以為已屬既難綜會又
多謬誤疑闕自禹貢之經猶與地里相錯又况傳記雜
書而可必處其異同似是而非似非而是者甚衆非精
敏兼通不能淹濟其終始以獨見於千載之表也六合
之内山川國邑道塗關津春秋多見其事盟會征伐各
有所趣周流迂直可得而推日月遠近可得而校凡地
名之變易經傳有起發者有經書所改之名則傳以實
言之許遷于夷實城父齊侯衛侯次于垂葭實郥氏之
比是也經傳未改之名傳發所改為文而稱經以為實
者許遷于析實白羽公會齊侯于祝丘實夾谷之比是
也皆謂地理舊名絶于當時而史記有遺文者也若二
名當時並存則通兩文互見黑壤犬丘時來之屬是也
此皆經傳起事之常猶卿大夫名氏並見非例也傳曰
閨門之外實薰隧薰隧之地在門外非地名也其明年
子産殺子析之罪稱薰隧之盟是以丘明就於盟薰隧
傳發之學者推求之其庶乎彊場之邑一彼一此所屬
無常如陳之焦夷後之楚邑莒魯之鄆亦無一定故今
地名唯以先者為主其變改私易學者可尋而知世人
以河東汾隂為齊所盟葵丘又謂犨縣魚陵為楚公子
黑肱所次魚陂楚師分涉於彭澤為豫章之彭澤吳人
入棘櫟為河南翟末學之徒各互所見若此甚多古人
之教戒以闕疑苟不廣見亦乃不知所疑也
隱
蔑(魯地元年)鄢(鄭地)宿(風姓國)潛(魯地二年)極(附庸國)
唐(魯地)密(莒地)石門(齊地三年)牟婁(杞地四年)清(衛地)
濮(陳地水名)長葛(鄭地)棠(魯地或曰在宋五年)艾(齊地六年)中丘(魯地七年)
楚丘(衛地)垂(衛地八年)邴(鄭邑)瓦屋(周地)浮來(紀地)
郎(魯地九年)防(魯地)菅(宋地十年)郜防(宋地)時來(魯地十一年)
桓
許田(魯國近許之田也二十年)越(衛地)稷(宋地三年)郜(姬姓國)
鄧(蔡地)嬴(齊地三年)蒲(衛地)郕(姬姓國)讙(魯地)
祝丘(魯地五年)成(魯地六年)咸丘(魯地七年)桃丘(衛地十年)惡曹(闕十一年)
折(闕)夫鍾(郕地)闞(魯地)曲池(魯地十二年)榖丘(宋地)
虚(宋地)龜(宋地)武父(鄭地)櫟(鄭地十五年)袲(宋地)
向(魯地十六年)黃(齊地十七年)趯(魯地)奚(魯地)濼(水名在齊南十八年)
莊
郱鄑郚(紀三邑元年)禚(齊地二年)滑(鄭地三年)酅(紀邑)
榖(齊地七年)蔇(魯地九年)乾時(齊地)洙(魯地)長勺(魯地十年)
乘丘(魯地)莘(虢地)鄑(魯地十一年)北杏(齊地十三年)柯(齊地)
鄄(衛地十四年)郳(邾地十五年)幽(宋地十六年)遂(小國十七年)
濟西(魯地或曰曹地十八年)扈(鄭地二十三年)洮(魯地二十七年)城濮(衛地)
郿(魯地二十八年)諸(魯地二十九年)鄣(紀邑二十年)魯濟(魯地水名)薛(魯地三十一年)
秦(魯地)小榖(齊地三十二年)梁丘(宋地)
閔(總地名二)
落姑(齊地元年)陽(閔二年)
僖
夷儀(邢地元年)檉(宋地)偃(邾地)酈(魯地)楚丘(衞地二年)
江(小國)下陽(虢地)貫(宋地)陽榖(齊地三年)陘(楚地四年)
召陵(楚地)牟(小國五年)弦(小國)首止(衛地)新城(鄭地六年)
寗母(魯地七年)葵丘(宋地九年)鹹(衛地十三年)緣陵(把地十四年)沙鹿(魯山)
牡丘(闕十五年)匡(衛地)婁林(徐地)韓(國名)淮(水名十六年)
卞(魯地十七年)甗(齊地十八年)曹南(曹之南鄙十九年)邢(國名二十年)
鹿土(宋地二十一年)盂(宋地)薄(宋地)升陘(魯地二十二年)
泓(闕)向(莒地二十六年)踐土(鄭地二十八年)温(國)河陽(晉地)
翟泉(周地二十九年)帝丘(衛地三十一年)介(小國)殽(晉要地或曰山名三十五年)
箕(晉地)
文
戚(衛地元年)彭衙(秦地三年)垂隴(鄭地)令狐(晉地七年)須句(邾地)
郚(魯地)衡雍(八年)㬥(鄭地)女栗(闕十年)厥貉(闕)
承匡(宋地十一年)諸(魯地)何曲(晉地十二年)鄆(魯地)沓(闕十三年)
棐(鄭地)新城(宋地十四年)郪丘(齊地十六年)
宣
棐林(鄭地元年)平州(齊地)大棘(宋地二年)黑壤(晉地七年)平陽(魯地八年)
欑函(狄地)辰陵(陳地十一年)邲(鄭地十三年)清丘(衛地)無婁(杞地十五年)
斷道(晉地十七年)笙(魯地十八年)
成
赤棘(晉地元年)新築(衛地二年)鞌(齊地)袁婁(齊地)汶陽(魯地)
蜀(魯地)棘(楚地三年)鄆(魯地四年)蟲牢(鄭地五年)馬陵(衛地七年)
州來(楚地)中城(魯地九年)瑣澤(鄭地十二年)交剛(鄭地)鍾離(楚地十五年)
葉(闕)戚(闕)鄢陵(鄭地十六年)沙隨(宋地)苕丘(晉地)
柯陵(鄭地十七年)貍脤(魯地)彭城(宋地十八年)虚朾(闕)鹿囿(魯地)
襄
鄫(鄭地元年)虎牢(鄭地二年)長樗(晉地三年)雞澤(晉地)善道(闕五年)
鄬(鄭地七年)費(魯地)鄵(鄭地)邢丘(晉地八年)戲(鄭地九年)
柤(楚地十年)蕭魚(鄭地)亳城北(鄭地十一年)台(魯地十二年)
鄆(莒地)邿(齊地十三年)遇(魯地十五年)成郛(魯地)劉(魯地)
溴梁(梁地十六年)成(魯地)桃(魯地十七年)柯(衛地)祝柯(齊地十九年)
西郛(魯地)武城(魯地)澶淵(衛地二十年)漆閭丘(邾地二十三年)
曲沃(晉地)雍榆(晉地)重丘(齊地二十五年)
昭
漷(邾地元年)太原(晉地)鄆田(魯地)蚡泉(魯地五年)紅(魯地八年)
比蒲(魯地十一年)祲祥(闕)厥憖(闕)申(姜姓國)乾谿(楚地十三年)
平丘(衛地)長岸(楚地十七年)白羽(楚地)鄸(魯地二十年)昌間(魯地二十二年)
皇(周邑)郊(周邑)雞父(楚地二十三年)狄泉(周地)黃父(二十五年)
陽州(齊地)野井(齊地)曲棘(宋地)鄟陵(闕二十六年)
乾侯(晉地二十二年)適歷(晉地三十一年)成周(周地三十二年)
定
拔(闕年三)臯鼬(鄭地四年)栢舉(楚地)沙(衛地七年)瓦(衛地八年)
曲濮(衛地)五氏(晉地九年)夾谷(齊地十年)鄆讙龜隂(魯地)
郈(魯地)費(魯地)安甫(闕)蕭(附庸國十一年)垂葭(衛地十三年)
晉陽(晉邑)蛇淵囿(魯地)朝歌(晉地)檇李(越地十四年)牽(衛地)
莒父(魯地)霄(魯地)渠蒢(闕十五年)漆(魯地)
哀
漷東(邾地二年)沂西(邾地)句鐸(小邾地)鐡(衛地)州來(楚地)
啓陽(魯地三年)西郛(魯地四年)毗(魯地四年)邾瑕(魯地六年)闡(魯地八年)
雍丘(宋地九年)艾陵(齊地十二年)橐臯(楚地十二年)鄖(衛地)嵒(宋鄭縣地十三年)
黃池(鄭地)
啖子曰天下有道諸侯各守疆域非有王事未嘗敢自
出其竟春秋時諸侯恣矣朝聘盟會侵伐圍襲遷追奔
逃如入出居之類未嘗休息也甚者踰一二年越數千
里而不知有社稷人民之守夫子惡之故因其所適而
紀其地以示去國之遠邇行事之當否且言志其實也
(不書某地則事若不實)然地名雖存而不係所屬國分(如河陽屬晉而不言)
(晉河陽之類)歴年滋多學者不知處所故今總會其名各從
所屬使學者易曉其左氏傳有非當時地名經所不載
者此不論焉其有一地再見者則於前年題之後不再
叙其未諭者則闕焉以俟來者
春秋集傳纂例卷十
