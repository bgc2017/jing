易緯乾元序制記漢鄭康成注
乾元亨利貞道之用也微明所接德由備也(道之用者道之所起也備)
(乾為天天豳微萌明之道之所交也德由是故備謂經稱元亨利貞也)文王比隆興始霸(文王)
(比德於乾之隆盛謂其龍德長人以善通其嘉會利貞之義乾之以正始霸四方被江漢之上)伐崇作靈
臺受赤雀丹書稱王制命示王意(入戊午蔀二十九年時有赤雀銜丹書而授之)
(鄭按詩文王萹孔穎達正義引此文作是類謀又引注稱康成今故據以為康成所注又上文興始霸原本作興)
(起霸今亦據正義文改)序錄著卦科合謀(序錄序王錄著卦為六十四卦經科設王令之卦)
言道深微幽虚恢(深微幽虚言純精無形恢大也)乾一言糺圖侯(此一言乾一守糺猶)
(正侯要終也誤按此注疑有脱)神爛天地塞(塞滿言乾之神明爛然滿天地之間也)文王用
其不倦武發修其質素周公用其節序三聖首乾德各就
乾元利貞每遺夕惕若厲懼後戒(言三聖俱首乾德而所有同異厚當為亨文王自朝)
(至於日昃不遑暇食是乾乾不倦武王承而行之不敢有加是乾之質素周公制禮作樂光文武之業是乾之節厚六長)
(人以善嘉會通禮利慎於義幹事能正六德靡悔戰戰兢兢三聖同之也按節序據注應作節候)是類摘表
甄符應合命精克慎不合(甄絶三聖俱知天命能挺興衰之表象及瑞之所應合明天命精微)
(之道極慎不合道也)鈎效紀錄興亡授度(效驗言天能鈎驗五精記其次第興亡天人皆受法度或)
(爲授)天子必思易先知萬世爲國著柄(柄本要也)察之在失之
去每云天命在主摽操(存在去亡操行主王之存亡天命要主之所行用道興王也)
六十四卦各括精受節以歷紀道(括從絬精受節謂各用事於諸月以應紀)
(明天道謂寒温之節與蔵者也)因象著命取佐書以州土之運次衡伍
(因象著命謂叙其世數及名姓取佐捉下輙皆以州土之運以之卦於土各有卦分相當衡亭行為位之按)
(此注疑有脱誤)一歲十二月三百六十五日四分度之一(文宜言四)
(分日之一一日行一度因言度)餘二十(餘小餘即上四分度之一分數)四分一日以爲
八十分二十爲之(四分一日以爲大分則八十以爲小分則二十小分四爲一大分)消
息十二月月居六日七分十二月居七十三日一百八
十分居四分(消息十二月正居七十二日通計餘分八十日四分則七十三日八十分之四也)
三公十二月月居六日七分十二月居七十三日一百
八十分居四分(按此下尚應有九卿一條方合五德之數蓋有脱文也)二十七大
夫十二月月居六日七分十二月居七十三日一百八
十分居四分八百一十二諸侯十二月月居六日七分
十二月居七十三日一百八十分居四分合德之分(五德)
(辟公卿大夫諸侯也)三十日得三十五(此則五卦之餘)分三十盡十二月
六十卦餘分適四百二十分五日四分日一(其法以餘分來乘卦)
(得四百二十以八十餘已則五日四分日一矣此則方伯不與餘之也矣)辟卦温氣不效六
卦陽物不生土功起(六卦謂泰卦大壯也夬乾姤也盛陽時温氣不效故陽物不生土功)
(起也○按注姤下尚當有遯卦疑脱文)三卦陽氣不至疾傷日蝕既(三卦謂泰)
(大壯夬此陽氣盛息其候决温其氣不至故辟憂疾日蝕既日矣)六卦不至震水涌(其上)
(三卦不效後三卦又不效於是隂乘其陽故地震水涌也)寒氣不效六卦不至冬榮
實物不成夏寒傷生冬温傷成日月不明四時失序萬
物散去(六卦謂否觀剥坤復臨盛隂用事而寒氣不效萬物冬榮實物不成其衝必有大寒傷生物者)
(也)辟卦七十三日日分之四常風亂先王之法度常風
(常風每卦用事有暴風也○按正文法度下常風二字疑衍)寒不時所威不得其人
(謂春夏有寒效也)秋不霜行春令緩刑罰冬不冰行秋令免有
罪春凍不解(亦謂温效於秋初也)必有受命所亡(謂受命之君所誅滅)奢侈
過度刑罰妄行百姓急不足困飢作奢此受命所行(言王)
(者雖有際會安在其行之會)辟殺之法十二卦常蒙三十六年殺非
受命所亡也(常不清明非受命所亡言此君臣自相殺之候○按非受命所亡也應作正文常不)
(清明以下應作注原本以正文混作注以注混作正文今俱訂正)卦不至爲三年二卦
不至爲六年三卦不至爲九年四卦不至爲十二年五
卦不至爲十五年六卦不至爲十八年七卦不至爲二
十一年八卦不至爲二十四年九卦不至爲二十七年
十卦不至爲三十年十一卦不至爲三十三年十二卦
不至爲三十六年(不至謂温不效乃不清明也)卦始用事象東風雨
象施于也(按于下疑有脱字)西方至象作威也南風有罪也(按有)
(罪上當有脱字)北風至熟無罪也(按熟疑應作殺蓋以殺變煞而誤者)東北爲雨
西南爲正東南爲温西北爲寒(謂始用事也文按此注原本混入正今訂正)
用事東北爲雨西南爲正也東北南西皆風東南温西
北爲寒(皆謂用事日也○按東北南西二句原本混作注皆謂句混作正文今俱訂正)觀六四
知其正此候及四位之人非獨辟之候卦要法謹察卦
用事日分數當寒者寒當暑者暑當風者風當雨者雨
此平法(二爲升氣五爲降氣升陽爲陽升隂馬寒降陽爲風降隂爲雨也)謹司六月中
寒温風雨記其日與時發時以驗方來萬全不失一(降效)
(驗也)夏升降寒隂三過度涌水爲敗夏升陽降陽温三過
度降雨爲敗(謂六三上六也當微寒過故爲敗也)坎初冬至廣莫震初春
分明庶離初夏至景風兊初秋分霜下卦候到占法(此四)
(卦者始效分至二十四氣之主故候其初用事以占之失)復姓角名宫赤黃色長八
尺一寸三十六世臨姓商名宫黃白色長八尺三寸一
分七十二世泰姓商名宫黃白色長七尺六寸三十六
世(按隋書王劭𫝊稱坤電圖云泰姓商名宫黃色長八尺六十世與此不同疑此即引坤靈圖原文而𫝊寫)
(互異者)大壯姓商名角蒼白色長七尺三寸九分百三十
一世右聖人受命瑞應之至聖人殺龍聖人興起河圖
出之者(按此與上下文不相属當有錯誤据隋書王劭𫝊馬驌繹史引坤靈圖文有聖人受命瑞應先)
(於河瑞應之至聖人殺龍龍不可殺皆盛氣也云云疑即此文而中有脱落耳)姤姓角名商蒼
白色長六尺三寸二十八世遯姓宫名商黃白色長五
尺九寸八分五十六世否姓宫名商黃白色長五尺六
寸一分七十二世觀姓宫名角蒼白色長五尺三寸二
分百三十世剥姓商名宫黃白色長五尺九寸九分百
二十世古君子得衆人所助聖人興起必乾土故大人
動得中君子受命法地蛇(聖人興起必乾土之中者言必擇土中而天下也此在簡)
(柝預在此章之載○按毛詩孔疏引坤靈圖云法地之瑞黃龍中流見於洛又繹史引坤靈圖云君子得衆人)
(之助瑞應先見於陸瑞應之至君子法地蛇不如龍陸不如河與此文俱相合疑自古君子以下俱當爲坤靈)
(圖之文而中有脫簡耳)乾姓商名商白色享國百二十坤姓商
名宫黃色享國百二十震姓角名蒼色享國七十二
(按名下脱一字)巽姓角名角蒼色享國六十四離姓徵名
徵赤色享國六十四兊姓商名商白色享國六十四
坎姓羽名羽黑色享國七十二艮名宫黃色享國
七十二(按艮字下脫去二字)帝者雒書居處法(亦宜有右字以脫耳○按居處)
(法蓋亦雒書緯名以上疑引其詞而以此語題之故云脱右字也)復始祖受命而王子
孫入其元百六歲當陽旱不生(此天下故災之常也王者受命皆有災會但言)
(夏者舉一隅小示之也不生物無生者也災其惟以人軌年除軌數筭盡則厄也甲乙爲飢丙丁爲旱率如此)
(也○按據注則正文應有夏字疑復即夏之訛也)賢子繼世而立有災方來豫
畜而待之此所謂轉禍爲福天災雖至萬民無飢寒之
色(按以上疑亦坤靈圖注文而混錯在此者)冬温傷藏日月不明四時失序
萬民散失有受者常寒作藏也霜(按此處原闕一字)深也温賞
予也雨不時特妄賞賜也霜不時殺無罪風不時令妄
出也冬不冰行春令免有罪也春凍不解行冬令執無
罪也西風至作威也南風至免有罪也北風至執無罪
(皆謂卦之不效逆四時)夏升陽降温三過度雨爲敗(謂九三上九也當徵而遇)
(過度其敗宜爲風也)坎初六冬至廣莫風九二小寒六三大寒六
四立春條風九五雨水上六驚蟄震初九春分明庶風
六二清明六三榖雨九四立夏温風六五小滿上六芒
種離初九夏至景風六二小暑九三大暑九四立秋凉
風至六五處暑上九白露兊初九秋分閶闔風霜下九
二寒露六三霜降九四立冬始冰不周風九五小雪上
六大雪也
