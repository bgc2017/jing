三易備遺卷四
宋朱元昇撰
隂儀三十二卦長分消翕例
巽宫五姤起坤(過大)起剥
鼎起比恒起觀
巽起豫井起晉
蠱起萃升起否
坎宫六訟起謙困起訟
(濟未)起蹇解起漸
渙起(過小)坎起旅
蒙起咸師起遯
艮宫七遯起師咸起蒙
旅起坎(過小)起渙
漸起解蹇起(濟未)
艮起困謙起訟
坤宫八否起升萃起蠱
晉起井豫起巽
觀起恒比起鼎
剥起(過大)坤起垢
周禮太卜簭人並掌三易之法是以知周人筮法不獨
用周易也自連山歸藏失其𫝊筮法惟周易可考耳以
周易筮者尚其變朱子文公著易學啟蒙具占變之例
三十二圖為之跋曰三十二圖反復之則為六十四圖
圖以一卦為主而各具六十四卦凡四千九十六卦與
焦贛易林合其條理精密有先儒所未𤼵者覽者詳之
今予以予所具連山易長分消翕圖參之文公所具占
變圖蓋一而二二而一者也第文公言夫象之變之所
之而不言夫數之往者順來者逆也言夫四千九十六
卦之與焦贛易林合不言夫周易之占變與連山易之
占長分消翕合也予恨生世之不早不逢文公之時不
得執經考亭難疑荅問以𤼵明三易之藴抑予之不遇
亦連山歸藏易之不遇也歟蔡季通有言曰所謂三易
者皆本於伏羲之圖而取象繫辭以定吉凶者名不同
耳連山首艮歸藏首坤周易首乾連山歸藏雖不𫝊意
其作用必與周易大異然作用雖異其為道則一太極
也噫季通之言似矣烏知連山之作用與周易之作用
本不大異予焉得與斯人同時而尚論古之人也
三易備遺卷四
