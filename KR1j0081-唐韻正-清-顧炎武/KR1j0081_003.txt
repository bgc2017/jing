唐韻正卷三崑山顧炎武撰
上平聲
十七眞
十八諄
(古與十七眞通為一韻)
十九臻
(古與十七眞十八諄通為一韻按眞諄臻不與耕清青相通然古人於耕清青韻中)
(字徃徃讀入眞諄臻韻者當繇方音之不同未可以為據也詩三百五篇並無此音孔子傳易於屯曰雖)
(磐桓志行正也以貴下賤大得民也於觀曰觀國之光尚賓也觀我生觀民也觀其生志未平也是平正)
(皆從民字讀矣於革曰天地革而四時成湯武革命順乎天而應乎人於節曰天地節而四時成節以制)
(度不傷財不害民於繫辭傳曰君不密則失臣臣不密則失身幾事不密則害成是成貞皆從人民臣字)
(讀矣至屈宋亦多此音離騷皇覽揆余于初度兮肇錫余以嘉名名余曰正則兮字余曰靈均是名從均)
(字讀矣卜居寜誅鋤艸茅以力耕乎将㳺大人以成名乎寧正言不諱以危身乎将從容富貴以媮生乎)
(寧超然高舉以保眞乎将哫訾慄斯喔咿嚅唲以事婦人乎寧亷潔正直以自清乎将突梯滑稽如脂如)
(韋以絜楹乎是耕名生清楹皆從身字讀矣九辯泬寥兮天高而氣清寂廖兮收潦而水清憯悽増欷兮)
(薄寒之中人愴怳懭悢兮去故而就新坎廩兮貧士失職而志不平廓落兮羇旅而無友生惆悵兮而私)
(自憐燕翩翩其辭歸兮蟬寂漠而無聲鴈雝雝而南逝兮鵾雞啁哳而悲鳴獨申旦而不寐兮哀蟋蟀之)
(宵征時亹亹而過中兮蹇淹畱而無成是清平生聲鳴征成皆從人字讀矣又如天淵二字古與眞諄同)
(韻者也而乾彖傳形成貞寧皆從天讀文言正精情平皆從天讀訟彖傳成正皆從淵讀大畜彖傳正從)
(賢天讀今呉人讀耕清青皆作眞音以此知五方之音雖聖人有不能改者)
二十文
(古與十七眞十八諄十九臻通為一韻)
二十一殷
(古與十七眞十八諄十九臻二十文通為一韻)
二十二元
(古與十七眞十八諄十九臻二十文二十一殷通為一韻)
二十三魂
古與十七眞十八諄十九臻二(文二十一殷二十二元通為一韻)
二十四痕
(古與十七眞十八諄十九臻二十文二十一殷二十二元二十三魂通為一韻)
二十五寒
(古與十七眞十八諄十九臻二十文二十一殷二十二元二十三魂二十四痕通為一韻)
二十六桓
(古與十七眞十八諄十九臻二十文二十一殷二十二元二十三魂二十四痕二十五寒通為一韻)
二十七刪
(古與十七眞十八諄十九臻二十文二十一殷二十二元二十三魂二十四痕二十五寒二十六桓通為)
(一韻)
二十八山
(古與十七眞十八諄十九臻二十文二十一殷二十二元二十三魂二十四痕二十五寒二十六桓二十)
(七刪通為一韻)
唐韻正卷三
