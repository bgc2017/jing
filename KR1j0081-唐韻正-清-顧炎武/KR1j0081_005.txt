唐韻正卷五崑山顧炎武撰
下平聲
十陽
十一唐
(古與十陽通為一韻)
十二庚
(此韻當分為二)
庚(古行切)
古音古郎反(詩七月二章春日載陽有鳴倉庚女執懿筐遵彼微行爰求柔桑)大東六章雖則七襄
(不成報章睆彼牽牛不以服箱東有啟明西有長庚有捄天畢載施之行)史記孝文紀大橫庚庚余為
天王夏啟以光(太史公自序管蔡相武庚將寧舊商及旦攝政二叔不饗殺鮮放度周公為盟太任十)
子周以宗彊(晉陸機管叔鮮贊公旦居攝三監叛亡或放或殛并禍武庚)韻補庚居郎切說文庚位
(西方象秋時萬物庚庚有實也釋名庚剛也堅彊貌也)莊子庚桑楚音義曰庚桑姓也太史公書作亢
桑按今史記莊周傳作亢桑子列子作亢倉子(又按説文唐穅皆以庚得聲)
更
古音同上(禮記少儀怠則張而相之廢則埽而更之)漢司馬相如長門賦衆雞鳴而愁予兮起視月
(之精光觀衆星之行列兮畢昴出於東方望中庭之藹藹兮若季秋之降霜夜曼曼其若嵗兮懐鬰鬱其)
(不可再更澹偃蹇而待曙兮羌亭亭而復明妾人竊自悲兮究年嵗而不敢忘)越絶書計倪内經王無
忽忘愼無如㑹稽之饑不可再更(太玄經更次六入水載車出水載杭宜于王之更)測童牛角馬變
(天常也車杭出入其道更也更不更能自臧也駟馬跙跙更御乃良也不終之代不可長也)玄衝裝徙
鄉止不行衆温柔堅寒剛密不可間成不可更(焦仲卿妻詩中有雙飛鳥自名為鴛鴦仰頭相向鳴夜)
(夜達五更行人駐足聽寡婦起徬徨多謝後世人戒之愼勿忘)後漢書樊宏傳封族兄忠更父侯更父
即亢父也(張弨曰說文㪅从攴丙聲玉篇以正文末註今作更)
秔
古音同上(急就篇稻黍秫稷粟麻秔通章皆用陽韻)説文秔以禾亢聲
羹
古音同上(詩蕩六章文王曰咨咨女殷商如蜩如螗如沸如羹小大近喪人尚乎由行内奰于中國覃)
及鬼方(閟宫四章秋而載嘗夏而楅衡白牡騂剛犧尊將將毛炰胾羹籩豆大房萬舞洋洋孝孫有慶)
俾爾熾而昌俾爾壽而臧保彼東方魯邦是常(禮記禮運然後退而合亨體其犬豕牛羊實其簠簋籩)
豆鉶羹祝以孝告嘏以慈告是謂大祥(楚辭招魂室家遂宗食多方些稻粢穱麥挐黃梁些大苦醎酸)
(辛甘行些肥牛之腱臑若芳些和酸若苦陳吳羹些臑鼈炮羔有柘漿些鵠酸臇鳬煎鴻鶬些露雞臛蠵)
(厲而不爽些粔籹蜜餌有餦餭些瑤漿&KR2597;勺實羽觴些挫糟凍飲酎清涼些華酌既陳有瓊漿些歸反故)
室敬而無妨些(大招五穀六仞設菰梁只鼎臑盈望和致芳只内鶬鴿鵠味豺羮只魂乎歸徠恣所嘗)
只(韓非子内儲說下夫挾相為則責望自為則事行故父子或怨譟取庸作者進美羹說在文公之先)
(宣言與句踐之稱如皇也故桓公藏蔡怒而攻楚吳起懐瘳實而吮傷)淮南子人間訓糲粢之飯藜藿
之羹冬日則寒凍夏日則暑傷(泰族訓家老異飯而食殊器而享子婦跣而上堂跪而斟羹)史記龜
(䇿傳紂有諛臣名為左彊誇而目巧教為象郎將至於天又有玉牀犀玉之器象箸而羹)急就篇餅餌
麥飯甘豆羹(易林豫之小畜蝙蝠夜藏不敢晝行酒為酸漿魴臰鮑羹)隨之艮刲羊不當血少無羹
女執空筐不得採桑(漢楊雄蜀都賦甘甜之和芍藥之羹江東鮐鮑隴西牛羊)張衡東京賦物牲辨
(省設其福衡毛炰䐁胉亦有和羹滌濯静嘉禮儀孔明萬舞奕奕鐘鼔喤喤靈祖皇考來顧來饗神具醉)
止降福穰穰(後漢書李固傳坐則見堯於牆食則覩堯於羹)梁江淹學梁王兔園賦乃射宿餌魴前
繳鷫鷞青黏黃梁臛鼈胾羹臑㹠柘漿(左傳昭十一年楚子城陳蔡不羹釋文音郎正義曰古者羹臛)
(之羹音亦為郎故魯頌楚辭急就章與房漿糠為韻近世以來獨以此地音為郎耳)陳第曰羹音岡
阬(客庚切)
古音苦岡反(楚辭九歌大司命髙飛兮安翔乗清氣兮御隂陽吾與君兮齊速導帝之兮九阬)莊子
(天運篇吾又奏之以隂陽之和燭之以日月之明其聲能短能長能柔能剛變化齊一不主故常在谷滿)
(谷在阬滿阬塗卻守神以物為量其聲揮綽其名髙明)左傳哀十四年阬氏葬諸丘輿阬音苦庚反或
音岡(漢書揚雄傳甘泉賦陳衆車於東阬兮校獵賦跇巒阬註竝讀作岡)説文阬从&KR0671;亢聲今此
(字兩收於十二庚四十二宕部中)
坑
古音同上(漢東方朔七諫髙山崔巍兮水流湯湯死日將至兮與麋鹿同坑坑文苑作岡)說苑敬愼
(篇吾嘗見江河乾為坑正冬采榆葉仲夏雨雪霜千乗之君萬乗之主死而不葬)易林大壯之困道濕
為坑輪陷躓僵(馬融圍棊賦已下險口兮鑿置清坑窮其中罫兮如鼠入囊收死卒兮無使相迎當食)
(不食兮反受其殃)
盲(武庚切)
古音武郎反(老子五色令人目盲五音令人耳聾五味令人口爽馳騁田獵令人心發狂難得之貨令)
人行妨惟聾字非韻(荀子佹詩天地易位四時易鄉列星隕墜旦暮晦盲)昭昭乎其知之明也郁郁
(乎其遇時之不祥也拂乎其欲禮義之大行也闇乎天下之晦盲也)吕氏春秋尊師篇且天生人也而
(使其耳可以聞不學其聞不若聾使其目可以見不學其見不若盲使其口可以言不學其言不若爽使)
其心可以知不學其知不若狂惟聾字非韻(任數篇何以知其聾以其耳之聰也何以知其盲以其目)
之明也易林乾之遯翅折目盲為鳩所傷(否之噬嗑伯蹇叔盲足痛難行終日至暮不離其鄉)大
(有之益左眇右盲視暗不明下民多孽君失其常急就篇痂疕疥癘癡聾盲)太玄經沈測沈于美作
(聾盲也宛雛沈視擇食方也雕鷹髙翔在腐糧也見票如累其道明也離婁赤肉食不臧也)參同契謬
(誤失事緒言還自敗傷别序斯四象以曉後生盲說文盲从目亾聲)釋名盲茫也茫茫無所見也
(周禮内饔豕盲眡而交睫腥杜子春云盲眡當為望視)
蝱
古音同上(亦作䖟管子地員篇其山之旁有彼黃䖟及彼白昌山藜葦芒羣藥安聚以圉民殃)易林
解之晉去如奔䖟害不能傷(淮南子見啄字下晉書潘岳傳激矢蝱飛蝱音莫亾反)說文蝱从䖵
(亾聲)
莔
古音同上(亦作蝱詩載馳三章陟彼阿丘言采其蝱女子善懐亦各有行許人尤之衆穉且狂)韻補
(莔貝母艸說文莔从艸朙省聲朙謨郎切徐鍇繫傳曰貝母一名莔治目昡不得返顧許穆夫人思歸衛)
(不得而作詩曰言采其莔今詩作蝱假借愚按蝱莔二字同音蓋傳冩之誤漢張衡西京賦王芻莔臺蔡)
(邕述行賦&KR1666;菼奥與臺莔皆作莔)
橫(户盲切)
古音黄(楚辭九辯收恢台之孟夏兮然欿傺而沈藏葉菸邑而無色兮枝煩挐而交横顔淫溢而將罷)
(兮柯彷彿而萎黃萷櫹槮之可哀兮形銷鑠而瘀傷惟其紛糅而將落兮恨其失時而無當擥騑轡而下)
(節兮聊逍遥以相徉嵗忽忽而遒盡兮恐余壽之弗將悼余生之不時兮逢此世之俇攘澹容與而獨倚)
(兮蟋蟀鳴此西堂心怵惕而震盪兮何所憂之多方仰明月而太息兮步列星而極明)宋玉髙唐賦於
是水蟲盡暴乗渚之陽黿鼉鱣鮪交積從横(戰國䇿蘇秦說秦惠王約從連橫兵革不藏)荀子佹詩
幽闇登昭日月下藏公正無私反見從橫(靈樞經師傳篇鼻隧以長以候大腸脣厚人中長以候小腸)
目下果大其膽乃橫(論勇篇其肝大以堅其膽滿以傍怒則氣盛而胷張肝舉而膽橫眥裂而目揚毛)
起而面蒼(漢嚴忌哀時命車既弊而馬罷兮蹇邅徊而不能行身既不容於濁世兮不知進退之宜當)
(冠崔嵬而切雲兮劒淋離而從橫衣攝葉以儲與兮左祛挂於榑桑右衽拂於不周兮六合不足以肆行)
(司馬相如長門賦左右悲而垂淚兮涕流離而從橫舒息悒而璔欷兮蹤履起而徬徨揄長袂以自翳)
(兮數昔日之諐殃無面目之可顯兮遂頽思而就牀)淮南子說林訓未嘗稼穡粟滿倉未嘗桑蠶絲滿
囊得之不以道用之必橫(泰族訓輪員輿方轅從衡横)或從或横或合衆弱或輔富强王襃九懐
(芷閭兮葯房奮搖兮衆芳菌閣兮蕙樓觀道兮從橫)季春兮陽陽列艸兮成行余悲兮蘭生委積兮從
橫易林屯之否合從散橫燕秦以强(列女傳魯莊哀姜頌哀姜好邪淫于魯莊延及二叔驕妬縱橫)
慶父是依國嫡以亾齊桓征伐酖殺哀姜(急就篇烏承祿令狐橫通章皆用陽韻)太玄經應次三一
從一橫天綱䍚䍚(常次五其從其橫天地之常玄瑩立天之經曰隂與陽形地之緯曰從與橫表人)
之行曰晦與明(玄文故君子得位則昌失位則良小人得位則橫失位則喪)揚雄冀州牧箴冀土糜
沸炫沄如湯更盛更衰載從載橫(解嘲上說人主下談公卿目如燿星舌如電光一從一橫論者莫當)
(崔駰河南尹箴諸夏勁强是從是橫徹我牆屋而師尹不匡)後漢書丁鴻傳臣聞天不可以不剛不
(剛則三光不明王不可以不彊不彊則宰牧從橫周舉傳五經從橫周宣光)參同契委志歸虛無無
(念以為常證驗以推移心專不從橫寢寐神相抱覺寤候存亾顔色浸以潤骨節益堅强)魏文帝廣陵
(觀兵詩觀兵臨江水水流何湯湯戈矛成山林玄甲耀日光猛將懐暴怒膽氣正從橫誰云江水廣一葦)
可以航(於黎陽作千騎隨風靡萬騎正龍驤金鼔震上下干戚紛縱橫白旄若素霓丹旗發朱光)雜
(詩俯視清水波仰看明月光天漢回西流三五正縱橫艸蟲鳴何悲孤雁獨南翔)悼天賦氣紆結以塡
(胷不知涕之縱横時徘徊於舊處覩靈衣之在牀感遺物之如故痛爾身之獨亾)陳思王贈白馬王彪
(詩大谷何寥廓山樹鬰蒼蒼霖雨泥我塗流潦浩縱橫中逵絶無軌改轍登髙岡修坂造雲日我馬玄以)
黃阮籍莊論見下(呉録呉民歌時嵗倉卒賊縱横大㦸强弩不可當賴遇賢令彭子陽)晉張華博
(陵王宫俠曲騰超如激電迴旋如流光奮掣當手決交屍自縱橫寧為殤鬼雄義不入圜牆)左思蜀都
(賦都人士女袨服靚䊋賈貿鬻舛錯縱横異物詭譎竒於八方)蘇彦語箴爾乃游說縱橫騁枝時王
銜刃懐毒吐膏示芳利動春露害重冬霜(夏矦淳彈棊賦滑石周散勢縱横捭撥捶撇應無方)後魏
(衛操桓帝頌遽遭冦暴白骨交橫羯賊肆虐六郡凋傷羣惡相應圖及華堂旌旗輕指羯黨破喪)隋書
天文志臣有姦心上不明臣下縱橫大水浩洋(天下大亂兵士亂行戰死於野積尸縱橫餘殃不盡為)
水旱兵飢疾疫之殃(禮記緇衣引詩狐裘黃黃徐本作横音黄)白虎通璜者橫也釋名簧橫也於
(管頭横施於中也以竹鐡作於口橫鼔之亦是也陳第曰橫音黃說文橫以木黃聲)按橫字自漢傅
(毅舞賦羅衣從風長袖交橫始與傾聲并驚輕清冥為韻)
又音光(史記外戚世家先驅旄騎出橫城門如淳曰橫音光)三輔黃圖漢長安城北面西頭第一門
名橫門橫音光(水經注左傳昭公二十一年樂大心豐愆華牼禦華向於橫杜預曰梁國睢陽縣南有)
橫亭今在睢陽縣西南世謂之光城(淮南子玉横維其西北之隅註橫猶光也)
去聲則古曠反(禮記明堂位夏后氏以嶡註中足為横距之象横音古曠反又音光)樂記號以立橫
橫以立武音古曠反(詩閟宫箋其制足間有橫橫古曠反又音光)今此字三收於十一唐十二庚四
(十三映部中)
蝗
古音同上說文蝗以虫皇聲(宋庠國語補音蝗字下云范宣音禮記作橫聲類集韻竝音蝗為横是)
知古人讀橫為皇也(今此字三收於十一唐十二庚四十三映部中)
瑝
古音同上(說文瑝从玉皇聲)
喤
古音同上(詩斯干八章乃生男子載寢之牀載衣之裳載弄之璋其泣喤喤朱芾斯皇室家君王)執
(競不顯成康上帝是皇自彼成康奄有四方斤斤其明鐘鼔喤喤磬管將將降福穰穰)說文喤从口皇
(聲)
鍠
古音同上(魏陳思王文帝誄鸞輿幽藹龍旂太常爰迄太廟鐘鼔鍠鍠)晉傅玄鐃歌曲神祇應嘉瑞
(章恭享禮薦先皇樂時奏磬管鏘鼔殷殷鐘鍠鍠說文鍠以金皇聲)
韹
古音同上(今此字兩收於十一唐十二庚部中)
閍(甫盲切)
古音甫郎切(爾雅釋宫閍謂之門李巡曰閍廟門名孫炎曰詩云祝祭于祊是也詳見下)
祊
古音同上(詩楚茨二章濟濟蹌蹌絜爾牛羊以往烝嘗或剝或亨或肆或將祝祭于祊祀事孔明先祖)
是皇神保是饗孝孫有慶報以介福萬壽無疆(周禮大司馬羅弊致禽以祀祊註祊當為方聲之誤也)
詩曰以社以方(禮記禮器設祭於堂為祊乎外鄭氏曰祊祭明日之繹祭也謂之祊者於廟門之㫄因)
名焉(說文&KR2358;門内祭先祖所以徬徨詩曰祝祭于&KR2358;以示彭聲一作祊)按祊字自魏王粲思親詩咨
(于靡及退守祧祊始與寧征嬰為韻)
騯
古音㫄說文騯从馬㫄聲(今此字三收於十一唐十二庚部中)
觵(古横切)
古音光(說文觵从角黃聲)
觥
同上(詩卷耳三章陟彼髙岡我馬玄黃我姑酌彼兕觥維以不永傷)七月八章九月肅霜十月滌場
(朋酒斯饗曰殺羔羊躋彼公堂稱彼兕觥萬壽無疆)漢泰山都尉孔宙碑辭南畝孔饁山有夷行豐年
多黍稱彼兕觥帝賴其勲民斯是皇(魏陳思王車渠椀賦何明麗之可悦超羣寳而特章俟君子之間)
(宴酌甘醴於斯觥既娛情而可貴故永御而不忘劉楨魯都賦承彝執羃納觶授觴引滿輒釂滴瀝受)
觥(韻補觥姑黃切說文觵从角黃聲又曰俗觵从光)
侊
古音同上説文灮从人灮聲(今此字兩收於十一唐十二庚部中)
彭(薄庚切)
古音㫄(詩清人首章清人在彭駟介㫄㫄二矛重英河上乎翺翔)載驅三章汶水湯湯行人彭彭魯
道有蕩齊子翺翔(出車三章王命南仲往城于方出車彭彭旂旐央央天子命我城彼朔方赫赫南仲)
玁狁于襄(北山三章四牡彭彭王事傍傍嘉我未老鮮我方將旅力方剛經營四方)大明八章牧野
(洋洋檀車煌煌駟騵彭彭維師尚父時維鷹揚涼彼武王肆伐大商㑹朝清明)烝民七章四牡彭彭八
鸞鏘鏘王命仲山甫城彼東方(韓奕四章百兩彭彭八鸞鏘鏘不顯其光)駉首章有驈有皇有驪有
黃以車彭彭思無疆思馬斯臧(漢劉歆遂初賦求仁得仁固其常兮守信保志比老彭兮)蔡邕祖餞
(祝文神龜吉兆休氣煌煌著卦利貞天見三灮鸞鳴雍雍四牡彭彭君既升輿道路開張風伯雨師灑道)
中央陽遂求福蚩尤辟兵蒼龍夾轂白虎扶行(易大有九四匪其彭子夏傳本作㫄王弼註亦作匪其)
㫄云㫄謂三也(春秋成十八年晉侯使士魴來乞師襄十二年晉侯使士魴來聘公羊傳竝作彭)釋
(名彭排軍器也彭㫄也在㫄排敵禦攻也)
㮄
(見去聲四十三映韻)
篣
古音㫄(今此字兩收於十一唐十二庚部中)
搒
古音同上(說文搒从手㫄聲)
蒡
古音北朗反(今此字兩收於十二庚三十七蕩部中)
亨(許庚切)
古音許郎切(易坤彖傳坤厚載物德合无疆含弘光大品物咸亨)小畜彖傳徤而巽剛中而志行乃
亨履彖傳見下(大有彖傳其德剛徤而文明應乎天而時行是以元亨)噬嗑彖傳見下大過彖
傳剛過而中巽而說行利有攸往乃亨(遯彖傳遯亨遯而亨也剛當位而應與時行也小利貞浸而長)
也(升彖傳巽而順剛中而應是以大亨用見大人勿恤有慶也南征吉志行也)鼎彖傳見下旅彖
傳見下(小過彖傳小過小者過而亨也過以利貞與時行也)既濟彖傳既濟亨小者亨也利貞剛柔
正而位當也(太玄經事測丈人扶孤小子知方也男女事終家不亨也到耳順止逆聞順行也)漢班
(固典引厥道至乎經緯乾坤出入三光外運混元内浸豪芒性類循理品物咸亨)禰衡魯夫子碑文終
(日乾乾配天之行在險而正在困而亨窮達之運委諸穹蒼日月則隂天地不光聖叡殂崩大猷不綱)
(華陽國志後語陽升三九品物始亨帝紘失振任非其良趙昌禍階亂是用長羅州播蕩朱旌莫亢皮張)
不造戎醜攸行哀哀元黎顧瞻靡望(黃庭經五嶽之雲氣彭亨保灌玉盧以自償五形完堅無災殃)
(按亨字自漢王延壽魯靈光殿賦荷天衢以元亨始與精寜為韻)張弨曰說文作亯玉篇註俗作亨
瞠(丑庚切)
古音丑郎反(莊子夫子奔逸絶塵而回瞠若乎後矣瞠敕庚反又丑郎反)玉篇瞠丑庚丑郎二切
橕
古音同上(漢司馬相如長門賦刻木蘭以為榱兮飾文杏以為梁羅丰茸之游樹兮離樓梧而相橕)
(說文有樘字以木堂聲玉篇樘達郎丑庚二切廣韻但收入十一唐部)
鎗(楚庚切)
古音七羊反(晉書潘岳傳衝牙錚鎗慕容儁載記今之鏗鎗鎗並音七將反)説文鎗从金倉聲
鐺
(註云俗本音當俗者謂俗書鎗字為鐺也鐺本音當)晉書石季龍載記漆瓦金鐺音當說文鐺从金
當聲(今此字兩收於十一唐十二庚部中)
槍
古音七羊反(宋謝瞻張子房詩伊人感代工聿來扶興王婉婉幙中畫輝輝天業昌鴻門銷薄蝕垓下)
隕欃槍爵仇建蕭宰定都護儲皇(今此字兩收於十陽十二庚部中)
霙(於驚切)
鍈
古並音央(今此二字兩收於十陽十二庚部中)
英
古音同上詩清人見上(有女同車二章有女同行顔如舜英將翺將翔佩玉將將彼美孟姜德音不)
忘(著三章俟我於堂乎而充耳以黃乎而尚之以瓊英乎而)汾沮洳二章彼汾一方言采其桑彼其
之子美如英美如英殊異乎公行爾雅見下(楚辭離騷朝飲木蘭之墜露兮夕餐秋菊之落英苟余)
情其信姱以練要兮長顑頷亦何傷(九歌雲中君浴蘭湯兮沐芳華采衣兮若英靈連蜷兮既留爛昭)
(昭兮未央蹇將憺兮壽宫與日月兮齊光龍駕兮帝服聊翺游兮周章)九章涉江登崑崙兮食王英與
(天地兮比壽與日月兮齊光哀南夷之莫吾知兮旦余濟乎江湘)逺遊聞至貴而遂徂兮忽乎吾將行
(仍羽人於丹丘兮留不死之舊鄉朝濯髪於湯谷兮夕晞余身兮九陽吸飛泉之微液兮懐琬琰之華英)
管子地員篇五色雜英各有異章(荀子佹詩仁人絀約敖暴擅彊天下幽險恐失世英)漢嚴忌哀
(時命道壅塞而不通兮江河廣而無梁願至崑崙之縣圃兮采鍾山之玉英)王襃九懐乗虬兮登陽載
(象兮上行朝發兮蔥嶺夕至兮明光北飲兮飛泉南采兮芝英宣游兮列宿順極兮彷徉)易林賁之暌
驚駭逐狼不見雄英(揚雄甘泉賦靡薜荔而為席兮折瓊枝以為芳噏清雲之流霞兮飲若木之露英)
集乎禮神之囿登乎頌祗之堂(馮衍顯志賦髙吾冠之岌岌兮長吾佩之洋洋飲六醴之清液兮食五)
芝之茂英(席後右銘冠帶之貳從容有常威儀之華惟德之英)張衡南都賦及其糾宗綏族禴祠蒸
(嘗以速逺朋嘉賓是將揖讓而升宴于蘭堂珍羞琅玕充溢圓方琢琱狎獵金銀琳琅侍者蠱媚巾㡚鮮)
明被服雜錯履躡華英儇才齊敏受爵傳觴(爾其則有謀臣武將皆能攫戾執猛破堅摧剛排楗陷扄)
(蹵蹈咸陽髙祖階其塗光武攬其英是以闗門反距漢德久長)思玄賦占既吉而無悔兮簡元辰而俶
(裝旦余沐於清源兮晞余髪於朝陽漱飛泉之瀝液兮咀石菌之流英)蔡邕胡栗賦因本心以誕節兮
(凝育蘖之綠英形猗猗以豔茂兮佀翠玉之清明何根莖之豐美兮將蕃熾以悠長適禍賊之災人兮嗟)
夭折以摧傷(魏文帝倉舒誄既哲且仁爰柔克剛彼德之容兹義肇行猗與公子終然允臧宜逢介祉)
以永無疆如何昊天彫斯俊英(陳思王迷迭香賦信繁華之速實兮弗見彫於嚴霜芳暮秋之幽蘭兮)
(麗崑崙之芝英既經時而收采兮遂幽殺以増芳漢髙帝贊屯雲斬蛇靈母告祥朱旗既抗九野披攘)
禽嬰克羽埽滅雄英承機帝世功著武湯(大司馬曹休誄年未弱冠志在雄英髙揖名師發言有章東)
夏翕然稱曰龍光(劉劭趙都賦若乃季春元己辰火熾光挺新贈往袚于水陽朱幕蔽野綵帷連岡妖)
冶呈飾顔如春英(黃庭經日月列布設隂陽兩神相㑹化玉英淡然無味天人糧)上伏命門合明堂
(通利六府調五行金木水火土為王日月列宿張隂陽二神相得下玉英)晉陸雲贈顧尚書詩披雲藻
(繡來此舊鄉謙光自抑厥輝愈揚麗容魋翕孔好已張既照平林具我華英)宋王僧達祭顔光祿文義
窮㡬彖文蔽班揚性婞剛絜志度淵英(梁書劉之遴傳載漢書古本韓彭英盧呉述云淮隂毅毅杖劒)
周章邦之傑子實惟彭英化為侯王雲起龍驤(詩出其東門正義引白斾央央作英英)旂旐央央本
亦作英(韓詩英英白雲作泱泱潘岳射雉賦天泱泱以垂雲)說文英从艸央聲按英字自班固西
(都賦軼埃壒之混濁鮮顥氣之清英始與榮生嶸莖刑庭寧為韻白雉詩發皓羽兮奮翹英與精成為韻)
(王延壽魯靈光殿賦駢密石與琅玕齊玉璫與璧英與嶸泠驚精為韻琴操處女吟變化垂枝含㽔英兮)
(與榮名并清生為韻袁山松後漢書天下忠貞魏少英天下才英趙仲經此為變韻之始)
瑛
古音同上(易林豫之蠱茹芝餌黃飲食玉瑛)
磅(撫庚切)
古音普郎反(今此字兩收於十一唐十二庚部中)
烹
古音同上亦作亨詩楚茨見上(瓠葉首章幡幡瓠葉采之亨之君子有酒酌言嘗之)禮記禮運見
上(墨子耕柱篇鼎成三足而方不炊而自烹不舉而自臧不遷而自行)韓非子内儲說下狡兔盡則
良犬烹敵國滅則謀臣亾(史記越世家蜚鳥盡良弓藏狡兔死走狗烹)伍子胥傳事成為卿不成而
烹(淮隂侯傳狡兔死良狗烹髙鳥盡良弓藏敵國破謀臣亾)淮南子説林訓狡兔得而獵犬烹髙鳥
盡而强弩藏文子同(易林蠱之損弩弛弓藏良犬不烹内無怨女征夫在堂)太玄經竈次七脂牛
正肪不濯釡而烹(按烹字自魏陳思王矯志詩芝桂雖芳難以餌烹始與名為韻)張弨曰說文亯許
(兩切又暜庚切又許庚切俗改享烹亨三體廣韻亨註俗作烹)
京(舉卿切)
古音疆(詩定之方中二章望楚與堂景山與京降觀于桑卜云其吉終然允臧)下泉首章冽彼下泉
浸彼苞稂愾我寤歎念彼周京(正月首章正月繁霜我心憂傷民之訛言亦孔之將念我獨兮憂心京)
京哀我小心癙憂以痒(甫田四章曾孫之稼如茨如梁曾孫之庾如坁如京乃求千斯倉乃求萬斯箱)
黍稷稻粱農夫之慶報以介福萬壽無疆(文王五章侯服于周天命靡常殷士膚敏祼將于京)大明
(二章摯仲氏任自彼殷商來嫁于周曰嬪于京乃及王季維德之行太任有身生此文王)六章有命自
(天命此文王于周于京纘女維莘長子維行篤生武王保右命爾燮伐大商)皇矣六章依其在京侵自
阮疆陟我髙岡(下武首章下武維周世有哲王三后在天王配于京)文王有聲七章考卜維王宅是
鎬京篤公劉三章迺陟南岡迺覯于京(左傳莊二十二年懿氏卜繇是謂鳯凰于飛和鳴鏘鏘有媯)
(之後將育于姜五世其昌竝于正卿八世之後莫之與京)易林蠱之歸妹下泉苞稂十年九王荀伯遇
時憂念周京急就章門户井竈廡囷京(揚雄趙充國頌營平守節屢奏封章料敵制勝戚謀靡亢遂)
克西戎還師于京(雍州牧箴上帝不寜命漢作京隴山以徂列為西荒)法言寡見篇昔在姬公用於
(周而四海皇皇奠枕于京孔子用於魯齊人章章歸其侵疆)馮衍顯志賦發軔新豐兮裵回鎬京陵飛
(廉而太息兮登平陽而懐傷悲時俗之險阸兮哀好惡之無常棄衡石而意量兮隨風波而飛揚)班固
東都賦遂綏哀牢開永昌春王三朝㑹同漢京(梁鴻五噫歌陟彼北芒兮噫顧瞻帝京兮噫)魏武帝
(薤露歌惟漢廿二世所任誠不良沐猴而冠帶知小而謀彊猶豫不敢斷因狩執君王白虹為貫日已亦)
(先受殃賊臣持國柄殺王滅宇京蕩覆帝基業宗廟以燔喪播越西遷移號泣而且行瞻彼雒城郭微子)
為哀傷(陳琳武軍賦漢季世之不辟青龍紀乎大荒熊狼競以拏攫神寳播乎鎬京)黃庭經取津玄
(膺入明堂下溉嚨喉通神明坐侍華蓋游貴京飄飄三帝席清涼)晉成公綏魏相國舞陽宣文侯司馬
(公誄巴蜀作冦侵我邊疆乃眷西顧董統雍京丹麾所指莫之敢抗)晉鼙舞歌天命篇諸葛不知命肆
(逆亂天常擁徒十餘萬數來冦邊疆我皇邁神武秉鉞鎮雍京亮乃畏天威未戰先仆僵)陸雲寒蟬賦
(飇如飛焱之遺驚風眇如輕雲之麗太陽華靈鳯之羽儀睹皇都乎上京跨天路於萬里豈蒼蠅之尋常)
(故散騎常侍陸府君誄運在九五違嶮即康猗歟髙懿避風逺臧帝降大命丘園是揚祼將天邑舒藻)
舊京(張載扇賦夫裂素製圓剖竹為方五明起於名都九華興於上京)山海經海外北經北方禺彊
莊子註一作禺京(魏應璩與滿炳書是京臺之樂也得無流而不反乎與從弟君苗君胄書楚人流遁)
於京臺是用戰國䇿魯共公强臺之樂語(説文涼輬諒掠皆以京得聲)按京字自漢韋孟諷諫詩乃
(眷南顧授漢于京始與寧征平為韻韋玄成自劾詩致我小子越留于京與形聲為韻班固西都賦慱我)
(以皇道弘我以漢京與情為韻乃眷西顧實惟作京與靈成為韻幽通賦皇十紀而鴻漸兮有羽儀於上)
(京與靈聲為韻崔駰河南尹箴茫茫天區畫冀為京與營為韻)
麠
古音同上(説文麠从鹿畺聲)
麖
同上(說文麠或从京聲)
明(武兵切)
古音謨郎反今以字母求之佀當作彌郎反(書益稷元首明哉股肱良哉庶事康哉)洪範無虐煢獨
而畏髙明人之有能有為使羞其行而邦其昌(詩雞鳴二章東方明矣朝既昌矣匪東方則明月出之)
光東方未明首章東方未明顚倒衣裳(黃鳥二章黃鳥黃鳥無集于桑無啄我梁此邦之人不可與)
明言旋言歸復我諸兄大東楚茨竝見上(信南山六章是烝是亯苾苾芬芬祀事孔明先祖是皇神)
保是饗報以介福萬壽無疆(甫田二章以我齊明與我犧羊以社以方我田既臧農夫之慶)大明見
上(既醉二章既醉以酒爾殽既將君子萬年介爾昭明)民勞首章民亦勞止汔可小康惠此中國以
(綏四方無縱詭隨以謹無良式遏冦虐憯不畏明柔逺能邇以定我王)板八章昊天曰明及爾出王
蕩見下(烝民四章肅肅王命仲山甫將之邦國若否仲山甫明之)執競見上敬之日就月將學有
緝熈于光明佛時仔肩示我顯德行(有駜首章有駜有駜駜彼乗黃夙夜在公在公明明)易履彖傳
(履柔履剛也說而應乎乾是以履虎尾不咥人亨剛中正履帝位而不疚光明也)大有彖傳見上謙
彖傳謙亨天道下濟而光明地道卑而上行(噬嗑彖傳噬嗑而亨剛柔分動而明雷電合而章柔得中)
而上行(晉彖傳明出地上順而麗乎大明柔進而上行)暌彖傳説而麗乎明柔進而上行得中而應
乎剛(鼎彖傳巽而耳目聰明柔進而上行得中而應乎剛是以元亨)艮彖傳時止則止時行則行動
靜不失其時其道光明(旅彖傳旅小亨柔得中乎外而順乎剛止而麗乎明)屯象傳求而往明也屯
其膏施未光也泣血漣如何可長也(訟象傳不永所事訟不可長也雖小有言其辯明也)履象傳跛
(能履不足以有行也眇能視不足以與明也咥人之凶位不當也武人為于大君志剛也愬愬終吉志行)
也夬履貞厲位正當也元吉在上大有慶也(噬嗑象傳屨校滅趾不行也噬膚滅鼻乗剛也遇毒位不)
(當也利艱貞吉未光也貞厲无咎得當也何校滅耳聰不明也)夬象傳其行次且位不當也聞言不信
(聰不明也中行无咎中未光也无號之凶終不可長也)困象傳入于幽谷幽不明也困于酒食中有慶
(也據于蒺藜乗剛也入于其宫不見其妻不祥也豐象傳豐其蔀位不當也日中見斗幽不明也遇其)
(夷主吉行也六五之吉有慶也豐其屋天際翔也闚其户闃其無人自藏也)乾文言潛龍勿用陽氣潛
藏見龍在田天下文明終日乾乾與時偕行(禮記月令是月也毋用火南方可以居髙明可以逺眺望)
吕氏春秋同(郊特牲是故喪國之社屋之不受天陽也薄社北牖使隂明也)祭義其氣發揚于上
為昭明焄蒿悽愴(孔子閒居無聲之樂日聞四方無體之禮日就月將無服之喪純德孔明)中庸果
能此道矣雖愚必明雖柔必强爾雅見下(楚辭九歌東君暾將出兮東方照吾檻兮扶桑撫余馬兮)
安驅夜皎皎兮既明(天問何闔而晦何開而明角宿未旦曜靈安藏)九章惜誦擣木蘭以矯桂兮糳
(申椒以為糧播江蘺與滋菊兮願春日以為糗芳恐情質之不信兮故重著以自明)懐沙玄文處幽兮
矇瞍謂之不章離婁微睇兮瞽以為無明(悲回風悲回風之搖蕙兮心寃結而内傷物有微而隕性兮)
(聲有隠而先倡夫何彭咸之造思兮暨志介而不忘萬變其情豈可蓋兮孰虛偽之可長鳥獸鳴以號羣)
(兮艸苴比而不芳魚葺鱗以自别兮蛟龍隠其文章故荼苦不同畮兮蘭茝幽而獨芳惟佳人之永都兮)
(更統世而自貺眇逺志之所及兮憐浮雲之相羊介眇志之所惑兮竊賦詩之所明)卜居夫尺有所短
寸有所長物有所不足智有所不明(九辯見上竊悲夫蕙華之曾敷兮紛旖旎乎都房何曽華之無)
(實兮從風雨而飛颺以為君獨服此蕙兮羌無以異於衆芳閔竒思之不通兮將去君而髙翔心閔憐之)
(慘悽兮願一見而有明重無怨而生離兮中結軫而增傷)大招田邑千畛人阜昌只美冒衆流德澤章
只先威後文善美明只魂乎歸徠賞罰當只(雄雄赫赫天德明只三公穆穆登降堂只諸侯畢極立九)
(卿只昭質既設大侯張只執弓挾矢揖辭讓只魂乎徠歸尚三王只)老子復命曰常知常曰明不自
見故明不自是故彰(跂者不立跨者不行自見者不明自是者不彰)知人者智自知者明勝人者有
力自勝者强是謂微明柔勝剛弱勝强(見小曰明守柔曰强用其光復歸其明無遺身殃是謂習常)
知和曰常知常曰明益生日祥心使氣日强(管子問篇度必明失經常)心術下篇能戴大圓者體
乎大方鏡大清者視乎大明(五行篇三曰黃鍾灑光四曰景鍾昧其明五曰黒鍾隠其常)七臣七主
篇申主任勢守數以為常周聽近逺以續明(侵主好惡反法以自傷喜決難知以塞明)孫子火攻篇
故以火佐攻者明以水佐攻者强(莊子天運篇見上)知北游篇邀於此者四枝彊思慮恂達耳目聰
(明其用心不勞其應物無方天不得不髙地不得不廣日月不得不行萬物不得不昌)墨子尚賢篇若
日之光若月之明與天地同常(愼子不聰不明不能為王)荀子不苟篇通則文而明窮則約而詳
(儒效篇炤炤兮其用知之明也脩脩兮其用統類之行也綏綏兮其有文章也熙熙兮其樂人之臧也隠)
隠兮其恐人之不當也(王霸篇詩云如霜雪之將將如日月之光明為之則存不為之則亾)禮論篇
(天地以合日月以明四時以序星辰以行江河以流萬物以昌好惡以節喜怒以當以為下則順以為上)
則明萬物變而不亂貳之則喪也大戴禮同(史記禮書同)解蔽篇傳曰知賢之謂明輔賢之謂彊
勉之彊之其福必長(詩曰墨以為明狐狸其蒼成相篇請成相道聖王堯舜尚賢身辭讓許由善卷)
重義輕利行顯明(契玄王生昭明居於砥石遷于商十有四世乃有天乙是成湯)請成相言治方君
論有五約以明君謹守之下皆平正國乃昌(君法明論有常表儀既設民知方進退有律莫得貴賤孰)
私王(賦篇非絲非帛文理成章非日非月為天下明生者以壽死者以葬城郭以固三軍以彊)佹詩
見上(大戴禮曾子天圓篇天道曰圓地道曰方方曰幽而圓曰明)司馬法定爵篇物既章目乃明慮
既定心乃强(逸周書小開武解三極既明五行乃常)大戒解其位不尊其謀不陽我不畏敬材在四
方無擅于人塞匿勿行患戚咸服孝悌乃明(周祝解故惡姑幽惡姑明惡姑隂陽惡姑短長)六韜守
土篇因其明順其常(文啟篇求而得之不可不藏既以藏之不可不行既以行之勿復明之)素問生
(氣通天論陽氣者若天與日失其所則折壽而不彰故天運當以日光明)隂陽應象大論天不足西北
(故西北方隂也而人右耳目不如左明也地不滿東南故東南方陽也而人左手足不如右强也)六節
(藏象論五氣入鼻藏於心肺上使五色脩明音聲能彰)著至教論别而未能明明而未能彰足以治羣
(僚不足至侯王願得受樹天之度四時隂陽合之别星辰與日月光以彰經術後世益明上通神農著至)
教疑於二皇(示從容論今夫脈浮大虛者是脾氣之外絶去胃外歸陽明也夫二火不勝三水是以脈)
(亂而無常也四支解墯此脾精之不行也喘欬者是水氣并陽明也血泄者脈急血無所行也若夫以為)
傷肺者由失以狂也不引此類是知不明也(疏五過論診病不審是謂失常謹守此治與經相明上經)
(下經揆度隂陽奇恒五中決以明堂審於終始可以横行)方盛衰論脈動無常散隂頗陽脈脫不具診
(無常行診必上下度民君卿受師不卒使術不明不察逆從是為妄行持雌失雄棄隂附陽不知并合診)
故不明傳之後世反論自章(是以診有大方坐起有常出入有行以轉神明)靈樞經終始篇凡刺之
(道氣調而止補隂寫陽音氣益彰耳目聰明反此者血氣不行)外揣篇五音不彰五色不明五藏波蕩
(隂陽二十五人篇余願得而明之金匱藏之不敢揚之)大惑論篇是故瞳子黒眼法於隂白眼赤脈
法於陽也故隂陽合傳而精明也(吕氏春秋盡數篇見下)任數篇見上審時篇百日食之耳目聰
明心意叡智四衛變彊&KR1223;氣不入身無苛殃(史記秦始皇紀鄒嶧山刻石文二十有六年上薦髙號孝)
道顯明既獻泰成乃降専惠親巡逺方(琅邪臺刻石文古之五帝三王知教不同法度不明假威鬼神)
(以欺逺方實不穪名故不久長其身未殁諸侯倍叛法令不行)之罘東觀刻石文維二十九年皇帝春
(游覽省逺方逮于海隅遂登之罘昭臨朝陽觀望廣麗從臣咸念原道至明聖法初興清理疆内外誅暴)
(彊武威旁畼振動四極禽滅六王闡并天下菑害絶息永偃戎兵)㑹稽山刻石文遂登㑹稽宣省習俗
(黔首齋莊羣臣誦功本原事迹追首髙明秦聖臨國始定刑名顯陳舊章初平法式審别職任以立恒常)
(六王専倍貪戾慠猛率衆自强暴虐恣行負力而驕數動甲兵)天官書玄色甚明江池其昌不利起兵
(晝見而經天是謂爭明彊國弱小國彊女主昌封禪書德星昭衍厥維休祥壽星仍出淵耀光明信)
星昭見皇帝敬拜太祝文亨(龜䇿傳殺周太子歴囚文王昌投之石室將以㫺至明隂兢活之與之俱)
亾(太史公自序虛者道之常也因者君之綱也羣臣竝至使各自明也)漢既初定文理未明蒼為主
計整齊度量(陸賈新語術事篇書為曉者傳事為見者明制事者因其則服藥者因其良書不必起仲)
(尼之門藥不必出扁鵲之方合之者善可以為法因世而權行)至德篇為威不强還自亾立法不明還
自傷(賈誼新書大政上篇知善而弗行謂之不明知惡而弗改必受天殃)修政語上篇故道以數取
之為明以數行之為章以數施之萬姓為藏(說苑同)漢武帝悼李夫人賦既激感而心逐兮包紅顔
而弗明驩接狎以離别兮宵寤夢之茫茫(司馬相如長門賦見上)東方朔七諫世俗更而變化兮伯
夷餓於首陽獨廉潔而不容兮叔齊久而愈明(漢書天文志太白經天天下革民更王是謂亂紀人民)
流亾晝見與日爭明彊國弱小國彊女主昌(禮樂志郊祀歌天地篇長麗前掞光耀明寒暑不忒況皇)
章(天門篇幡比翄回集貳雙飛常羊月穆穆以金波日華燿以宣明)安世房中歌孔容之常承帝之
明下民之樂子孫休光(承容之常承帝之明下民安樂受福無疆)鼂錯傳言者不狂而擇者不明
使夫不明擇于不狂是以萬聽而萬不當也(淮南子原道訓約而能張幽而能明弱而能强柔而能剛)
文子同(日月以之明星歴以之行麟以之游鳯以之翔)至人之治也掩其文章滅其聰明文子
同筋力勁强耳目聰明文子同(俶眞訓能戴大圓者履大方鏡大清者視大明立大平者處大堂)
能游於冥冥者與日月同光文子同(天文訓天道曰圓地道曰方方者主幽圓者主明)登于扶桑
爰始將行是謂朏明至于曲阿是謂旦明(又見下)時則訓與天合德與神合明所欲則得所惡則亾
自古及今不可移匡(㪍㪍陽陽唯德是行養長化育萬物蕃昌以成五穀以實封疆其政不失天地乃)
明覽冥訓消知能修太常隳肢體絀聰明(文子同)精神訓夫天地之道至紘以大尚猶節其章光
愛其神明文子同(本經訓焜昱錯眩照燿煇煌偃蹇蓼糾曲成文章雕琢之飾鍛錫文鏡乍晦乍明)
(道應訓吾知道之可以弱可以强可以柔可以剛可以隂可以陽可以窈可以明可以包裹天地可以)
應待無方文子同(兵略訓所謂道者體圓而法方背隂而抱陽左柔而右剛履幽而戴明變化無常)
得一之原以應無方是謂神明文子同(彼非輕死而樂傷也為其賞信而罰明也)約束信號令明
(兩軍相當鼔錞相望未至兵交接刃而敵人奔亾文子同)先忤而後合前冥而後明若鬼之無迹若
水之無創(說林訓石生而堅蘭生而芳少自其質長而愈明)文子同百星之明不如一月之光十
牖畢開不若一户之明文子同(修務訓見氓字下)舜二瞳子是謂重明作事成法出言成章泰
(族訓其生物也莫見其所養而物長其殺物也莫見具所喪而物亾此之謂神明)文子同文子自然
篇清虛者天之明也無為者治之常也(上執大明下用其光)下德篇日月清淨而揚光五星不失其
行此清淨之所明也(上禮篇主闇昧而不明道廢而不行德滅而不揚)鶡冠子王鈇篇墠以全犧正
以齋明四時享之祀以家王(泰鴻篇是故有道南面執政以衛神明左右前後靜侍中央)舉載神明
華天上揚春秋繁露能冥則明能昬則彰(說苑建本篇少而好學如日出之陽壯而好學如日中之)
(光老而好學如炳燭之明炳燭之明孰與昧行乎敬愼篇大功之效在於用賢積道浸章浸明衰滅之)
過在於得意而怠浸蹇浸亾(談叢篇心如天地者明行如繩墨者章)喜怒不當是謂不明辨物篇
(晨鳴曰發明晝鳴曰保長飛鳴曰上翔集鳴曰歸昌)能為幽能為明能為短能為長列女傳湯妃有
(㜪頌湯妃有㜪賢行聰明媵從伊尹自夏適商勤慤治中九嬪有行化訓内外亦無愆殃)魯季敬姜頌
文伯之母號曰敬姜通達知禮德行光明(晉趙衰妻頌趙衰姬氏制行分明身雖尊貴不妬偏房)齊
(靈仲子頌齊靈仲子仁智顯明靈公立牙廢姬子光仲子强諫棄適不祥公既不聽果有禍殃)魏曲沃
負頌見下郃陽友娣頌見下(急就篇戴護郡景君明)易林坤之未濟履離戴光天下昭明功業不
長蝦蟆代王(屯之既濟棟隆輔强寵貴日光福善竝作樂以髙明)蒙之乾海為水王聰聖且明之
暌戌亥滅明顔子隠藏比之賁見下(之兌隂不奉陽上失其明)小畜之復心狂精傷莫使為明不
見日光履之小過離婁之明無益為光(否之復出和入明動作有光運轉休息所為允康)大有之
師三火起明雨滅其光髙位疾顚驕恣誅傷(之泰稍進陽光登入温湯功德昭明)之臨離載陽光天
下昭明(之遯三癡六狂欲之平卿迷惑失道不知昬明)之益見上謙之屯東壁餘光數暗不明
之蠱裸臥失明喪我貝囊銜卸道旁(蠱之比視暗不明雲蔽日光不見子都鄭人心傷)之豫昧視無
光夜不見明冥抵空牀季葉逃亾(之震德惠孔明主君復章保其室堂)之節英俊在堂福祿光明
(臨之師六人俱行各遺其囊鴻鵠失珠無以為明觀之訟目闇不明䜛夫在堂右臂疾痺君失其光)
(賁之屯日出阜東山蔽其明章甫薦屨箕子佯狂剝之大有庭燎夜明追嗣日光)之萃兩目失明日
奪無光脛足跛曳不可以行頓於丘旁(復之同人惡災殆盈日益章明禍不可救三卻夷傷)无妄之
蒙鬰映不明隂積無光日在北陸萬物彫藏(大畜之萃雞狗相望仁道篤行不吠昬明各安其鄉)之
渙夜視失明不利逺郷(頤之渙火息無光千嵗不長殷湯逺明)大過之臨隂制其陽唐叔失明之
大畜車馬疾傷不利越鄉幽人無貪去晦就明(坎之泰朝不見光夜不見明暝抵空牀季女奔亾愴然)
心傷(離之觀隂蔽其陽目暗不明君憂其國求騂得黃駒犢從行)之大壯綏德孔明履祿久長貴且
有光(恒之隨昧旦不明日暗無光喪滅失常使我心傷)大壯之姤㛰禮不明男女失常解之豐雷
鼔東行稼穡彫傷大夫執政君替其明(益之鼎仁德孔明患禍不傷)之節宇宙滅明不見三光夬
之損見慶字下(姤之恒霧露雪霜日暗不明隂孽為疾年榖大傷)萃之謙爵秩不明為臣所傷衆隂
羣聚共奪日光(升之賁日鏡不明冬災大傷盜華失實十年消亾)之革日居月諸遇暗不明長夜喪
甲絶其紀綱(困之泰隂雲四方日在中央人雖昬霧我獨昭明)之明夷塞聰閉明殷人賈傷井之
剝媒妁無明雖期不行齊女長子亂我紀綱(小過之大過冥昧失明奪精無光棄于道旁)既濟之需
乗龍光土先暗後明燎獵大得太師以昌(太玄經童測見去聲慶字下)達測中冥獨達内曉無方也
(迷腹達目以道不明也蒼木維流内恕以量也小達大迷獨曉隅方也)更測冥化否貞少更方也時七
(時九不失當也化白于泥變不明也更之小得民所望也)彊次四爰聰爰明左右橿橿睟陽氣袀睟
清明物咸重光保厥昭陽法測見下(常測見下)視初一内其明不用其光沈測見上晦測䏴
(提明德將遵行也視非夷目國以喪也晦冥之利不得獨明也)止測止于止智足明也車軔馬止不可
以行也闗其門户禦不當也(玄攡知隂知陽知止知行知晦知明者其唯玄乎)玄瑩見上玄文昆
(侖旁薄資懐無方神戰于玄邪正兩行龍出于中法度文明庳虛之否臣道不當日正于天乗乾之剛)
玄棿攡張之瑩明之(玄告上連下連非一方也逺近無常以類行也或多或寡事適乎明也)揚子法
言問神篇天神天明照知四方(先知篇車服以彰之藻色以明之聲音以揚之詩書以光之)揚雄元
后誄見去聲慶字下(越絶書德序外傳記經百八章上下相明)叙外傳記禹來東征死葬其疆不直
自斥託類自明(山海經註引連山繇辭空山之蒼蒼八極之既張乃有夫羲和是主日月職出入以為)
晦明(尚書考靈曜秋政不失人民昌冬政不失少疾喪五政不失百穀稚熟日月光明)通天文者明
審地理者昌(樂稽耀和角致發明身仁徵致焦明身禮商致鷫鸘身義羽致鳯凰身智宫致幽昌身信)
(馮衍顯志賦駟素虯而馳騁兮乗翠雲而相佯就伯夷而折中兮得務光而愈明)班固辟雍詩見下
(馬融廣成頌彼固未識夫雷霆之為天常金革之作昬明也)張衡東京賦見上南都賦見上黃
(香九宫賦握璇璣而布政總四七而持綱和日月之光曜均節度以運行序列宿之煥爛咸垂景以煌煌)
歴天隂之晦暗陽玉石以炳明(蔡邕胡栗賦見上)鄭氏詩譜舉一綱而萬目張解一卷而衆篇明
(荀悦漢紀贊其在中葉實有陶唐丕顯伊則配天惟明蕩蕩厥猷有煥其章至于有周對日重光)諸葛
(亮司馬季主墓碑辭玄漠太寂混合隂陽天地交泮萬品滋彰先生理著分别柔剛鬼神以觀六度顯明)
(博雅木神謂之畢方火神謂之游光金神謂之清明)龍能髙能下能小能巨能幽能明能短能長淵
深是藏敷和其光後漢書丁鴻傳見上(五行志註引說文五方神鳥東方曰發明南方曰焦明西方)
曰鷫鸘北方曰幽昌中央曰鳳凰(漢從事武梁碑辭懿德玄通幽以明兮隠居靖處休曜章兮樂道忽)
榮垂蘭芳兮身没名存傳無疆兮(成陽令唐扶頌以仁恤弱以義抑彊恩由春夏威如秋霜賞罰分審)
白黒著明(小黃門譙敏碑辭於穆使君盛德炤明爰惟懿業帥由舊章)漢三神鑑銘吾作明鏡幽錬
(三商配像禺彊競從序道敬奉賢良周刻典祀百身長樂衆事主陽福祿正明富貴安樂子孫蕃昌賢者)
髙顯至于公卿與師命長(清明鑑銘漢有善銅出丹陽和以銀錫清且明左龍右虎尚三光朱雀玄武)
順隂陽(三國志管輅傳雖有爪牙微而不强雖有文章蔚而不明)魏阮籍通易論自乾元以來施平
(而明盛衰有時剛柔無常或得或失一隂一陽出入吉凶由闇察彰)黃庭經外應尺宅氣色芳光華所
(生以表明黃錦玉衣帶虎章注念三老子輕翔長生髙僊逺死殃)又見上我神魂魄在中央隨鼻上
下知肥香立於懸㢕通神明(下於㗋嚨通神明過華蓋下清且涼)晉傅玄鼓吹曲見下吏部尚書
箴處唯舌者患銓衡之無常不患於不明(張華應詔祖道趙王詩崇選穆穆利建明明於顯穆親時惟)
我王(宋鮑照學劉公幹體詩白日正中時天下共光明北園有細艸當晝正含霜)隋書天文志見上
白虎通四十五日清明風至清明者清芒也(春秋考異郵四十五日清明風至清明者精芒挫收也)
水經注洛陽清明門亦曰芒門(按明字自素問四氣調神大論秋三月此謂容平天氣以急地氣以)
(明早臥早起與雞俱興使志安寧以緩秋刑收斂神氣使秋氣平無外其志使肺氣清始雜入平清等字)
(為韻然古文中亦有一二不拘者此篇明興二字亦可不入韻六韜竒兵篇將不智則三軍大疑將不明)
則三軍大傾乃音之始變也(漢世之文自王襃四子講德論天符既章人瑞又明與精靈為韻班婕妤)
(自悼賦蒙聖皇之渥惠兮當日月之盛明與靈庭成為韻漢書叙傳龔行天罰赫赫明明與經平為韻炫)
(炫上天縣象著明與精成形為韻馮公矯魏増主之明與平為韻四國絶祀河間賢明與輕醟聲盈為韻)
(勒成一家大略孔明與刑精經為韻廣漢尹京克聰克明與平刑聲為韻班固西都賦天人合應以發皇)
(明與靈成為韻北征頌資天心謨神明與冥城徑庭為韻泗水亭碑銘炎火之德彌光以明與榮為韻傅)
(毅北海王誄維王勛德是昭是明與銘聲榮為韻崔駰大理箴熙乂帝載㫄施作明與平清聽迸為韻崔)
(瑗尚書箴無曰我審而怠爾明與庭成清榮經聲為韻張衡東京賦含德章臺天祿宣明與寧為韻王逸)
(九思陽氣發兮清明與靈榮嫇為韻王延壽魯靈光殿賦粤若稽古帝漢祖宗濬哲欽明與精寧為韻古)
(辭王子喬養民若子事父明與平寜為韻蔡琰胡笳十八拍鞞鼔喧兮從夜達明與城生驚情營成平為)
(韻自此以後庚耕清青四韻中字雜然同用矣)
盟
古音同上詩巧言三章君子屢盟亂是用長(靈樞經終始篇和氣之方必通隂陽五藏為隂六府為)
(陽傳之後世以血為盟敬之者昌慢之者亾無道行私必得天殃)史記太史公自序不背柯盟桓公以
昌九合諸侯霸功顯彰田闞爭寵姜姓解亾(又見上)祭仲要盟鄭久不昌易林解之益黃池要盟
越國以昌(列女傳楚成鄭瞀頌子瞀先識執節有常興於不顧卒配成王知商臣亂言之甚强自嫌非)
子以殺身盟(黃庭經十讀四拜朝太上先謁太帝後北向黃庭内經玉書畼授者曰師受者盟)
䳟
古音同上(漢司馬相如上林賦拂翳鳥捎鳯凰捷鵷雛掩焦䳟史記作明)亦作明劉向九歎駕鸞鳯
(以上游兮從玄鶴與焦明孔鳥飛而送迎兮騰羣鶴於瑤光)
棖(直更切)
古音長詩丰俟我乎堂兮箋堂當作棖(孔子弟子申棖史記作申黨)說文棖从木長聲
䟫
古音同上(考工記弓人弓有六材焉維幹强之張如流水維體防之引之中參維角䟫之)說文䟫从
止尚聲(今此字兩收於十二庚三十六養部中)
兵(甫明切)
古音必良反(詩擊鼔首章擊鼔其鏜踴躍用兵土國城漕我獨南行)無衣三章豈曰無衣與子同裳
王于興師修我甲兵與子偕行(抑四章肆皇天弗尚如彼流泉無淪胥以亾夙興夜寐灑埽廷内維民)
之章修爾車馬弓矢戎兵用戒戎作用逷蠻方(左傳哀九年是謂沈陽可以興兵利以伐姜不利子商)
(禮記月令是月也不可以稱兵稱兵必天殃吕氏春秋同)管子問篇備用必足人有餘兵詭陳
之行以愼國常(吳子治兵篇投之所往天下莫當名曰父子之兵)應變篇募吾材士與敵相當輕足
(利兵以為前行分陣列騎隠於四旁相去數里無見其兵)司馬法定爵篇凡五兵五當長以衛短短以
救長迭戰則久皆戰則强(用衆篇選良次兵是謂益人之强)荀子佹詩志愛公利重樓疏堂無私罪
人憼革貳兵(大略篇非其人而教之齎盜糧借賊兵也)戰國䇿蘇秦說秦惠王綴甲厲兵效勝於戰
場(吕氏春秋侈樂篇樂不樂者其民必怨其生必傷其王之與樂也若氷之於炎日反以自兵)音律
(篇夷則之月修法飭刑選士厲兵詰誅不義以懐逺方)史記秦始皇紀之罘東觀刻石文會稽山刻石
文竝見上(天官書五星同色天下偃兵百姓寧昌)又見上又見下龜䇿傳艸木畢分化為甲兵
戰勝攻取莫如元王(枚乗七發其始起也洪淋淋焉若白鷺之下翔其少進也浩浩溰溰如素車白馬)
(帷蓋之張其波涌而雲亂擾擾焉如三軍之勝裝其㫄作而奔起也飄飄焉如輕車之勒兵)淮南子天
文訓為疾為喪為饑為兵出入無常(太隂治春則欲行柔惠温涼太隂治夏則欲布施宣明太隂治秋)
(則欲修備繕兵太隂治冬則欲猛毅剛彊三嵗而改節六嵗而易常故三嵗而一饑六嵗而一衰十二嵗)
一康(時則訓動衆興兵必有天殃土潤溽暑大雨時行利以殺艸糞田疇以肥土壃)說山訓得萬人
之兵不如聞一言當文子同(說林訓蘭芝以芳未嘗見霜鼔造辟兵壽盡五月之望)文子同鼔造
作蟾蜍(鶡冠子王鈇篇文則寢天下之兵武則天下莫能當)說苑指武篇兩壘相當旌旗相望塵埃
相接接戰構兵(談叢篇口者闗也舌者兵也出言不當反自傷也)列女傳魏曲沃負頌魏自聰達非
(刺哀王王子納妃禮别不明負款王門陳列紀綱王能自修卒無敵兵)急就篇爰展世髙辟兵易林
訟之夬亾失刀兵身全不傷(比之䝉盜堯衣裳桀跖荷兵青禽照夜三日夷傷)无妄之謙東行辟兵
南去不祥(坎從我睢陽可避刀兵與福俱行有命久長)蹇之離見下之夬向日揚光火為正王消
金厭兵雷車避藏隂雨不行民定其鄉(益之臨帶季兒良時利權兵將帥合戰敵不能當趙魏以强)
艮之坎銷金鑄兵雷車不行民安其鄉(嚴遵座右銘䜛佞者刎頸之兵殘酷者絶世之殃陷害者滅嗣)
之場(揚雄甘泉賦於是乃命羣僚歴吉日恊靈辰星陳而天行詔招摇與太隂兮伏鈎陳使當兵屬堪)
輿以壁壘兮捎夔魖而抶獝狂(并州牧箴太上曜德其次曜兵德兵俱顚靡不悴荒牧臣司并敢告執)
綱(劇秦美新獨秦崛起西戎邠荒岐雍之疆因襄文宣靈之僭跡基孝公茂惠文奮昭莊至政破從擅)
(衡并吞六國遂稱乎始皇盛從鞅儀韋斯之邪政馳騖起翦恬賁之用兵)劉歆遂初賦荀寅肆而顓恣
(兮吉射叛而擅兵憎人臣之若兹兮責趙鞅於晉陽)越絶書叙外傳記動作不當天與其殃知此上事
乃可用兵(漢書天文志五星同色天下匽兵百姓安寧歌舞以行不見災疾五穀蕃昌)又見下春
(秋合誠圖大陵星主死喪東井主水衡獄漢主逐王五殘主國亾旬始主爭兵)白虎通武王望羊是謂
攝揚盱目陳兵天下富昌(呉趙春秋望敵設陳飛矢揚兵履腹涉屍血流滂滂)馬融圍棊賦略觀圍
(棊兮法於用兵三尺之局兮為戰鬬場陳聚士卒兮兩敵相當拙者無功兮弱者先亾)蔡邕祖餞祝文
見上(漢幽州刺史朱龜碑辭撫以仁德渙若風翔分命部隊出竟觀兵)晉書天文志天弓張天下盡
兵(隋書天文志星與日爭光武且弱文且强女子為王在邑為喪在野為兵)宋程大昌演繁露引裴
(玄新言曰五月五日集五綵繒謂之辟兵不解以問伏君伏君曰青赤白黑為之四面黃居中央名曰襞)
(方綴之於複以示婦人養蠶之工也傳聲者誤以為辟兵)按兵字自魏王粲刀銘相時隂陽制兹利兵
(始與清呈形靈為韻陳思王孟冬篇武官誡田講旅統兵與清停為韻贈丁儀王粲詩皇佐揚天惠四海)
(無交兵與清城名聲營經為韻明帝苦寒行雖有呉蜀冦春秋足耀兵與齡纓為韻)
兄(許榮切)
古音虛王反(詩鶉之奔奔首章鶉之奔奔鵲之彊彊人之無良我以為兄)將仲子二章將仲子兮無
踰我牆無折我樹桑豈敢愛之畏我諸兄(陟岵三章陟彼岡兮瞻望兄兮)黃鳥見上皇矣三章則
(友其兄則篤其慶載錫之光受祿無喪奄有四方七章帝謂文王詢爾仇方同爾兄弟後漢書伏湛傳)
引作同爾弟兄(楚辭天問眩弟竝滛危害厥兄何變化以作詐而後嗣逢長)韓非子見萌字下史
(記晉世家恭太子更葬兮後十四年晉亦不昌昌乃在其兄)韓安國傳雖有親父安知其不為虎雖有
親兄安知其不為狼(淮南子兵略訓民之為用猶子之為父弟之為兄威之所加若崩山決塘敵孰敢)
當下事上如兄則不難為之亾文子同(說林訓損年則嫌于弟益年則疑于兄不如循其理若其)
當(列女傳郃陽友娣頌季兒樹義夫殺其兄欲復兄讐義不可行不留不去遂以自殃馮翊表墓嘉其)
義明急就篇畢稚季昭小兄(易林比之賁兩火爭明雖鬭不傷分離且忍全我弟兄)泰之姤悲鳴
北行失其長兄伯仲不幸骸骨敗亾(大有之小過視日再光與天相望長生懽悅與福為兄)豫之巽
登階上堂見吾父兄左酒右漿與福相迎(賁之咸三足俱行傾危善僵六指不便慁累弟兄樹柱閡居)
失其正當(咸之震叔迎伯兄遇巷在陽君子季姬並坐鼔簧)遯之大畜左跌右僵前躓觸桑其稽據
石傷其弟兄(暌之乾上堂見觴喜為吾兄使我憂忘)之革駕黃買蒼與利相迎心獲所守不累弟兄
蹇之離見下之家人駕迎吾兄送我驪黃(既濟之鼎禍起子傷弟代其兄鄭文不昌)班固辟雍
(詩迺流辟雍辟雍湯湯聖皇蒞止造舟為梁皤皤國老迺父迺兄抑抑威儀孝友光明於赫太上示我漢)
行(焦仲卿妻詩自君别我後人事不可量果不如先願又非君所詳我有親父母逼迫兼弟兄以我應)
他人君還何所望(魏阮籍莊論皆盛僕馬修衣裳美珠玉飾帷牆出媚君上入欺父兄矯厲才智競逐)
縱横家以慧子殘國以才臣亾(晉魯褒錢神論親之如兄字曰孔方失之則貧弱得之則富强)雖有
中人而無家兄何異無足而欲行無翼而欲翔(漢石經尚書無逸無皇曰作母兄曰則皇自敬德作兄)
自敬德(按兄字自漢韋玄成自劾詩茅土之繼在我俊兄始與形聲為韻)
去聲則音況(詩桑柔首章不殄心憂倉兄塡兮召旻五章胡不自替職兄斯引)六章溥斯害矣職
兄斯弘(管子大匡篇召忽語管仲曰雖得天下吾不生也兄與我齊國之政也)史記吕后紀吕祿以
為酈兄不欺已徐廣曰音況字也名寄(漢書辛慶忌傳通長子次兄師古曰次兄其字也兄讀如本字)
亦讀曰況(尹翁歸傳字子兄師古曰兄讀曰況翟義傳震羌矦竇兄師古曰兄讀曰況)儒林傳翟
牧子兄師古曰兄讀曰況(說文況貺皆以兄得聲)韻補兄虛王切白虎通曰兄者況也況父法也廣
(雅兄況也釋名兄荒也荒大也故青徐人謂兄為荒也)陳第曰漢樊毅華嶽廟碑云君舉必書況乃盛
(德亦作兄字)
卿(去京切)
古音羌詩蕩四章爾德不明以無陪無卿(左傳見上)大招見上素問見上穆天子傳見下
(史記天官書火與水合為焠與金合為鑠為喪皆不可舉事用兵大敗土為憂主孽卿)伍子胥傳見上
(漢書天文志熒惑與太白合則為喪不可舉事用兵與塡合則為憂主孽卿)樓護傳五矦治喪樓君
卿(陸賈新語資質篇上為帝王之御物下則賜公卿庶賤不得以備器械閉絶以闗梁)易林臨之泰
鞭平服荆除大咎殃威震敵國還受上卿(蹇之離嬴氏違良使孟尋兵老師不已敗于齊卿)升之坤
百里南行雖微復明去虞適秦為穆國卿(列女傳秋胡子曰力田不如遇豐年力桑不如見國卿)急
就篇周千秋趙孺卿庶霸遂萭段卿(揚雄解嘲見上)李尤辟雍賦延忠信之純德兮列左右之貂
(璫三后八蕃師尹羣卿加休慶德稱壽上觴戴甫垂畢其儀蹌蹌)漢三神鑑銘見上韻補卿虛羊切
說文卿章也白虎通卿之為言章善明理也(按卿字自魏陳思王精微篇闗東有賢女自字蘇來卿始)
(與傾生零名頸為韻)
鯨(渠京切)
古音其良反(說文海大魚也本作䲔从魚畺聲引左傳取其䲔鯢漢書翟義傳引此亦作䲔鯢師古曰)
(䲔古鯨字)
迎(語京切)
古音昂(莊子應帝王篇至人之用心若鏡不將不迎應而不藏故能勝物而不傷)淮南子覽冥訓同
知北游篇無有所將無有所迎(史記龜䇿傳雷電將之風雨迎之流水行之矦王有德乃得當之今)
俗本誤作送(理達於理文相錯迎使工占之所言盡當)淮南子詮言訓不能使禍不至信已之不迎
也不能使福必來信已之不攘也(來者弗迎去者弗將人雖東西南北獨立中央)文子同說苑談
叢篇時至不迎反受其殃(易林泰之明夷求兔得獐過其所望歡以相迎髙位夷傷)豫之巽見上
(蠱之乾首釋與目載受福慶我有好爵與喜相迎大畜之小畜配合相迎利之四鄉昬以為期明星煌)
煌欣喜奭澤所言得償離之蒙門户(堂與福相迎祿於公室曾孫以昌)暌之革見上升之蠱盲
者目張跛倚起行瞻望日月與主相迎(未濟之姤淵蔽牡荆生翳山㫄仇敵背憎孰肯相迎)馬融圍
(棊賦駱驛自保兮先後來迎攻寛擊虛兮蹌跭内房利則為時兮便則為强)又見上說文迎从辵卬
聲(晉語若川然有原以卬浦而後大韋昭解卬迎也)
行(户庚切)
古音杭(書泰誓謂已有天命謂敬不足行謂祭無益謂暴無傷厥鑒惟不逺在彼夏王)洪範見上
(凡厥庶民極之敷言是訓是行以近天子之光曰天子作民父母以為天下王)易泰九二包荒用馮河
不遐遺朋亾得尚于中行(詩卷耳首章采采卷耳不盈頃筐嗟我懐人寘彼周行)擊鼔見上雄雉
四章百爾君子不知德行不忮不求何用不臧(北風首章北風其涼雨雪其雱惠而好我攜手同行)
載馳見上(氓四章淇水湯湯漸車帷裳女也不爽士貳其行)大叔于田二章叔于田乗乗黃兩服上
襄兩驂鴈行叔在藪火烈具揚(有女同車見上丰三章衣錦褧衣裳錦褧裳叔兮伯兮駕予與行)
汾沮洳見上(鴇羽三章肅肅鴇行集于苞桑王事靡盬不能蓺稻粱父母何嘗悠悠蒼天曷其有常)
(秦黄鳥二章交交黃鳥止于桑誰從穆公子車仲行維此仲行百夫之防)無衣見上七月見上東
山二章町疃鹿場熠燿宵行(鹿鳴首章吹笙鼓簧承筐是將人之好我示我周行)六月四章侵鎬及
(方至于涇陽織文鳥章白旆央央元戎十乗以先啟行)沔水二章沔彼流水其流湯湯鴥彼飛隼載飛
載揚念彼不蹟載起載行心之憂矣不可弭忘(十月之交二章日月告凶不用其行四國無政不用其)
良彼月而食則維其常此日而食于何不臧(大東二章糾糾葛屨可以履霜佻佻公子行彼周行)六
章見上北山四章或息偃在牀或不已于行(車舝四章髙山仰止景行行止)何草不黃首章何草
不黃何日不行何人不將經營四方(大明二章六章竝見上)緜七章乃立皋門皋門有伉乃立應門
應門將將乃立冢土戎醜攸行(篤公劉首章篤公劉匪居匪康迺場迺疆迺積迺倉迺裹餱糧于槖于)
囊思戢用光弓矢斯張干戈戚揚爰方啟行(蕩見上)崧髙六章王命召伯徹申伯土疆以峙具粻式
遄其行(天作天作髙山太王荒之彼作矣文王康之彼徂矣岐有夷之行)敬之見上易坤彖傳牝
(馬地類行地无疆柔順利貞君子攸行先迷失道後順得常西南得朋乃與類行東北喪朋乃終有慶安)
貞之吉應地无疆小畜彖傳見上(密雲不雨尚往也自我西郊施未行也)大有彖傳見上謙彖
傳見上噬嗑彖傳見上(剝彖傳剝剝也柔變剛也不利有攸往小人長也順而止之觀象也君子尚)
消息盈虛天行也(復彖傳反復其道七日來復天行也利有攸往剛長也)大過彖傳見上遯彖傳
見上晉彖傳見上暌彖傳見上(損彖傳損損下益上其道上行)益彖傳益損上益下民說無疆
(自上下下其道大光利有攸往中正有慶利涉大川木道乃行益動而巽日進无疆天施地生其益無方)
凡益之道與時偕行(姤彖傳姤遇也柔遇剛也勿用取女不可與長也天地相遇品物咸章也剛遇中)
正天下大行也(升彖傳用見大人勿恤有慶也南征吉志行也)鼎彖傳見上艮彖傳見上巽彖
傳剛巽乎中正而志行柔皆順乎剛(小過彖傳見上)需象傳需于郊不犯難行也利用恒无咎未失
常也(師象傳左次无咎未失常也長子帥師以中行也弟子輿尸使不當也)履象傳見上否象傳
(包羞位不當也有命无咎志行也大人之吉位正當也否終則傾何可長也)同人象傳伏戎于莽敵剛
也三嵗不興安行也(豫象傳盱豫有悔位不當也由豫大有得志大行也六五貞疾乗剛也恒不死中)
未亾也冥豫在上何可長也噬嗑象傳見上(大畜象傳六五之吉有慶也何天之衢道大行也)晉
(象傳衆允之志上行也鼫鼠貞厲位不當也貞吉悔亾往有慶也維用伐邑道未光也)睽象傳見輿曳
(位不當也无初有終遇剛也交孚无咎志行也厥宗噬膚往有慶也遇雨之吉羣疑亾也)困象傳困于
葛藟未當也動悔有悔吉行也(震象傳震來厲乗剛也震蘇蘇位不當也震遂泥未光也震往來厲危)
行也其事在中大无喪也(歸妹象傳利幽人之貞未變常也歸妹以須未當也愆期之志有待而行也)
(帝乙歸妹不如其娣之袂良也其位在中以貴行也上六无實承虛筐也)豐象傳見上未濟象傳未
濟征凶位不當也貞吉悔亾志行也(乾文言見上)坤文言坤至柔而動也剛至靜而德方後得主而
有常含萬物而化光坤道其順乎承天而時行(繫辭下傳初率其辭而揆其方既有典常苟非其人道)
不虛行(襍卦傳姤遇也柔遇剛也漸女歸待男行也)左傳哀六年引五子之歌惟彼陶唐帥彼天常
有此冀方今失其行亂其紀綱乃滅而亾(禮記月令慶賜遂行無有不當乃命太史守典奉法司天日)
月星辰之行宿離不貸毋失經紀以初為常(土潤溽暑大雨時行燒薙行水利以殺草如以熱湯可以)
糞田疇可以美土疆(孟子故居者有積倉行者有裹糧也然後可以爰方啟行)楚辭離騷靈氛既告
(余以吉占兮歴吉日乎吾將行折瓊枝以為羞兮精瓊爢以為粻)陟升皇之赫戲兮忽臨睨夫舊鄉僕
夫悲余馬懐兮蜷局顧而不行(九歌東君青雲衣兮白霓裳舉長矢兮射天狼操余弧兮反淪降援北)
(斗兮酌桂漿撰余轡兮髙馳翔杳冥冥兮以東行國殤凌余陣兮躐余行左驂殪兮右刃傷)天問不
任汨鴻師何以尚之僉曰何憂何不課而行之(爭遣伐器何以行之竝驅擊翼何以將之)九章涉江
隂陽易位時不當兮懐信侘傺忽乎吾將行兮(哀郢去故鄉而就逺兮遵江夏以流亾出國門而軫懐)
兮甲之鼂吾以行(悲回風存髣髴而不見兮心踴躍其若湯撫珮衽以案志兮超惘惘而遂行)逺游
見上(騎轇轕以雜亂兮斑漫衍而方行撰余轡而正䇿兮吾將過乎句芒)涉青雲以汎濫游兮忽臨
睨夫舊鄉僕夫懐余心悲兮邊馬顧而不行(招魂見上)宋玉釣賦其意不可得退而牽行下觸湆泥
上則波颺(大戴禮武王踐阼篇惡有藏之約行之行萬世可以為子孫常者乎)投壺篇乃揖乃讓乃
躋其堂乃節其行既志乃張(尚書大傳舜歌日月有常星辰有行)周叔邦父簠銘叔邦父作簠用征
用行用從君王子子孫孫其萬年無疆(老子見上)上士聞道勤而行之中士聞道若存若亾故弱
之勝强柔之勝剛天下莫不知莫能行(管子牧民篇四維張則君令行)毋曰不同鄉逺者不行版
法篇民苦殃令不行(法法篇不法法則事毋常法不法則令不行)白心篇非吾當雖利不行四時
篇刑德離鄉時乃逆行(七臣七主篇愚臣深罪厚罰以為行重賦斂多兑道以為上使身見憎而主受)
其謗禁藏篇國富兵疆民材而令行(度地篇令甲士作隄大水之㫄大其下小其上隨水而行地有)
(不生艸者必為之囊大者為之隄小者為之防夾水四道禾稼不傷)弟子職篇對客無讓應且遂行
(晏子諫上篇且天之下殃固于富疆為善不用出政不行賢人使逺䜛人反昌百姓疾怨自為祈祥錄錄)
(彊食進死何傷是以列舍無次變星有芒熒惑回逆孽星在㫄有賢不用安得不亾)莊子人間世篇迷
陽迷陽無傷吾行(天運篇孰主張是孰維綱是孰居無事推而行是)山木篇不知義之所適不知禮
(之所將猖狂妄行乃蹈乎大方其生可樂其死可葬吾願君去國捐俗與道相輔而行)知北游篇見上
(呉子應變篇車堅馬良將勇兵强卒遇敵人亂而失行)又見上穆天子傳天子作詩帝收九行嗟
我公侯百辟冢卿皇我萬民旦夕勿㤀(逸周書大明武解陣若雲布侵若風行輕車翼衛在戎二方)
(小開武解明勢天道九紀咸當順德以謀罔惟不行)寳典解秋落冬殺有常政乃盛行大戒解見上
(時訓解風不解凍號令不行蟄蟲不振隂干陽魚不上冰甲胄私藏)蚯蚓不結君政不行䴢角不解
兵甲不藏水泉不動隂不承陽(周祝解時之徙也勤以行不知道者以福亾)威之失也隂食陽善為
國者使之有行(越語范蠡對王因隂陽之行順天地之常柔而不屈彊而不剛德虐之行因以為常)
(天道皇皇日月以為常明者以為法微者則是行陽至而隂隂至而陽日困而還月盈而匡古之善用兵)
(者因天地之常與之俱行後則用隂先則用陽近則用柔逺則用剛)司馬法定爵篇凡事善則長因古
則行誓作章人乃强滅厲祥(若行不行身以將之若行而行因使勿忘三乃成章)六韜上賢篇兵勢
不行敵國乃强文啟篇見上(五音篇古者三皇之世虛無之情以制剛强無有文字皆繇五行)墨
子見上荀子儒效篇見上(君道篇故法不能獨立類不能自行得其人則存失其人則亾)禮論篇
見上(成相篇世無王窮賢良暴人芻豢仁人糟糠禮樂滅息聖人隠伏墨術行)賦篇生於山阜處於
(室堂無知無巧善治衣裳不盜不竊穿窬而行日夜合離以成文章已能合從又善連衡下覆百姓上飾)
帝王佹詩見上(韓非子揚權篇四海既藏道隂見陽左右既立開門而當勿變勿易與二俱行)八
姦篇見萌字下(解老篇天得之以髙地得之以藏維斗得之以成其威日月得之以恒其光五常得之)
(以常其位列星得之以緯其行四時得之以御其變氣軒轅得之以擅四方赤松得之與天地統聖人得)
之以成文章内儲説下見上(外儲説左上見上)外儲說右上女有知也人且臧女女無知也人且
行女(吕氏春秋盡數篇集於羽鳥與為飛揚集於走獸與為流行集於珠玉與為精朗集於樹木與為)
(茂長集於聖人與為夐明精氣之來也因輕而揚之因走而行之因美而良之因長而養之因智而明之)
(大樂篇天地車輪終則復始極則復反莫不咸當日月星辰或疾或徐日月不同以盡其行四時代興)
或暑或寒或短或長或柔或剛(序意篇三者咸當無為而行)勿躳篇昭乎若日之光變化萬物而無
所不行(辨土篇莖生有行故遫長弱不相害故遫大)鶡冠子王鈇篇列星不亂各以序行故小大莫
弗以章(天用四時地用五行天子執一以居中央)素問標本病傳論知標本者萬舉萬當不知標本
是謂妄行(疏五過論外為柔弱亂至失常病不能移則醫事不行)又見上示從容論方盛衰論竝
見上(靈樞經九針十二原篇刺諸熱者如以手探湯刺寒清者如人不欲行)終始篇見上師傳篇
(余聞先師有所心藏弗著于方余願聞而藏之則而行之)五亂篇清氣在隂濁氣在陽營氣順脈衛氣
逆行(隂陽繫日月篇此天地之隂陽也非四時五行之以次行也)病傳篇諸方者衆人之方也非一
人之所盡行也(天年篇營衛之行不失其常呼吸微徐氣以度行六府化穀津液布揚各如其常)憂
(恚無言篇何道之塞何氣出行使音不彰願聞其方)邪客篇離而入隂别而入陽此何道而從行願盡
聞其方(官能篇言隂與五合於五行五藏六府亦有所藏四時八風盡有隂陽各得其位合於明堂)
寒入於中推而行之經陷下者火則當之(各得其人方乃可行其名乃彰不得其人其功不成其師無)
名癰疽篇隂陽已張因息乃行(陸賈新語道基篇序四時調隂陽布氣治性次置五行春生夏長秋)
(收冬藏陽生雷電隂成雪霜養育羣生一茂一亾是以君子握道而治據德而行席仁而立杖義而彊)
術事篇見上(辨惑篇道因權而立德因勢而行不在其位者則無以齊其政不操其柄者則無以制)
其剛賈誼新書大政上篇見上(修政語下篇聞道志而藏之知道善而行之)史記秦始皇紀琅邪
臺刻石文見上(天官書斗為帝車運於中央臨制四鄉分隂陽建四時均五行)五星合是謂易行有
(德受慶改立大人奄有四方子孫蕃昌無德受殃若亾)漢書天文志同龜䇿傳雲蓋其上五采青黃
(雲雨竝起風將而行入於端門見於東箱身如流水潤澤有光)文王病死載尸以行太子發代將號為
(武王戰於牧野破之華山之陽紂不勝敗而還走圍之象郎自殺宣室身死不葬頭懸車軫四馬曳行)
聖人伏匿百姓莫行天數枯旱國多妖祥(是皆當時而行見事而彊乃能成其帝王)又見上太史
(公自序景公謙德熒惑退行剔成暴虐宋乃滅亾嚴忌哀時命見上)枚乗七發弭節伍子之山通厲
骨母之場凌赤岸篲扶桑橫奔佀雷行(司馬相如大人賦厮征伯僑而役羡門兮詔岐伯使尚方祝融)
警而蹕御兮清氣氛而後行(東方朔七諫世從俗而變化兮隨風靡而成行信直退而毁敗兮虛偽進)
而得當(答客難得士者彊失士者亾故説得行焉)淮南子原道訓見上其德優天地而和隂陽節
四時而調五行(童子不孤婦人不孀虹蜺不出賊星不行)文子同天文訓六月當心左周而行分
而為十二月與日相當天地重襲後必無殃(又見上)時則訓見上精神訓日月失其行薄蝕無光
風雨非其時毁折生災五星失其行州國受殃(文子同)以死生為一化以萬物為一方同精於太清
(之本而游於忽區之㫄有精而不使有神而不行本經訓安則止激則行通體于天地同精于隂陽)
日月淑清而揚光五星循軌而不失其行(聖人節五行則治不荒)主術訓智詐萌興盜賊滋彰上下
相怨號令不行文子同(繆稱訓終身為善非天不行終身為不善非天不亾)齊俗訓武王伐紂載
(尸而行海内未定故不為三年之喪始禹遭洪水之患陂塘之事故朝死而暮葬)兵略訓威儀竝行是
謂至强(主雖射雲中之鳥而釣深淵之魚彈琴瑟聲鐘竽敦六博投髙壺兵猶且强令猶且行也)明
於奇正賌隂陽刑德五行望氣候星龜䇿禨祥(説山訓申徒狄負石自沈於淵而溺者不可以為抗弦)
(髙誕而存鄭誕者不可以為常事有一應而不可循行)説林訓芻狗能立而不能行蛇牀佀麋蕪而不
能芳(人間訓故義者天下之所賞也百言百當不如擇趨而審行也)或明禮義推道體而不行或解
構妄言而反當修務訓見氓字下(天地勢水東流人必事焉然後水潦得谷行禾稼春生人必加功)
焉故五穀得遂長(泰族訓逆天暴物則日月薄蝕五星失行四時干乖晝冥宵光山崩川涸冬雷夏霜)
文子同(伊尹憂天下之不治調和五味負鼎俎而行五就桀五就湯)要略所以和隂陽之氣理日
(月之光節開塞之時列星辰之行知逆順之變避忌諱之殃順時運之應法五神之常)所以知戰陣分
爭之非道不行也知攻取堅守之非德不强也(以莙凝天地發起隂陽序四時正流方綏之斯寧推之)
斯行(文子精誠篇政失於春嵗星盈縮不居其常政失於夏熒惑逆行政失於秋太白不當出入無常)
政失於冬辰星不效其鄉四時失政鎮星摇蕩(自然篇道生萬物理於隂陽化為四時分為五行)下
德篇見上(地之生財大本不過五行聖人節五行即治不荒)上仁篇豫兮其若冬涉大川者不敢行
也猶兮其若畏四鄰者恐自傷也(上義篇威義竝行是謂必强)上禮篇見上韓詩外傳幽幽冥冥
德之所藏紛紛沸沸道之所行(漢書天文志三星若合是謂驚立絶行其國外内有兵與喪)又見上
(禮樂志安世房中歌孝奏天儀若日月光乗玄四龍回馳北行羽旄殷盛芬哉芒芒孝道隨世我署文)
章李尋傳日初出炎以陽君登朝佞不行(王莽傳江湖有盜自稱楚王姓為劉氏萬人成行不受赦)
(令欲動秦雒陽十一年當相攻太白揚光嵗星入東井其號當行)王褎九懐見上登華蓋兮乗陽聊
(逍遙兮播光抽庫婁兮酌醴援瓟瓜兮接糧畢休息兮逺逝發玉軔兮西行)説苑君道篇苞苴行邪䜛
夫昌邪必自他藏之必自他行之(建本篇見上)雜言篇吾聞人君不困不成王列士不困不成行
(列女傳魯寡陶嬰歌天命早寡兮獨宿何傷寡婦念此兮泣下數行嗚呼哀哉兮死者不可㤀飛鳥尚)
然兮況於貞良雖有賢雄兮終不重行(湯妃有㜪頌見上)楚老萊妻頌老萊與妻逃世山陽蓬蒿為
(室莞葭為牆楚王聘之老萊將行妻曰世亂乃遂逃亾)郃陽友娣頌見上劉向九歎悲余心之悁悁
(兮哀故邦之逢殃辭九年而不復兮獨煢煢以南行)歎離騷以揚意兮猶未殫於九章長噓吸以於悒
兮涕橫集而成行(且人心之有舊兮而不可保長邅彼南道兮以征夫宵行)杖銘歴危乗險匪杖不
行年耆力竭匪杖不彊家語見去聲病字下(易林屯之履百足俱行相輔為强三聖翼事王室寵光)
(比之大畜擁遏隄防水不得行火盛陽光隂蜺伏藏退還其鄉)之艮狼虎爭强禮義不行兼吞其國
齊魯無王(履之臨三羊俱亾奔走南行會暮失跡不知其藏)泰之姤見上否之噬嗑見上之困
白日揚光雷車避藏雲雨不行各自還鄉(同人之䝉三羖五䍧相隨俱行迷入空澤經涉六駮為賊所)
傷之困跛踦俱行日暮車傷失旅無糧(豫之小畜見上)臨之師見上之比隨時轉行不失其常
各樂厥類身無咎殃(觀之大壯心壯無良猖獗妄行觸抵牆壁不見户房)賁之咸見上之巽懐璧
越鄉不可逺行剝之萃見上(復之中孚三人俱行各别採桑)无妄之震千里無牆鴛鳯游行之
未濟長股逺行狸且善藏(大畜之屯水暴橫行浮屋壊牆泱泱溢溢市師驚惶)之萃見上之升窻
(牖户房通利明光賢智輔聖仁施大行家給人足海内殷昌)頤之升三鳥鴛鴦相隨俱行南到饒澤食
魚與粱君子長樂見惡不傷坎見上(離之觀見上)之大過被繡夜行不見文章安坐于堂乃無咎
殃長子帥師得其正常(之明夷使伯采桑拒不肯行與叔爭訟更相毁傷)恒之復阿衡服箱太乙載
行延時歴舍所之吉昌(之兌張狂妄行竊食盜粱)遯之比方内不行輻輪摧傷之困雷車不藏隠
隠西行之中孚出門東行日利辰良(大壯之中孚求君衣裳情不可當觸諱西行為伯生殃)暌之
(漸魁剛所當初為敗殃君子留連困于水漿求全東山利在茂鄉賈市有息子載母行)解之豐見上
夬之損見慶字下之歸妹見上(升之蠱見上井之剝見上)之困從叔旅行食于東昌嘉伯悅喜
與我芝香(之中孚傾迭不行弱走善僵孟縶無良失其寵光)革之萃求麞嘉鄉惡虵不行道止中返
復還其牀艮之坎見上(豐之需三龍北行道逢六狼莫宿中澤為禍所傷)小過之夬六疾生狂癡
走妄行太玄經周上九還于喪或弃之行(&KR1395;測匍匐宜德若無行也熒&KR1395;狧狧多欲往也卉炎丘陵)
(短臨長也&KR1395;于酒食仕無方也&KR1395;有足位正當也羨陽氣贊幽推包羨爽未得正行)測羨迂塗不能
直行也羨權正氣反常也(增測朱車之增小人不當也增髙刃峭與損皆行也兼貝以役前慶後亾也)
崔嵬不崩羣士橿橿也(交測往來熏熏與神交行也交于鸎猩鳥獸同方也大小之交待賢煥光也)
進次四狂章章不得中行(測進非其以毁滋章也進淵且船以道行也逆憑山川終不可長也)釋測
(和釋之脂民說無疆也震于廷和正俱亾也震震不侮解恥無方也震于利與死偕行也今獄後穀于彼)
釋殃也(格測格其珍類無以自匡也格彼鞶堅誼不得行也郭目䚩角還自傷也)務次二絜精其芳
君子攸行(事測事無事以道行也不咨不其知亾也)又見上毅陽氣方良毅然敢行裝初一
幽裝莫見之行親次八其幹已良君子攸行(法測凖繩規矩由身行也缾窴腹非學方也于紀于綱)
大統明也密網離淵苛法張也(遇測振其角直道行也兩兕鬭亾角䘮也觝其角何可當也)常次四
月不常或失之行(常測日常其德君道明也月不常臣失行也其從其橫君臣常也)晦測見上止
測見上(堅測堅顚觸冢不知所行也&KR2695;堅禍用直方也螽焚其翊所憑喪也)玄衝見上玄攡見上
玄文見上玄告見上(揚雄執金吾箴猛不可重任威不可獨行堯咨虞舜惟思是尚吾臣司金敢)
告執璜甘泉賦見上(逐貧賦誓將去女適彼首陽孤竹二子與我連行)反離騷纍既艸夫傳説兮
(奚不信而遂行徒恐鷤䳏之將鳴兮顧先百艸為不芳)元后誄皇皇靈祖惟若孔臧降兹珪璧命服有
常為新帝母鴻德不忘欽德伊何奉命是行(越絶書記范伯傷賢喪邦蔽能有殃負德忘恩其反形傷)
壊人之善毋後世敗人之成天誅行(記呉王占夢逆言以滅䜛諛以亾因酌行觴時可以行矣)記寳
(劒觀其鈲爛如列星之行觀其光渾渾如水之溢於塘)易是謀類泰山失金雞西岳亾玉羊雞失羊亾
(臣縱恣萬人愁不祥天卑地髙雷讙公行星晝奔蜺夜光)班彪覽海賦余有事於淮浦覽滄海之茫茫
悟仲尼之乗桴聊從容而遂行(班固辟雍詩見上)馬融廣成頌清氛埃埽野場誓六師搜雋良司徒
勒卒司馬平行(酒正案隊膳夫巡行清醪車湊燔炙騎將鼔駭舉爵鐘鳴既觴)圍棊賦先據四道兮
(保角依㫄緣邊遮列兮往往相望離離馬目兮連連鴈行踔度閒置兮徘徊中央違閣奮翼兮左右翱翔)
道狹敵衆兮情無逺行(張衡思玄賦將答賦而不暇兮爰整駕而亟行瞻崑崙之巍巍兮臨縈河之洋)
洋(靈憲翩翩歸妹獨將西行逢天晦芒毋驚毋恐後且大昌)黃香九宫賦見上趙壹疾邪賦于兹
(迄今情偽萬方佞諂日熾剛克消亾䑛痔結駟正色徒行)蔡邕祖餞祝文見上禰衡魯夫子碑見上
漢泰山都尉孔宙碑見上(衛尉衡方碑辭法言稽古道而後行兢兢業業素絲羔羊)後漢書張宗
(傳愚聞一卒畢力百人不當萬夫致死可以横行博雅正月不温七月不涼二月不風八月雷不藏三)
(月風不衰九月無降霜四月雷不見十月蟄蟲行魏武帝薤露歌見上)文帝濟川賦於是龜龍神嬉
鴻鸞羣翔鱗介霍驛載止載行(煌煌京洛行夭夭園桃無子空長虚美難假偏輪不行)倉舒誄見上
(陳思王喜霽賦動王輖而雲披鳴鸞鈴而日陽指北極以為期吾將倍道而兼行)白鶴賦承邂逅之
(僥倖兮得接翼於鸞皇同毛衣之氣類兮信休息而同行)離繳鴈賦尋淑類之殊異兮稟上天之休祥
含中和之純氣兮赴四節而征行(七啟紅顔既夭睇眄流光時與吾子攜手同行)大魏篇陛下臨軒
(笑左右咸歡康杯來一何遲羣僚以次行賞賜累千億百官竝富昌)文帝誄于時天震地駭崩山隕霜
陽精薄景五緯錯行(夏桀贊夏道既衰生此桀王婉孌是嘉政違五行)釋愁文使王喬與子攜手而
(游黃公與子詠歌而行莊生為子具養神之撰老聃為子致愛性之方)劉楨遂志賦牧馬于路役車低
昂愴恨惻切我獨西行(丁廙妻寡婦賦時荏苒而不留將遷靈以大行駕龍轜於門側設祖祭於前廊)
華陽國志見上(黃庭經心典一體五藏王動靜念之道德行清潔善氣自明光)心為國主五藏王
受意動靜氣得行道自守我精神光又見上(晉拂舞濟濟篇畼畼飛舞氣流芳追念三五大綺黃去)
失有時可行去來同時此未央(陸機七徵珍觀清榭岳立連行雲階飛陛抑陟穹蒼聳浮柱而虬立施)
飛檐以龍翔魯襃錢神論見上(傅玄祝社文社君自東百靈齊行翠蓋翩翩象輿琱箱王子進駕驂)
服調良(夏矦湛春可樂賦鸎交交以弄音翠翾翾以輕翔招君子以偕樂攜淑人以微行)晉書天文
志五星不失行則年穀豐昌(五行志光光文長大㦸為牆毒藥雖行㦸還自傷)楊駿傳同宋書五
行志同(宋白紵舞歌隨世而變誠無方如推若引留且行宋世方昌樂未央舞以盡神安可忘)隋書
天文志見上(釋名兩腳進曰行行伉也伉足而前也)按行字漢以上唯淮南子說林訓兔絲無根而
(生蛇無足而行魚無耳而聽蟬無口而鳴入後人清青韻後漢則曹昭東征賦維永初之有七兮余隨子)
(兮東征時孟春之吉日兮撰良辰而將行其始變也)今人以行止之行音户耕反行列之行音户郎反
(不知行本音户庚反庚音岡户庚即户郎也又觀史記六韜靈樞經淮南子文子鶡冠子陳思王夏桀贊)
(黄庭經則五行之行亦音杭故太行山古名五行之山其無異音可知)今吳人讀行為胡良反此字
(四收於十一唐十二庚四十二宕四十三映部中)
胻
古音同上(史記龜䇿傳聖人剖其心壯士斬其胻箕子恐死被髮佯狂)今此字三收於十一唐十二
(庚四十三映部中)
桁
古音同上(今此字兩收於十一唐十二庚部中)
衡
古音同上(詩采芑二章薄言采芑于彼新田于此中鄉方叔率止其車三千旂旐央央約軧錯衡八鸞)
瑲瑲服其命服朱芾斯皇有瑲蔥珩(韓奕二章四牡奕奕孔修且張韓矦入覲以其介圭入覲于王王)
錫韓矦淑旂綏章簟茀錯衡鉤膺漏錫(閟宫見上)烈祖綏我睂壽黃耉無疆約軧錯衡八鸞鶬鶬以
(假以享我受命溥將自天降康豐年穰穰來假來饗降福無疆顧予烝嘗湯孫之將)長發七章實維阿
衡實左右商王(楚辭惜誓或偷合而苟進兮或隠居而深藏苦稱量之不審兮同權槩而就衡)管子
(度地篇平度量正權衡虚牢獄實廥倉君修樂與神明相望)揆度篇貴賤相當此謂國衡荀子賦篇
見上(陸賈新語道基篇潤之以風雨曝之以日光温之以節氣降之以隕霜位之以衆星制之以斗衡)
(苞之以六合羅之以紀綱改之以災變告之以禎祥動之以生殺悟之以文章)賈誼新書容經篇朝廷
(之視端若平衡祭祀之視視如有將軍旅之視固植虎張喪紀之視下若垂綱)况乎明王執中履衡
(史記龜䇿傳衛平乃援式而起仰天而視月之光觀斗所指定日處鄉規矩為輔副以權衡四維已定八)
卦相望(太史公自序維契作商爰及成湯太甲居桐德盛阿衡)急就篇柴桂林温直衡軹軾軫軨
轙納衡(易林復之艮三驪負衡南取芝香秋蘭芬馥盈滿匣匱利我少姜)咸之解堂桑折衡佐鬭者
傷暴臣反國良臣被殃(遯之震驄黑䰄東歸髙鄉白虎推輪蒼龍把衡)漢揚雄羽獵賦因回軫還
衡背阿房反未央劇秦美新見上(越絶書計倪内經是故聖人能明其刑而處其鄉從其德而避其)
(衡凡舉百事必順天地四時參以隂陽用之不審舉事有殃)春秋合誠圖見上漢書爰盎傳臣聞千
金之子坐不垂堂百金之子不騎衡(叙傳博陸堂堂受遺武皇擁毓孝昭末命導揚遭家不造立帝廢)
(王權定社稷配忠阿衡懐祿眈寵漸化不詳隂妻之逆至子而亾)傅毅車左銘虞氏作車取象機衡君
子建左法天之陽張衡東京賦見上(王逸九思天庭明兮雲霓藏三光朗兮鏡萬方斥蜥蜴兮進龜)
龍䇿謀從兮翼機衡(漢山陽太守祝睦碑辭懿我君國之光履忠順闡道常升紫微平機衡)祝睦後
(碑辭穆我君邦之陽資五就闓道綱陟泰微准樞衡稽列宿覽四方)魏陳思王大暑賦炎帝掌節祝融
(司方羲和按轡南雀舞衡蛇折鱗於靈窟龍解角於皓蒼)晉傅玄鼔吹曲大晉承運期德隆聖皇時清
(晏白日垂光應籙圖陟帝位繼天正玉衡化行象神明)宋顔延之赭白馬賦天子乃輟駕迴慮息徒解
(裝鑒武穆憲文光振民隠修國章戒出豕之敗御惕飛鳥之跱衡)陽給事誄之子之生立績宋皇拳猛
(沈毅温敏肅良如彼竹栢負雪懐霜如彼騑駟配服驂衡)隋書王劭傳河圖帝通紀曰形瑞出變矩衡
赤應隨叶靈皇(禮記雜記上甕甒筲衡註衡當為桁户剛反)按衡字自莊子胠篋篇剖斗折衡而民
(不爭始入耕清韻)
蘅
古音同上(楚辭九歌湘夫人荃壁兮紫壇匊芳椒兮成堂桂棟兮蘭橑辛夷楣兮葯房罔薜荔兮為帷)
(擗蕙兮既張白玉兮為瑱疏石蘭兮為芳芷葺兮荷屋繚之兮杜蘅)宋玉風賦獵蕙艸雜秦蘅槩新
(夷被梯楊迴穴蘅陵蕭條衆芳然後倘佯中庭北上玉堂躋于羅帷經于洞房)
珩
古音同上詩采芑見上(漢張衡思玄賦襲温恭之黻衣兮被禮義之繡裳辮貞亮以為鞶兮雜技藝)
(以為珩昭綵藻與琱琢兮璜聲逺而彌長以上字當與十陽十一唐通為一韻)趙宧光曰庚
(阬盲橫彭橕烹兄行等字竝以今吳下方音為正)
平符兵切(當作符盈)
易坎九五坎不盈祗既平(詩常棣五章喪亂既平既安且寜雖有兄弟不如友生)伐木首章嚶其鳴
(矣求其友聲相彼鳥矣猶求友聲矧伊人矣不求友生神之聽之終和且平)節南山九章昊天不平我
王不寧不懲其心覆怨其正(黍苗五章原隰既平泉流既清召伯有成王心則寧)皇矣二章作之屏
之其菑其翳修之平之其灌其栵(江漢二章四方既平王國庶定時靡有爭王心載寧)常武六章四
方既平徐方來庭(那湯孫奏假綏我思成鞉鼔淵淵嘒嘒管聲既和且平依我磬聲於赫湯孫穆穆厥)
聲(烈祖既載清酤賚我思成亦有和羮既戒既平鬷假無言時靡有爭羹字不入韻)易咸彖傳天地
感而萬物化生聖人感人心而天下和平(乾文言大哉乾乎剛徤中正純粹精也六爻發揮㫄通情也)
時乗六龍以御天也雲行雨施天下平也(禮記樂記見下)楚辭九辯見下髙唐賦見下莊子人
(間世篇而目將熒之而色將平之口將營之容將形之心且成之)荀子見下淮南子本經訓天愛其
精地愛其平人愛其情(按平字讀入陽韻僅見於急就篇雲中定襄與朔方代郡上谷右北平是後漢)
人所續(以下字皆讀如今音自經文及楚辭而外諸子書稍錄一二亦不備列)
苹
(詩鹿鳴首章呦呦鹿鳴食野之革我有嘉賓鼔瑟吹笙按此章以鳴苹笙為一韻簧將行為一韻商頌烈)
祖亦然自疆字以下别為一韻耳(宋玉髙唐賦於是乃縱獵者基趾如星傳言羽獵銜枚無聲弓弩不)
(發罘䍐不傾涉莽莽馳苹苹)
驚舉卿切(當作舉盈)
(詩車攻七章蕭蕭馬鳴悠悠斾旌徒御不驚大庖不盈)
鳴武兵切(當作彌盈)
詩匏有苦葉二章有瀰濟盈有鷕雉鳴(雞鳴首章雞既鳴矣朝既盈矣匪雞則鳴蒼蠅之聲)鹿鳴伐
木車攻竝見上(小宛四章題彼脊令載飛載鳴我日斯邁而月斯征夙興夜寐無忝爾所生)卷阿九
章鳯凰鳴矣于彼髙岡梧桐生矣于彼朝陽(有瞽喤喤厥聲肅雝和鳴先祖是聽我客戾止永觀厥成)
(禮記月令百官靜事母刑以定晏隂之所成鹿角解蟬始鳴半夏生木堇榮)楚辭九歌山鬼雷塡塡
兮雨冥冥猨啾啾兮狖夜鳴(卜居世溷濁而不清蟬翼為重千鈞為輕黃鐘毁棄瓦釡雷鳴讒人髙張)
賢士無名吁嗟黙黙兮誰知吾之廉貞(九辯燕翩翩其辭歸兮蟬寂漠而無聲鴈雝雝而南逝兮鵾雞)
(啁哳而悲鳴獨申旦而不寐兮哀蟋蟀之宵征時亹舋而過中兮蹇淹留而無成)淮南子原道訓無形
(而有形生焉無聲而五音鳴焉無味而五味形焉無色而五色成焉)文子同漢書禮樂志郊祀歌天
地篇展詩應律琄玉鳴圅宫吐角激徵清(鐃歌戰城南篇水深激激蒲葦冥冥䲷騎戰鬭死駑馬徘徊)
鳴(按詩中鳴字與聲盈生征等字為韻無讀迷郎反亦絶無與明字同用者魏武帝蒿里行鎧甲生蟣)
(蝨萬姓以死亾白骨露於野千里無雞鳴晉張華俠曲孟嘗東出闗濟身由雞鳴信陵西反魏秦人惕其)
(疆乃是妄合耳)
榮永兵切(當作永平)
禮記月令見上(楚辭逺逰嘉南州之炎德兮麗桂樹之冬榮山蕭條其無獸兮野寂寞其無人載營魄)
而登霞兮掩浮雲而上征人字說見眞韻(宋玉登徒子好色賦寤春風兮發鮮榮絜齋俟兮惠音聲贈)
我如此兮不如無生(晉語諺曰黍稷無成不能為榮)管子戒篇無翼而飛者聲也無根而固者情也
(無方而富者生也公亦固情謹聲以嚴尊生此謂道之榮)内業篇凡道無根無莖無葉無榮萬物以生
萬物以成命之曰道(山權數篇惡惡乎來刑善善乎來榮)莊子見下荀子賦篇血氣之精也志意
(之榮也百姓待之而後寧也天下待之而後平也素問四氣調神大論天地俱生萬物以榮夜卧早起)
廣步於庭被髪緩形以使志生(按詩無榮字而有縈瑩營三字樛木葛藟縈之與成為韻淇奥充耳琇)
(瑩著尚之以瓊瑩乎而與青星庭為韻黍苖召伯營之靈臺經之營之崧髙召伯是營與成城為韻則榮)
(字自當以形相附楊愼乃以土音讀為庸引越絶書淮南子二證不知二書出於漢人毎多踳駮且淮南)
(子中亦有不韻者不得舍可信之經文而引不必然之子書也)
瑩
(詩淇奥二章瞻彼淇奥菉竹青青有匪君子充耳琇瑩會弁如星)著二章俟我於庭乎而充耳以青乎
而尚之以瓊瑩乎而(宋玉神女賦須臾之間美貌橫生爗兮如花温乎如瑩五色竝馳不可殫形詳而)
觀之奪人目精(列子周穆王篇六瑩九韶瑩即䪫字)
生所庚切(當作所爭)
詩常棣伐木竝見上(節南山六章不弔昊天亂靡有定式月斯生俾民不寧憂心如酲誰秉國成不自)
為政卒勞百姓小宛見上(苕之華二章苕之華其葉青青知我如此不如無生)文王三章王國克
生維周之楨濟濟多士文王以寧(緜九章虞芮質厥成文王蹶厥生)卷阿見上殷武五章赫赫厥
聲濯濯厥靈壽考且寧以保我後生(易屯彖傳屯剛柔始交而難生動乎險中大亨貞雷雨之動滿盈)
天造草昧宜建矦而不寧咸彖傳見上(繫辭下傳男女構精萬物化生)禮記月令見上樂記小
(大相成終始相生倡和清濁迭相為經故樂行而倫清耳目聰明血氣和平移風易俗天下皆寧)孔子
間居地載神氣神氣風霆風霆流形庶物露生(緇衣昔吾有先正其言明且清國家以寧都邑以成庶)
民以生誰能秉國成不自為正卒勞百姓(楚辭九辯坎廩兮貧士失職而志不平廓落兮羇旅而無友)
生(招魂獻嵗發春兮汨吾南征菉蘋齊葉兮白芷生)宋玉髙唐賦上至觀側地蓋底平箕踵漫衍芳
(艸羅生秋蘭芷蕙江蘺載菁青荃射干揭車苞并神女賦見上)登徒子好色賦見上小言賦無内
(之中微物潛生比之無象言之無名蒙蒙滅景昧昧遺形超於太虛之域出於未兆之庭纎於毳末之微)
(蔑陋於茸毛之方生視之則眇眇望之則冥冥離朱為之歎悶神明不能察其情二子之言磊磊皆不小)
何如此之為精(晉語貞為不聽信為不誠國斯無刑媮居幸生不更厥貞大命其傾)越語逆節萌生
(天地未形而先為之征其事是以不成雜受其刑管子勢篇同)老子故有無相生難易相成長短相
形高下相傾(孰能濁以止靜之徐清孰能安以久動之徐生保此道者不欲盈夫惟不盈故其敝不新)
成(昔之得一者天得一以清地得一以寧神得一以靈谷得一以盈萬物得一以生矦王得一以為天)
下貞管子戒篇見上(内業篇冥冥乎不見其形淫淫乎與我俱生不見其形不聞其聲而序其成謂)
之道(國蓄篇夫以室廡籍謂之毁成以六蓄籍謂之止生以田畝籍謂之禁耕以正人籍謂之離情以)
正户籍謂之養贏(莊子人間世篇天下有道聖人成焉天下無道聖人生焉方今之時僅免刑焉)天
(運篇四時迭起萬物循生一盛一衰文武倫經一清一濁隂陽調和流光其聲蟄蟲始作吾驚之以雷霆)
(故若混逐叢生林樂而無形布揮而不曳幽昬而無聲動於無方居於窈冥或謂之死或謂之生或謂)
之實或謂之榮行流散徙不主常聲(則陽篇安危相易禍福相生緩急相摩聚散以成)漁父篇庶物
失之者死得之者生為事逆之則敗順之則成(韓非子解老篇道譬諸若水溺者多飲之即死渴者適)
(飲之則生譬之若劒㦸愚人以行忿則禍生聖人以誅暴則福成故得之以死得之以生得之以敗得之)
以成(六韜守國篇春道生萬物榮夏道長萬物成秋道斂萬物盈冬道藏萬物靜)淮南子原道訓見
上(故音者宫立而五音形矣味者甘立而五味亭矣色者白立而五色成矣道者一立而萬物生矣)
文子同(悲喜轉而相生精神亂營不得須臾平察其所以不得其形而日以傷生)韻補史記律書建
(星者建諸生也釋名青生也象物生時色也賈誼新書先生者為先醒也)按星字從生得聲孟子浩生
(不害漢書儒林傳有皓星公趙充國傳有浩星賜三文互異總以音同而借之耳)說文青字亦從生得
聲(古生字竝與成清寧為韻至漢傅毅舞賦在山峨峨在水湯湯與志遷化容不虛生馬融廣成頌珍)
(林嘉樹建木叢生椿梧栝柏梪柳楓楊則入陽韻乃是妄合耳)
笙
詩鹿鳴見上(儀禮疏笙猶生也)
牲
(詩雲漢首章靡神不舉靡愛斯牲圭璧既卒寧莫我聽)韻補周禮掌客牲三十有六又不受饗禮受牲
(禮鄭氏皆云牲當為腥聲之誤也釋文亦云依註當音星)
甥
(詩猗嗟二章猗嗟名兮美目清兮儀既成兮終日射矦不出正兮展我甥兮)左傳吕甥史記晉世家作
(吕省以上字當與十三耕十四清十五青通為一韻)按
(以上諸字及耕清青三韻古人無與陽唐同用者易詩之文固已截然不紊又如爾雅釋天春為青陽夏)
(為朱明秋為白藏冬為玄英春為發生夏為長贏秋為收成冬為安寧尤可見二韻之不相入也西京以)
(下則雜矣然若漢郊祀歌景星篇空桑琴瑟結信成四興遞代八風生殷殷鐘石羽籥鳴河龍供鯉醇犧)
(牲百末㫖酒布蘭生春尊柘漿析朝酲微感心攸通修名周流常羊思所并穰穰復正直往寗馮蠵切和)
(疏寫平上天布施后土成穰穰豐年四時榮魏鼔吹曲初之平篇初之平義兵征神武奮金鼔鳴邁武德)
(揚洪名漢室微社稷傾皇道失桓與靈閹宦熾羣雄爭邊韓起亂金城中國擾無紀經赫武皇起旗旌麾)
(天下天下平濟九州九州寧剏武功武功成二篇用韻最多而無一雜又如李陵錄别詩用生鳴等凡一)
(十字蔡邕王子喬碑辭用靈貞等凡一十六字胡根碑銘用靈瑩等凡一十四字蔡琰悲憤詩用精零等)
(凡二十七字苦縣老子銘用清營等凡二十七字魏陳思王棄婦篇用青榮等凡一十七字亦無一雜其)
他用韻少者不能具述(唐韓文公篤於好古而不知古音其所作此日足可惜一篇兼用陽唐庚耕清)
(青六韻又㫄及東冬鍾江最為不倫已詳辯之上聲四十五厚下)
十三耕
萌(莫耕切)
古音芒(韓非子八姦篇一曰在同牀二曰在㫄三曰父兄四曰養殃五曰民萌六曰流行七曰威强八)
曰四方(陸賈新語道基篇耳聽八極目覩四方忠進䜛退直立邪亾道行姦止不得兩張)本理杜
漸消萌(漢揚雄幽州牧箴義兵涉漠偃我邊萌既定且康復古虞唐盛不可不圖衰不可或忘隄潰蟻)
穴器漏箴芒牧臣司幽敢告侍傍(詩推度災月三日成魄八日成光蟾蜍體就穴鼻時萌)琴操文王
(作鳯凰之歌翼翼翔翔彼鸞皇兮銜書來游以命昌兮瞻天案圖殷將亾兮蒼蒼昊天始有萌兮神連精)
合謀於房兮(漢冀州從事張表碑文貢眞絀偽遏漸防萌后藏其勛俾守犂陽)漢書地理志葭萌音
芒賈誼新書萌之為言盲也(白虎通芒之為言萌也)禮記月令曰孟春之月其神句芒又曰句者
(畢出萌者盡達萌即芒也樂記草木茂區萌達管子五行篇艸木區萌莊子天道篇萌區有狀萌區即區)
(萌區萌即句芒也古人讀句為拘)
氓
古音同上(淮南子修務訓湯夙興夜寐以致聰明輕賦薄斂以寛民氓布德施惠以振困窮弔死問疾)
以養孤孀百姓親附政令流行窮字不入韻(說文氓从民亾聲)
甿
古音同上(管子輕重乙篇天下有兵則積藏之粟足以備其糧天下無兵則以賜貧甿)說文甿从田
亾聲(以上三字當改入唐韻)
十四清
(古與十三耕通為一韻)
餳(徐盈切)
古音唐(急就篇梨柿柰桃待露霜棗杏瓜棣饊飴餳)釋名餳洋也煑米消爛洋洋然也方言餳謂
之餹(詩有瞽箋簫編小竹管如今賣餳者所吹也音義餳夕清反又音唐)周禮小師註如今賣飴餳
所吹者李音唐(楚辭招魂粔籹蜜餌有餦餭些王逸註餦餭餳也)說文餳从食易聲當改入唐韻
十五青
(古與十三耕十四清通為一韻)
苓(郎丁切)
古音力珍反(詩簡兮四章山有榛隰有苓云誰之思西方美人彼美人兮西方之人兮)采苓首章采
(苓采苓首陽之顚人之為言苟亦無信舍旃舍旃苟亦無然人之為言胡得焉)按漢枚乗七發始以鱗
(苓與鶄纓鳴莖同用)
零
古音同上(詩定之方中三章靈雨既零命彼倌人星言夙駕說于桑田匪直也人秉心塞淵騋牝三千)
漢揚雄趙充國頌明靈惟宣戎有先零(按楚辭逺遊恐天時之代序兮曜靈曅而西征微霜降而下)
淪兮悼芳艸之先零則入青韻矣(今此字兩收於一先十五青部中)
令
古音同上(詩東方未明二章倒之顚之自公令之)盧令首章盧令令其人美且仁車鄰首章有車
鄰鄰有馬白顚未見君子寺人之令(十月之交三章爗爗震電不寧不令)說文引詩盧令令作盧獜
獜獜力珍反今本韻内亦有獜字(按詩令字皆力珍反當入眞韻小宛四章題彼脊令句不入韻自史)
(記龜䇿傳田者不彊囷倉不盈商賈不彊不得其贏婦女不彊布帛不精官御不彊其勢不成大將不彊)
(卒不使令矦王不彊沒世無名太玄經去次七去其德貞三死不令始入青韻)今此字三收於二仙十
五青四十五勁部中(令之訛為靈猶顚之訛為丁也宋讀曲歌鹿轉方相頭丁倒欺人目丁倒顚倒也)
今呉人猶有此語以上三字當改入眞韻(朱彞尊曰三字竝讀為連枚乗七發蔓艸芳苓陳思王七)
(命搴芳苓之巢龜李善註竝云苓古蓮字史記龜䇿傳龜千嵗乃游蓮葉之上徐廣曰蓮一作領聲相近)
(假借漢書地理志金城郡令居孟康曰令音連趙充國傳先零鄭氏曰零音憐然古人憐鄰本同一音)
(廣韻憐字俗書作怜亦以音之同而借之也)
獜
鏻
古音竝同上(今此二字兩收於十七眞十五青部中)以上二字當併入眞韻
唐韻正卷五
