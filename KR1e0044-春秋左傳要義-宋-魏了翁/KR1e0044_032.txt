寳慶間朱端常劾魏了翁欺世盜名之謗詔降三官靖
州㞐住時湖湘江浙之士不遠千里負笈從學乃著九
經要義訂定精密俱先儒所未論及者惜宋末權奸擾
亂以禮樂經術為緩事鏤帙不全後世無原本可傳雖
有好古勤學之士搆之名山石室即殘編斷簡手錄珍
藏如白璧夜光不輕示人今甘泉先生有了翁所著春
秋要義三十一卷藏之懷古閣中出以示予捧讀三日
方畢卷因識數言於後時萬歷戊申中秋後三日龍池
山樵彭年
