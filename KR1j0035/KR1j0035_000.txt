字通小學類二(字書之屬)
提要
臣等謹案字通一巻宋李從周撰從周始末未詳據嘉
定十三年魏了翁序但稱為彭山人字曰肩吾末有寳
祐甲寅虞兟刻書䟦亦但稱得本於了翁莫能考仕履
也是書以説文校隷書之偏旁凡分八十九部為字六百有一
其分部不用說文門類而仍以篆文大書隷
書夾註于體例亦頗不恊且如水字火字既
入上兩㸃類而下三黙内又出火字水字如
此之類凡一百二十三字破碎冗雜殊無端
緒至于干字収于上兩㸃類獨從篆而不從
隷既自亂其例回字収于中日字類臣字巨
字臣字收於&KR0935;字類東字収于里字類併隷
書亦可相合均為乖刺然其大㫖出于明隷
書之源流而非欲以篆文改隷猶顔元孫所
謂去㤗去甚使輕重合冝者宋人舊帙流傳
已久存之亦可偹檢閱也卷末别附紏正俗
書八十二字其中如壅塞必作邕塞芝草必
作之草衣裳必作衣常添減必作沾減䂓矩
必作規巨心膂必作心吕鐙炷必作鐙主袒
裼必作但裼負荷必作負何巾帨必作巾帥
竭力必作渇力肘腋必作肘亦是雖于古有
據而今斷斷不能行其前題詞有復古編字
通尚未及之畧具如左文云云似非從周之
語又虍字類虛字條下既稱今别作墟非是
而此又出虚作墟非一條指為字通所未及
使出從周不應牴牾如此其或後人所竄入
歟乾隆四十六年十月恭校上
總纂官(臣)紀昀(臣)陸錫熊(臣)孫士毅
總校官臣陸費墀
字通原序
書有六體或指其事或象其形或諧諸聲或㑹以意或
轉注相授也或假借相成也凡以極天地萬物之變而
與八卦九章竝行於兩間者也古之教必由小學將以
參稽象類涵養本初為格物求仁之本此如兵法遠交
近攻具有次第其在學者孰非所當知而後世師友道
缺高者騖於上達卑者安於小成於是禮樂射御數咸
失其傳焉乃有以書學名家者則僅出一技一能之士
而他亡所進也余病此已久一日彭山李肩吾以一編
書示余大較取俗之所易諭而不察焉者以㸃畫偏㫄
稡類為目而質以古文名曰字通凡余所病於俗者皆
已開卷瞭然徐而即之則肩吾盖當博觀歴覽而能返
諸義理之歸者也嗚呼斯豈一技一能者比乎肩吾請
叙所以作余又謂之曰子之為是也傷小學之湮微而
古文之不復見也雖然子亦知其然乎自秦斯高以来
是學也往往滯於偏㫄訓故而不知進於大學之歸故非
徇末以流於藝則必曲學以誤其身且自近世博通古
文宜莫如夏文莊以㑹意一體貫通六書王文公亦自
謂有得於今文矣迨其所行俱不若未嘗知書者遂使
世以書為不足學此豈書之罪邪范忠文司馬文正類
篇之作比音擇字其明於五音之輕重八體之後先視
夏若王殆若過之而學術行誼為世標表盖二老繇下
學而充之者也夏若王則翫文字滯佔畢以終其身焉
耳肩吾其必有擇於斯矣乎肩吾曰善其遂以識諸篇
端也肩吾名從周嘉定十有三年夏六月癸酉朢白鶴
山人魏了翁書
周禮六書
象形(日月之類)
會意(武信之類人言為信止戈為武)
轉注(考老之類)
指事(上下之類人在一上為上人在一下為下)
假借(令長之類一字兩用)
諧聲(形聲為一江河之類以水為形工可為聲左形右聲鳩鴿之類以鳥為形九合為聲右形左聲草薻)
(之類上形下聲婆娑之類上聲下形圍國之類外形内聲衡衍之類内形外聲凡諧聲之等有六)
字而有隸葢已降矣毎降而輒下不可不推本之也
此編依世俗筆埶質之以説文解字作楷隸者於此
而推之思過半矣名之曰字通
卷上
上一㸃類立字類
广字類宀字類
方字類㫄一㸃類
上兩㸃類中兩㸃類
下兩㸃類㫄兩㸃類
上三㸃類中三㸃類
下三㸃類㫄三㸃類
木字類示字類
上四㸃類中四㸃類
下四㸃類上下四㸃類下
一畫類一丿類
兩畫類人字類
臥人類入字類
三畫類土字類
王字類主字類
&KR5372;字類丗字類
上卄字類中卄字類
下卄字類上冂字類
中冂字類冂字類
襾字類爨字類
曲字類字類
㔾字類尸字類
上几字類下几字類
㫄几字類
卷下
勹字類刀字類
夕字類夂字類
字類又字類
上大字類下大字類
夾字類市字類
中字類口字類
品字類上日字類
中日字類下日字類
白字類百字類
月字類四字類
目字類上田字類
中田字類下田字類
里字類㫐字類
亾字類正字類
已字類冘字類
冠字類斤字類
山字類&KR0935;字類
彑字類聿字類
幸字類敇字類
虍字類兟字類
戊字類豕字類
