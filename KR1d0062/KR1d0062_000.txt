月令明義禮類三(禮記之屬)
提要
(臣)等謹案月令明義四卷明黃道周撰道周
有易象正已著錄崇禎十一年道周官少詹
事注禮記五篇以進此其一也其說以二至
二分四立皆歸于中央之土為取則於洛書
之中五而五氣於以分布此歲功所由成政
事所從出故作月令氣候生合總圖又以月
令載昏旦中星故有十二月中星圖併細載
中星距極遠近度數及寅泰夘大壯十二卦
彖象以為此聖人敷治之原每一月分為一
章其日躔星度則各列原本於前而别列授
時歷新測於後考堯典中星與月令不同故
大衍歷議曰顓頊歷即夏歷湯作殷歷更以
十一月甲子合朔冬至為上元周人因之距
羲和千祀昏明中星俱差半次是不韋更考
中星斷取近距然先儒論說大扺推求差分
而不追改經文至唐明皇始黜月令舊文更
附益時事名御刪定月令改置禮記第一故
開成石經于昏旦中星悉改從唐歷宋景祐
二年仍復舊本月令而唐月令別行以其變
亂古經不足垂訓故也道周乃別立經文曰
孟春之月日在危昏昴中旦房中仲春之月
日在東壁昏參中旦箕中云云是又道周自
為月令蹈唐人之失殊為未協特其所注雜
采易象夏小正逸周書管子國語參稽考證
於經義頗有闡發其臚舉史傳亦皆意存規
戒非漫為推衍禨祥則改經雖謬而其隨事
納誨之忱固無悖於經義不妨因人而存其
書也乾隆四十六年十月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
月令明義卷首
明黃道周撰
圖(凡十三)月令氣候生合總圖
寅月中星圖卯月中星圖辰月中星圖
巳月中星圖午月中星圖未月中星圖
申月中星圖酉月中星圖戌月中星圖
亥月中星圖子月中星圖丑月中星圖
月令寅月昏旦中星圖第一(附星度距極併易卦爻象)
月令卯月昏旦中星圖第二
月令辰月昏旦中星圖第三
月令巳月昏旦中星圖第四
月令午月昏旦中星圖第五
月令未月昏旦中星圖第六
月令申月昏旦中星圖第七
月令酉月昏旦中星圖第八
月令戌月昏旦中星圖第九
月令亥月昏旦中星圖第十
月令子月昏旦中星圖第十一
月令丑月昏旦中星圖第十二
月令明義卷首
