附記
寶元二年十一月翰林學士丁度等奏今修集韻
添字旣多與顧野王玉篇不相參協欲乞委修韻
官將新韻添入别為類篇與集韻相副施行時修
韻官獨有史館檢討王洙在職詔洙修纂久之洙
卒嘉祐二年九月以翰林學士胡宿代之三年四
月宿奏乞光禄卿直祕閣掌禹錫大理寺丞張次
立同加校正六年九月宿遷樞密副使又以翰林
學士范鎮代之治平三年二月范鎮出知陳州又
以龍圖閣直學士司馬光代之時已成書繕寫未
畢至四年十二月上之
<TEI
