周易章句證異卷三
内閣中書翟均廉撰
彖上傳
鄭玄合彖傳於經置爻詞後大象前(本淳于後吴仁傑語廉案石介)
(稱孔子作彖傳於六爻之前說與此異)王弼自坤以下彖傳置卦詞後
大象前(陸德明孔穎達李鼎祚蘇軾張子從之世王宋子夏傳朱震李衡張浚鄭汝諧項安)
(宗傳趙彦肅王申子李簡董楷同置周燔彖傳置卦詞後爻詞前文低一字趙汝楳卦詞後爻詞前)
(乾坤二卦置文言前釋李過方逢辰置卦詞後大象前乾坤二卦置文言彖處前董真卿以彖傳置)
(大象後小象前)胡旦復出彖傳亦為一篇(次一第邵子晁說之次二以卦爻)
(為第文低一字一吴仁傑作彖傳)胡瑗分上彖下彖為二篇(上彖次一吕)
(大防連二經上彖次三文低一字從程迥作彖上一吕祖謙作彖上傳次第一朱子之税與權吴)
(澄胡炳文胡一桂熊良輔梁寅諸儒同俞琰彖傳上一)王洙以彖傳為彖詞次
第二(廉案洙惟以爻詞為經卦詞别為一篇次第一葉適為即藝文志所謂古易十二篇)鄭厚
無彖傳(云後人所作)
大哉乾元萬物資始乃統天
鄭玄以下附彖傳於經者加彖曰字馮椅商飛卿
改為贊曰趙汝楳无彖曰字(直接卦詞)
雲行雨施品物流形
大明終始六位時成時乘六龍以御天
吳澄以大明終始三句移萬國咸寧之後(謂首出二句言聖人)
(之元亨大明三句言聖人之利貞舊本錯簡在品物流形之下今正之)徐在漢曰古文
大明終始節在乃利貞後首出庶物前(陸時位云此照古本漢後)
(儒將大明節插入乾道節前以贋亂真毛竒齡曰偽古本乃利貞後謬)
乾道變化各正性命保合太和乃利貞
首出庶物萬國咸寧
至哉坤元萬物資生乃順承天
坤厚載物德合无疆含弘光大品物咸亨
牝馬地類行地无疆柔順利貞君子攸行
先迷失道後順得常西南得朋乃與類行東北喪朋乃
終有慶
安貞之吉應地无疆
屯剛柔始交而難生
動乎險中大亨貞
險毛竒齡云漢劉修碑作儉(字形之通)陸時位以大亨
貞雷雨之動滿盈為一節(云先儒以大亨係上動乎險中不可為大亨)
雷雨之動滿盈天造草昧宜建侯而不寧
盈荀爽虞翻李鼎祚作形(廉案今李本作盈)陸時位以天
造草昩為一節(云先儒以雷雨之動句属利建侯大是可商)而鄭玄讀曰
能能猶安也(廉案孔穎逹禮運疏云古之能字皆作耐字音來能字乃假借鼈三足為能後)
(世傳書世異耐字悉作能字惟耐以天下為一家及人不耐無樂仍耐字亦有誤不安寸直作而者則易)
(屯彖云利建侯而不寧是也據此則耐不寧孔氏亦作能不寧解不知周易正義何以仍作而字解)
蒙山下有險險而止蒙
明晉府古本止上有能字(張元冲傳)
蒙亨以亨行時中也匪我求童蒙童蒙求我志應也初
筮告以剛中也再三瀆瀆則不告瀆蒙也蒙以養正
聖功也
明晉府本無以亨二字(張冲元傳二俞琰曰或云亨行字羡文)陸德
明曰一作童蒙來求我(晁說之曰非廉按陸德明所云疑是王注中語)
需須也險在前也剛健而不陷其義不困窮矣
需有孚光亨貞吉位乎天位以正中也利涉大川往有
功也
位乎之位鄭玄讀曰涖毛竒齡曰石經作位于
訟上剛下險險而健訟
朱子曰訟上剛下險屬上句險而健訟屬下句俞琰
曰健字句絶或以健訟相連誤矣
訟有孚窒惕中吉剛來而得中也終凶訟不可成也利
見大人尚正中也不利涉大川入于淵也
師衆也貞正也能以衆正可以王矣
剛中而應行險而順以此毒天下而民從之吉又何咎
矣
比吉也
郭京曰比吉下誤增也字(凡彖傳先舉彖詞後以義結彖辭無也字王昭素)
(曰多也字項安世從之)朱子本義曰比吉也三字疑衍文(胡炳文從)
(梁寅恭義不從本義)又語錄曰也字羡(熊良輔從之毛竒齡曰朱子非是)陳仁
錫本删比吉也三字謹案周易述義有比吉也三
字(王弼孔穎逹張子程子蘇軾楊時朱震楊萬里張浚李衡諸儒俱有也字)按釋文引子
夏傳云地得水而柔水得地而流故曰比三句今宋
本無此不知何屬
比輔也下順從也
原筮元永貞无咎以剛中也不寧方來上下應也後夫
凶其道窮也
小畜柔得位而上下應之曰小畜
健而巽剛中而志行乃亨
密雲不雨尚往也自我西郊施未行也
履柔履剛也
說而應乎乾是以履虎尾不咥人亨
剛中正履帝位而不疚光明也
疚陸績作疾(毛竒齡曰疚疾形誤)陸時位曰此節係文言危者
安其位章後人附入於此(云古本可證)
泰小往大來吉亨則是天地交而萬物通也上下交而
其志同也内陽而外隂内健而外順内君子而外小人
君子道長小人道消也
否之匪人不利君子貞大往小來則是天地不交而萬
物不通也上下不交而天下無邦也内隂而外陽内柔
而外剛内小人而外君子小人道長君子道消也
吴澄作否不利君子貞三字(去之匪人三字舊本因經文衍而誤增也)
同人柔得位得中而應乎乾曰同人
同人曰
王昭素同人曰三字錯(晁說之曰虞翻軰諸儒无一人為之說者特王弼失之耳)
胡瑗云三字衍(程子朱子從之張胡一桂熊良輔董楷胡炳文同慎甫曰同人曰三)
(字非衍同查慎行)吴澄删同人曰三字(朱升陳仁錫同毛竒齡曰大繆)
(案王弼非二所能乾之所行故特曰同人曰孔穎逹曰猶言同人卦曰也趙汝楳諸儒同)
同人于野亨利涉大川乾行也文明以健中正而應
君子正也唯君子為能通天下之志
大有柔得尊位大中而上下應之曰大有
其德剛健而文明應乎天而時行是以元亨
謙亨天道下濟而光明地道卑而上行
天道虧盈而益謙地道變盈而流謙鬼神害盈而福謙
人道惡盈而好謙謙尊而光卑而不可喻君子之終也
虧馬融作毁福亰房作富
豫剛應而志行順以動豫
豫順以動故天地如之而况建侯行師乎
天地以順動故日月不過而四時不忒聖人以順動則
刑罰清而民服豫之時義大矣哉
忒京房作貸惠棟作貣(云貣與貸通)
隨剛來而下柔動而說随
大亨貞无咎而天下随時
荀爽作大亨利貞(陸德明曰正義作大亨利貞郭京曰大亨下脫利字)虞翻
蜀才王弼作隨時(陸德明孔穎逹李鼎祚劉牧王大安石蘇軾程子郭忠孝郭雍吕)
(臨楊時楊萬里朱震李衡王宗傳張浚趙彦肅鄭汝諧王逢吕祖謙趙汝楳蔡淵從之李簡梁寅陳仁)
(錫鄭申甫陸敬臻陸時位張振淵徐在漢洪原毛竒齡同查慎行曰本義從王肅本大象注亦云随時)
(休息此處似不當改)王肅陸績作隨之(胡旦曰篆字之為□時為旹轉隸者增日為時)
(朱王昭素曰舊本無此而字有之字晁說之從其說子本義亦從王肅邱富國胡炳文吳澄胡一桂)
(俞琰林希元洪守美洪啟初同倒項安世曰此則上時字為聲之誤下時字為字之也或曰古時字從)
(之故之時二字易雜然則皆字之誤也)惠棟改作随之
隨時之義大矣哉
諸說見上(趙汝楳曰先儒或改作隨之時義他卦云時義者指其時與義則時義為两事也今)
(云隨時之義謂所隨者時其義甚大則時義為一事聖人變文以明理勿改可也俞琰曰時之當作之)
(時豫遯姤旅四卦例則之時倒為時之盖由上文之誤而誤也)
蠱剛上而柔下巽而止蠱
蠱元亨而天下治也利涉大川往有事也先甲三日後
甲三日終則有始天行也
臨剛浸而長
說而順剛中而應
大亨以正天之道也
至於八月有凶消不久也
大觀在上順而巽中正以觀天下
觀字說見彖詞觀天下之下郭京曰脱是以亨三
字
觀盥而不薦有孚顒若下觀而化也
觀而不薦說見彖詞(惠棟作觀盥而不觀薦)
觀天之神道而四時不忒聖人以神道設教而天下服
矣
毛竒齡曰王弼以觀字句(查慎行曰觀字自為句不當連天之神道讀)
陸德明作聖人神道設教無以字(晁說之曰古本無以字吕祖謙曰)
(今本有以字字惠棟去以)陸時位曰此節古本在文言中後
人誤入彖𫝊
頤中有物曰噬嗑
噬嗑而亨剛柔分動而明雷電合而章柔得中而上行
雖不當位利用獄也
王弼讀剛柔分動而明(句毛竒齡曰大謬)孔穎逹剛柔分
(句)
賁亨
朱子曰亨字疑衍(吳澄删去亨字)陸時位曰亨不是衍字
合下故小利有攸往為一節
柔來而文剛故亨分剛上而文柔故小利有攸往天文也
馬椅作柔來而文剛故亨小分剛上而文柔故利有
攸往郭京曰天文上脱剛柔交錯一句(徐氏說同王昭素)
(胡瑗朱子從之錯石介程子諸儒俱不從入張振淵曰剛柔交即在上文看出不必添)吳澄
增剛柔交錯四字(云王弼注天文也三字自為一節不與上文連而注云剛柔交錯而)
(成天文則疑若當時此四字未遺脱然今從胡氏說則補之)陸時位于天文也上
加四□□□□以化成天下合為一節云在文言中
後人附入彖傳(云古本天文也上加四口想脱四字先儒以剛柔交錯代之理亦近是)
文明以止人文也
觀乎天文以察時變觀乎人文以成化天下
剥剥也柔變剛也
京房作剥落也(云脱落字繆毛竒齡云)
不利有攸往小人長也順而止之觀象也君子尚消息
盈虚天行也
趙汝楳曰陸德明作順而止无之字(廉按陸氏釋文有之字)
陸時位以順而止四句别為一節云古本在文言下
後人附入彖傳
復亨剛反
動而以順行是以出入无疾朋來无咎
虞翻王弼孔穎逹讀剛反動而以順行(句惠棟毛竒齡同)
陸德明曰剛反絶句(程子朱子諸儒從之)郭京曰剛反下有
也字吳澄增也字朱升同(毛竒齡曰剛反動而連下至順行七字漢魏讀皆如)
(此後儒以此作句本屬杜撰而朱升旁注竟增也字彼亦以世無剛反句也然增字則益妄矣)
反復其道七日來復天行也
利有攸往剛長也
復其見天地之心乎
无妄剛自外來而為主于内動而健剛中而應大亨以
正天之命也其匪正有眚不利有攸往无妄之往何之
矣天命不佑行矣哉
郭京作動而愈健(云脱愈字)佑馬融作右謂天不右行
(李鼎祚作右引虞翻曰右助也馬君非云天命不右行非矣晁說之曰馬)陸德明曰
本又作祐(吕祖謙曰今本作祐)
大畜剛健篤實輝光日新其德
鄭玄虞翻管輅篤實(句)輝光日新(句)其德剛上而尚
賢(句崔憬新俗李鼎祚惠棟同云日讀属下失之)陸德明大畜剛健(句)
篤寔輝光(句)日新其德(句)王弼諸儒以剛健篤寔(句)
輝光日新其德(句毛竒齡曰鄭玄諸儒皆以篤實句輝光日新句李氏集解亦以此章)
(惟王弼本以其德章句而宋人宗之非是)輝陸德明李鼎祚作煇(惠棟同)
剛上而尚賢能止健大正也
能止健虞翻作健止(云舊讀能止健誤也云李鼎祚同惠棟作能健止舊讀不)
(合彖傳例)
不家食吉養賢也
利涉大川應乎天也
頤貞吉養正則吉也觀頤觀其所養也自求口實觀其
自養也
天地養萬物聖人養賢以及萬民頤之時大矣哉
大過大者過也
棟橈本末弱也
弱陸德明曰本亦作溺(晁說之曰溺古文弱字)
大過之時大矣哉
習坎重險也
水流而不盈行險而不失其信
維心亨乃以剛中也行有尚往有功也
天險不可升也地險山川丘陵也王公設險以守其國
險之時用大矣哉
國虞翻李鼎祚作邦(惠棟同避云舊作國尋邦與升陵韻漢諱改為國虞氏本正)
(作邦也)
離麗也日月麗乎天百榖草木麗乎土重明以麗乎正
乃化成天下
麗乎土許慎作䕻於地(顧野王引作䕻乎地云䕻附著也本亦作麗晁說之曰)
(麗篆文䕻别篆文)土虞翻王肅李鼎祚作地(晁說之曰一行作地惠棟)
(同)陸時位以柔麗乎中正三句屬離麗也下(云照古本)
(今本改竄失其義矣乎毛竒齡曰張氏玩辭以離麗也三句後接日月麗天四句似較諸卦辭例相合)
(當備參考)
柔麗乎中正故亨是以畜牝牛吉也
周易章句證異卷三
