周易章句證異卷二
内閣中書翟均廉撰
下經
邵子百原易(本邵博聞見後錄)晁說之古易合卦爻為一篇
不分上下經(呂祖謙及王應麟謂說之言後人妄有上下經之辨取王昭素序卦有離者麗)
(也麗必有所感故受之以咸咸者感也凡十四字為證謹案晁公武謂說之依田何本分上下為二經與)
(說之自序異)
䷞(艮下兑上)
咸亨利貞取女吉
鄭玄王肅亨利貞(句三德也行毛竒齡查慎同)王弼諸儒亨(句)
利貞(句)取陸德明曰亦作娶晁說之曰取七遇反
初六咸其拇
拇子夏𫝊作&KR2129;(今本如字)俞琰曰當作&KR2129;荀爽虞翻作母
(荀云母陰尊之位虞云足大指也)李鼎祚晁說之惠棟從母(晁云母古文荀)
(謂隂尊之位則失齡惠云母古文拇&KR2129;與拇同毛竒曰子夏荀爽誤)鄭玄薛虞如字
陸時位曰咸字讀句諸爻同例艮爻亦然(云感以其拇也)
六二咸其腓凶居吉
腓荀爽作肥(云五也尊盛故稱肥廉案晁說之曰腓肥同音毛竒齡云肥誤)鄭玄王
廙如字(鄭云膊腸也王云腓腸也程子云脚肚)
九三咸其股執其隨往吝
九四貞吉悔亡憧憧往來朋從爾思
憧京房作&KR1720;(字林云&KR1720;遲也丈冢反)馬融王肅虞翻劉表徐邈
如字(馬云行貌王云往來不絶貌虞云懷思慮也劉云意未定也)
九五咸其脢无悔
脢許慎作□(云背肉莫杯切)晁說之曰或作脄作膴作□子
夏馬融鄭玄虞翻王肅王弼如字(子夏馬鄭虞王肅皆以脢為背肉陸)
(德明陸震劉牧程子朱震朱子諸儒俱從之王弼云心之上口之下孔穎達郭忠孝陸佃張浚項安世俞)
(琰惠棟查慎行同項云查許國氏學于陸佃謂即喉中之梅核三思臺是也黃震謂當兩說相參謹案)
(周易述義云脊肉也又王肅音灰陸德明武杯反音每)
上六咸其輔頰舌
輔虞翻作䩉(云耳目之間稱䩉頰按李鼎祚引虞如字)晁說之曰䩉今文
輔字馬融如字頰孟喜作俠(毛竒齡曰俠古通字)晁說之曰
古文作夾項安世俞琰咸其輔(句)頰舌(句)虞翻王
弼咸其輔頰舌(句)
䷟(巽下震上)
恒亨无咎利貞利有攸往
初六浚恒貞凶无攸利
鄭玄作濬恒晁說之曰濬古文浚篆文(皆深也)虞翻如
字惠棟從濬(云與浚通)
九二悔亡
九三不恒其德或承之羞貞吝
鄭玄作咸承之羞(毛竒齡曰鄭非)論語禮記緇衣篇引易及
荀爽本如字
九四田无禽
六五恒其德貞婦人吉夫子凶
禮記緇衣篇引作恒其德偵(鄭氏注云偵問也婦人從人者也以問正為常)
(德則吉)
上六振恒凶
振許慎作榰(云榰柱砥辛移切)虞翻張璠作震(虞云在震上故震恒)李
鼎祚從震陸希聲作寘(晁說之曰不知陸所據)惠棟作震(云古文震)
(振祗三字同物同音祗有耆音故說文引易作榰也)馬融諸儒如字(毛竒齡曰許虞張誤)
䷠(艮下乾上)
遯亨小利貞
遯陸德明曰又作&KR0735;作遁(晁說之曰遯篆文或作&KR0735;遁亦篆文遷也不與遯通)
歸藏作&KR0735;惠棟從&KR0735;小鄭玄諸儒俱訓大小之小
朱子訓小人之小(毛璞胡炳文諸子相張振淵從之)陸希聲大小小
人兼訓(云小人亦不以大事王申子亦云當義兼從)謹案周易述義從
小人之小
初九遯尾厲勿用有攸往
六二執之用黃牛之革莫之勝說
說虞翻王弼徐邈讀觧說(音脱)之說(孔穎達朱震吕大臨沈該朱子鄭剛)
(中鄭汝諧王宗𫝊俞琰王申子胡炳文吴澄熊朋來諸儒同徐邈吐活反又始銳反廉按毛竒齡謂莫之)
(勝說猶言不勝其脱)王肅九師如字程子作言說之說(郭雍趙汝楳黃)
(震同)楊時作說(音悦)樂之說讀莫之勝(句)說(句言所執固矣外物莫)
(能勝也故說)雷思亦音悦讀莫之勝說(句言樂道忘憂不勝其說廉按李)
(簡從雷說)俞琰云勝羡文(云因漸九五而誤)謹案周易述義從
脱
九三係遯有疾厲畜臣妾吉
係陸德明曰本或作繋晁說之曰古文作系(毛竒齡曰繫係)
(通字)
九四好遯君子吉小人否
好陸德明讀情好之好(呼報反程子朱震趙彦肅朱子吕祖謙馮椅徐氏李簡俞)
(琰王申子胡炳文同)陸希聲讀和好之好(如字澄項安世王宗傳吴梁寅查慎行)
(同)張載郭雍楊時讀美好之好(如字謹案)(倪元璐同周易折中)
(周易述義如字言不為忿戾之行)否鄭玄王弼陸德明讀否泰之
否(備鄙反𫝊侯果蘇軾張浚王宗吴澄惠棟同)徐邈讀可否之否(方有反郭雍)
(楊時朱震張浚沈該吕祖謙朱子趙汝楳胡炳文李簡王申子梁寅查慎行同)胡一桂云兩
音俱通謹案周易折中周易述義讀若泰否之
否
九五嘉遯貞吉
上九肥遯无不利
肥九師作飛(見道訓)李善吕向注文選引作飛(張平子思玄賦)
(欲飛遯以保名曹植七啓飛遯離俗李吕注皆引作飛遯无不利)陸希聲作飛(晁說之曰)
(不知陸所據毛奇齡曰按文選則唐以前原有易本作飛遯者晁以道輩作偽古易反不及之又按焦竑)
(引金陵攝山碑云緬懷飛遯楊慎曰古肥作&KR1446;故因&KR1446;誤蜚因蜚誤飛則古文&KR1446;字反不可考恐是臆說)
子夏𫝊虞翻作肥
䷡(乾下震上)
大壯利貞
初九壯于趾征凶有孚
九二貞吉
九三小人用壯君子用罔貞厲羝羊觸藩羸其角
罔虞翻王弼讀罔羅之罔(言君子用之以為羅已也陸德明孔穎達蘇軾吕)
(大臨沈該惠棟同吕云罔謂羅制其奔軼也)京房以不用訓用罔(言君子不用壯)
(也熊劉牧石介胡旦胡瑗張載郭雍朱震范氏項安世良輔俞琰查慎行同石云君子則否郭云君子)
(罔以壯為用也先儒訓罔羅失之矣項云詩書中罔字與弗字勿字毋字通用)馬融王肅以
无訓罔程子朱子亦訓无(言罔无也視有如无也王吕祖謙王宗傳趙汝楳)
(申子胡炳文吴澄梁寅同)楊時讀罔人之罔陸希聲罔讀為剛(云以)
(正制斷而處重剛)謹案周易折中周易述義從京說
羸鄭玄虞翻作纍(楊萬里俞琰曰羸與纍通惠棟云羸讀為纍)王肅作縲
(音螺)蜀才作累(晁說之曰古文作累毛竒齡曰縲纍累皆作累觧)馬融荀爽徐
邈如字(馬云大索也孔穎逹侯果皆云拘羸徐邈力皮反陸德明曰律悲反又力追反黃炎宗)
(曰弱也六畜惟羊瘦)
九四貞吉悔亡藩决不羸壯于大輿之輹
决陸德明音穴虞翻讀為夬決之決輿虞翻李鼎
祚作&KR1221;(惠棟同)輹虞翻李鼎祚作腹(惠棟從腹云腹讀為輹古腹輹)
(字止作□易經輹字或又作腹)陸德明輹又作輻(餘說見小畜)程子輹與
輻同
六五喪羊于易无悔
郭京作喪牛于易(云大壯之義莫先於牛□毛竒齡云郭誤)易陸績作埸
(疆場也)王肅(本俞琰)作易義同易(音亦畔也埸晁說之曰易古文疆字與象數)
(合項安世曰場在兩界之間取兩爻相易之象俞琰吴澄同朱子本義乃訓容易之易語錄云不若作疆)
(埸之易漢食貨志疆場之場正作易俱黃炎宗曰古易不加土毛竒齡曰易與埸言義同然象无疆)
(埸之証不宜改經字)虞翻訓和易之易王弼訓平易之易(陸德明以)
(䜴反程子吕大臨朱震鄭汝諧王宗傳李簡楊萬里雷思訓和易劉牧郭雍楊時趙汝楳訓平易張浚徐)
(氏訓慢易吴炳文梁寅從本義訓容易)鄭玄訓佼易之易(音亦)謹案周
易述義訓疆場
上六羝羊觸籓不能退不能遂无攸利艱則吉
䷢(坤下離上)
晉康侯用錫馬蕃庶晝日三接
晉孟喜作齊(陸德明曰子西反義同晉毛竒齡曰據此則躋字矣躋進也項安世曰古文作齊)
許慎作□(晁說之曰齊古文□篆文晉今文黃宗炎曰從日從二至惠棟從㬜)虞翻九
家如字康郭京作亨(案易正據无此說俞琰康當作亨郭京云王訓舊本作晉)
(亨此卦順而麗乎大明故亨)馬融鄭玄陸績如字(馬云安也鄭云尊也廣也陸云)
(安也樂也)鄭玄注禮記祭統引作康侯用錫馬(句)荀爽虞
翻康矦(句)蕃虞翻作繁(李鼎祚引虞云坤為衆故繁庶)蕃庶鄭玄
謂蕃遮禽也(蕃發袁反遮止奢反)三徐邈息暫反接鄭玄
音捷(勝也)
初六晉如摧如貞吉罔孚裕无咎
鄭玄曰摧讀如南山崔崔之崔(晁說之曰虞云憂愁王云退也惟鄭乃得)
(象意廉按程朱大儒俱從退訓)罔孚許慎作有孚
六二晉如愁如貞吉受兹介福于其王母
愁鄭玄讀七由反(變色貌)陸德明狀由反郭雍曰母
字惟别義亦衍文
六三衆允悔亡
九四晉如鼫鼠貞厲
鼫鼠子夏𫝊作碩鼠(今本如字)九家易作碩鼠(依李氏集觧本晁說)
(之九家引作鼫)孔穎達陸德明作鼫鼠(九家孔陸皆云五技鼠也本草螻蛄一名)
(鼫鼠孔氏又引蔡氏勸學篇俗樓鑰項安世俞琰龔焕黃宗炎毛竒齡從之樓云稱土狗項云先儒多)
(誤以詩碩鼠為說古易鼫字有一本作碩不可用彼說觧此字毛云碩與鼫聲誤謂即大鼠非是吴澄)
(曰鼫與碩同說者因鼫字指為五技遂為螻蛄失于僻矣)鄭玄翟玄作碩鼠(皆訓)
(大鼠鄭玄即詩碩鼠訓陸時位惠棟從碩案李鼎祚作碩鼠兼取九家及翟玄)陸希聲張
子程子朱子諸儒作鼫鼠(即詩碩鼠謙朱震郭雍鄭汝諧吕祖王宗傳沈該)
(李簡吴炳文梁寅王申子查慎行惠棟同馮椅本郭景純說亦作田鼠)趙汝楳大鼠與
子夏𫝊碩鼠爾雅田鼠說文勸學篇五技鼠兼說謹
案周易述義主詩碩鼠說
六五悔亡失得勿恤往吉无不利
失孟喜馬融鄭玄荀爽(毛竒齡誤荀說為九家)虞翻王弼作矢
(馬荀王云離為矢虞云矢古誓字李鼎祚從矢訓兼荀爽)晁說之從矢(謂訓釋惟虞非餘皆)
(是若作矢于象數不合從毛竒齡云作矢者皆不可觧惠棟矢字義從虞)王弼如字
恤許慎虞翻作䘏(虞云憂也)荀爽如字(黃炎宗往句)
上九晉其角維用伐邑厲吉无咎貞吝
䷣(離下坤上)
明夷利艱貞
初九明夷于飛垂其翼君子于行三日不食有攸往主
人有言
六二明夷夷于左股用拯馬壯吉
夷于之夷子夏傳(今本如字)鄭玄陸績作睇(云旁視曰睇陸希聲惠)
(棟從睇鄭朱震曰或當從作睇)京房作眱晁說之曰睇眱同音題
夷古文眱篆文睇今文睇又作睼又作眤皆通(迎視也)
合象數(按說文有睇無眱睇目小視也特計切玉篇有眱字與脂大奚二切訓與說文訓睇同别)
(訓睇曰傾視也達計切眤玉篇云古眱字睼說文云不迎視也他計切玉篇徒系徒奚二切晁氏為一字)
(知何據竊謂篆文夷與弟相似睇眱應属形誤)九家作明夷于左股(李鼎祚從之)
(明張元冲所出晉王本省一夷字與九家同)股馬融王肅作般(云旋也日隨天)
(左旋也)姚信作右槃(云自辰右旋入丑當晁說之曰此約周髀而言作股)按王
弼作明夷夷于左股(九家王弼俱作股肱之股)拯子夏(今本如字)許
慎作抍(說文蒸上聲字林云抍上舉音承)九家易(本晁說之李氏引如字)作承
(升也)呂氏音訓作承(云今本作拯)鄭玄諸儒作拯(鄭云承也陸德明云)
(救也承晁說之曰後人更作拯字誤也項安世曰釋文作古文作抍亦音承盖拯而出之也後人以拯)
(代之文雖是而字則非矣)許慎說文引作抍馬壯吉(句不聯用字)王弼
孔穎達用拯馬(句)壯吉(句言用馬以自拯而獲壯吉也張浚同言君子助曰)
(壯吉)石介蘇軾程子用拯(句)馬壯(句)吉(句吕大臨朱時震郭雍楊)
(楊萬里鄭剛中朱子諸儒俱同)
九三明夷于南狩得其大首不可疾貞
陸德明曰狩本又作守(晁說之曰守古文狩今文惠棟從守)項安
世俞琰不可疾(句)貞(句)九家易不可疾貞(句)
六四入于左腹獲明夷之心于出門庭
六五箕子之明夷利貞
箕子劉向云今易箕子作荄滋(毛竒齡云前此止改為訓詁向時竟有)
(此二字爽按趙賓曰箕子者萬物方荄滋也荀曰訓箕為荄訓子為滋也)蜀才作其子
(晁說之曰其古文箕今文)馮椅俞琰作其子(俞云其子即箕子也不敢顯稱箕子)
(遂微其詞曰其子孔子逆文王意乃于彖𫝊顯言其為箕子後人因彖傳併作箕子文王本文盖其子也)
惠棟亦作其子(云其古音&KR1344;古文作箕其與&KR1344;子與茲字異音同故劉荀以為荄兹坤終)
(于亥乾出于子用晦而明明不可息此義也馬融以彖傳有箕子之文遂誤為箕子)
上六不明晦初登于天後入于地
郭京作六上至晦(云晦上脱至字誤增不明字初九注明夷之主在于上六上六為至)
(暗者也虞毛竒齡曰京繆案翻作不明)
䷤(離下巽上)
家人利女貞
初九閑有家悔亡
六二无攸遂在中饋貞吉
饋漢書律歷志及谷永𫝊引作餽(黃炎宗饋與餽通)
九三家人嗃嗃悔厲吉婦子嘻嘻終吝
嗃嗃荀爽作確確(晁說之曰確古文毛竒齡云荀訓難通)劉表作熇熇
(俞琰惠棟從熇者按釋文引劉向父子及劉瓛各著其名其不著名當属劉表俞琰以為劉向作熇誤)
(矣查慎行又謂劉瓛傳作熇考劉瓛𫝊并無此語毛竒齡云作劉瓛亦誤)馬融鄭玄王弼
如字(馬云悦樂自得貌鄭云苦熱之意王弼矦果孔穎達訓嚴酷按釋文引鄭如字晁說之謂鄭)
(作熇熇亦以其訓苦熱耳儒張載蘇軾王安石吕大臨楊時郭雍朱震朱子諸俱從王弼訓嚴酷惟程)
(子嗃嗃云字義未詳觀文義音意與嗷嗷相類亦作嚴訓吴澄嗃與熇通亦訓嚴)謹案周
易述義嗃嗃猶熇熇按許氏說文嗃嗃嚴酷貌呼
各切熇熇火熱也火屋切顧野王玉篇嗃呼洛切引
易訓嚴大之聲熇許酷切熾也燒也陸法言熇嗃俱
火酷切其解嗃嗃亦引易訓嚴厲陸氏釋文嗃呼落
反又呼學反盖嚴酷與火烈義亦可通然前人皆讀
入聲今人皆誤讀上聲宋趙汝楳謬謂說文無嗃字
又謂先儒音釋多異豈音自宋時異之耶嘻嘻陸
績讀喜喜(晁說之曰喜古字惠棟從喜云讀曰嬉)張璠作嬉嬉(毛竒齡作張揖)
(按釋文引璠不引揖)馬融鄭玄如字(馬云笑聲鄭云驕佚喜笑之聲毛竒齡云嬉嘻喜)
(皆通用嗃按嘻嘻先儒俱訓作喜笑惟項安世以為怨嘆與嗃一意謂詩之嘻噫禮之嘻甚左傳之譆)
(譆出出陽虎從者曰嘻皆有歎懼之詞未有訓歎為笑樂也陸時位引象旨言刻核太甚婦子怨)
六四富家大吉
九五王假有家勿恤吉
假馬融陸績徐邈古雅反(大也楳張載郭雍楊簡趙汝俞琰惠棟同)王
弼孔穎達陸德明更白反(至也趙蘇軾程子朱震王宗傳彦甫吕祖謙朱子)
(胡炳文李簡王申子胡一桂梁寅同亦項安世吴澄云與格通如格于藝祖之格訓至)楊萬里
邱富國龔煥讀如奏假昭假之假(感格也仁唐鶴徵蘇濬陳錫游譲)
(溪何楷張振淵徐在漢陸時位白汝金毛竒齡查慎行同)鄭玄云登也謹案周
易折中周易述義從感格訓與格通
上九有孚威如終吉
䷥(兑下離上)
睽小事吉
暌馬融鄭玄王肅徐邈吕忱並音圭陸德明曰苦圭
反
初九悔亡喪馬勿逐自復見惡人无咎
九二遇主于巷无咎
巷陸德明曰字書作衖
六三見輿曳其牛掣其人天且劓无初有終
掣子夏𫝊作契(云一角仰也)鄭玄作㸷(牛角皆踊曰㸷)荀爽作觭
(音綺)許慎劉表作觢(許云角一俯一仰之世反劉表觧同鄭氏毛竒齡曰契㸷觭觢義)
(雖不遠而字各不同)虞翻作&KR3026;訓同說文(李鼎祚同)王弼徐邈如
字(王訓滯之徐云市制反契陸德明昌逝反今文晁說曰篆无㸷字古文&KR3026;篆文掣)天馬
融虞翻剠鑿其額曰天(孔穎達惠棟同作晁說之曰如馬虞之訓當鐵因反)
程子天髠首也(朱震鄭汝諧王宗傳王申子張振淵趙振芳徐在漢毛竒齡同陸銓天)
(去鬚之刑)子夏傳天當作而(本李彦衡云去鬚曰而)胡瑗曰天當作
而(古文相類傳寫之誤髠其鬢髮曰而從朱子云合作而字體相似而誤刺鬚也俞琰胡朱作而)
(云與耐同胡一桂梁賓從而)吳澄改作而項安世天而兩從(云天去髮)
(而去鬚皆在首之刑義不相遠)石介作天人之天(云天謂上九君父皆得稱天王安)
(石楊時郭雍張浚沈該趙汝楳李簡楊廷筠同云天且刑之非人為也陳臯云仰之如天畏之如刑)
(陸時位云尊嚴峻絶如天而又若欲刑之欲王宗炎曰其人仰天而望鼻高于頂移怒于鼻且劓之按)
(其說更曲)劓王肅作臲(魚一反□晁說之曰即劓字)許慎作劓
九四暌孤遇元夫交孚厲无咎
六五悔亡厥宗噬膚往何咎
膚王宗炎曰膚鼎肉
上九暌孤見豕負塗載鬼一車先張之弧後說之弧匪
寇婚媾往遇雨則吉
說虞翻音税(置也本晁說之)陸德明曰以活反一音始銳反
說弧之弧京房馬融鄭玄虞翻王肅翟子玄作壺
(虞云坤為器大腹有口坎酒在中壺之象也之陸德明曰本亦作壺李鼎祚陸希聲作弧晁說曰案)
(象數當作壺廉朱震曰爻有坤坎而無震足當作弧惠棟從壺按朱彛尊云兩弧京鄭許俱作壺誤)
(按王弼作後說之弧)左傳史蘇引作暌孤寇張之弧
䷦(艮下坎上)
蹇利西南不利東北利見大人貞吉
蹇許慎作□惠棟作寋
初六往蹇來譽
六二王臣蹇蹇匪躬之故
徐鉉云王臣蹇俗作謇非
九三往蹇來反
郭京曰來正誤作來反(云經象注並誤作俞琰曰反當依郭京正)
六四往蹇來連
連陸德明曰力善反(惠棟云古音輦)鄭玄如字(遲久之意)郭雍馬
融以連為難(故輔嗣謂往來皆難非以連作難也廉按釋文馬氏訓連為難)
九五大蹇朋來
上六往蹇來碩吉利見大人
䷧(坎下震上)
解利西南无所往其來復吉有攸往夙吉
蔣稊生无所往三字後世傳說誤入經文(云後人釋利西南句)
(言他無所往也故與有攸往相反如果有亦當作勿用有攸往不利有攸往方合文王時句法若程子以)
(彖傳不言无所往為省文不知彖傳無省文例)
初六无咎
九二田獲三狐得黃矢貞吉
六三負且乘致寇至貞吝
乘王肅絶證反陸德明曰平聲(俞琰曰當從平聲)
九四解而拇朋至斯孚
拇荀爽虞翻作母(虞云二動時艮為指四變之坤為母李鼎祚作母觧同拇晁說)
(之曰母古文惠棟從母)陸績王肅作拇(王云手大指足大指說孔穎達諸儒俱從陸)
六五君子維有觧吉有孚扵小人
上六公用射隼于高墉之上獲之无不利
虞翻李鼎祚作庸(惠棟從庸)
䷨(兑下艮上)
損有孚元吉无咎可貞利有攸往
曷之用二簋可用享
簋蜀才作軌(晁說之曰軌古文作簋)享蜀才作亨(許庚反)陸德
明作亨(讀許兩反俱荀爽虞翻諸儒訓享)毛居正曰亨今作享誤(云字)
(作亨無畫近世傳寫不可考元本見王注觧作享字即加一畫按古文無享字亦作亨至宋傳寫作享)
(為今本惟釋文及王應麟所集鄭氏易作亨餘外無復有作亨者)
初九已事遄往无咎酌損之
已虞翻作祀(云祀祭祀舊作已省李鼎祚同引惠棟曰已讀曰祀古文朱彛尊虞作)
(紀者誤)許慎作㠯陸德明曰已音以本亦作以(按陸希聲云以)
(其事為己任似以己作以)王弼孔穎達作已(音以胡瑗張載程子朱震朱子諸儒俱同)
來知德已作已(音紀我也事陸時位同言視人之事如己也查慎行從來)遄荀
爽作顓(毛竒齡云誤)
九二利貞征凶弗損益之
熊良輔曰弗損(句)益之(句)
六三三人行則損一人一人行則得其友
六四損其疾使遄有喜无咎
六五或益之十朋之龜弗克違元吉
王弼或益之(句)十朋之龜弗克違(句陸希聲朱震沈該楊簡鄭汝諧)
(宋本子夏傳王宗傳俞琰同)程子或益之(句)十朋之(句言人助之)龜
弗克違(句尹焞郭雍王申子李簡同)吕大臨朱子或益之十朋之
龜(句)弗克違(句梁寅胡炳文陸時位同)
上九弗損益之无咎貞吉利有攸往得臣无家
䷩(震下巽上)
益利有攸往利涉大川
初九利用為大作元吉无咎
六二或益之十朋之龜弗克違永貞吉王用享于帝吉
或益之三句(見損卦)享王廙作亨(午庚反)陸德明作亨
(香兩反無毛居正曰字作亨讀作享古此字惠棟從亨)虞翻干寳李鼎祚作
享(九按諸儒俱作享二項安世曰古文亨即享大有三隨上六益六升六四句法同今獨益享帝)
(不敢作亨帝俗師不識古字也于陸時位曰公用享于天子王用亨于西山王用亨岐山古本篆文俱)
(是亨字惟益王用享于帝古本方是享字餘說見前)
六三益之用凶事无咎有孚中行告公用圭
用圭王肅作桓圭(毛竒齡云謬)
六四中行告公從利用為依遷國
虞翻作依遷邦(李鼎祚同惠棟從之)王弼崔憬作國
九五有孚惠心勿問元吉有孚惠我德
上九莫益之或擊之立心勿恒凶
䷪(乾下兑上)
夬揚于王庭孚號有厲告自邑不利即戎利有攸往
郭京曰夬下脱亨字號荀爽虞翻王弼干寳讀號
令之號(去聲張孔穎達王安石張載程子游酢郭雍朱震浚王宗傳鄭汝諧姚小彭都繫項安)
(世趙汝梅王申子俱同姚項云孚號惕號无號同去聲)朱子讀呼號之號(平聲云古)
(來作去看來該是平聲觧吴澄胡炳文俞琰梁寅同陸時位曰時作平聲者非)毛竒齡
曰平去兩讀不分
初九壯于前趾往不勝為咎
趾荀爽作止晁說之曰止古文
九二惕號莫夜有戎勿恤
惕荀爽翟玄作錫(賜也不毛竒齡曰賜可觧)晁說之曰古文作
易虞翻如字(懼也)號鄭玄虞翻王廙音號(去聲張陸希聲載)
(程子郭雍王宗傳吕祖謙趙汝楳姚小彭項安世張慎甫同)王弼孔穎達讀平聲
(朱震朱子胡炳文吴澄俞琰梁寅吴曰慎同)莫鄭玄如字(无也无夜非一夜)虞
翻如字胡旦蘇軾讀惕號莫夜(句)有戎勿恤(句熊過)
(倪元璐楊廷筠同)謹案周易述義莫夜有戎(句)
九三壯于頄有凶君子夬夬獨行遇雨若濡有慍无咎
頄鄭玄作壯于顴(夾面也)蜀才作仇(毛竒齡曰字聲之誤)明晉王
本作尻(毛竒齡云此必張氏臆會)翟玄王肅如字(王音龜董真卿誤云作龜江氏)
(琴威反陸德明木龜反又音求翟云面顴頰間骨也)胡瑗曰此錯簡當曰壯
于頄有凶獨行遇雨若濡有愠君子夬夬无咎(王申)
(子曰于義順當從之廉按劉牧解此爻義與胡同訓濡為變)程子曰當云壯于
頄有凶獨行遇雨君子夬夬若濡有慍无咎(云由有遇雨字)
(又有濡字故誤連也川朱震曰以象意考之程傳為是郭雍曰安定伊說皆以无咎二字難釋然義)
(亦可通不必泥也改朱子曰文自順不必)翟玄荀爽如舊倪元璐君
子夬夬獨行(句)遇雨若濡(句)有慍无咎(句)
九四臀无膚其行次且牽羊悔亡聞言不信
次鄭玄許慎作趀(七私反說文倉猝也)王肅李鼎祚作趑陸德
德明曰次本亦或作趑或作&KR3027;馬融虞翻如字(馬云郤行)
(不前也古晁說之曰次文)且王肅李鼎祚作趄(王云趑趄行止之碍也)
陸德明曰且本亦作趄或作跙(七餘反)馬融如字(語助也晁)
(說之曰且古文)牽子夏傳作&KR1158;(宋本如字古晁說之曰&KR1158;文)
九五莧陸夬夬中行无咎
莧陸子夏𫝊云木根草莖(王弼孔穎達張浚同)馬融鄭玄王肅
云莧陸商陸也(熊良輔同)程子莧陸馬齒莧也(朱子本義及沈該鄭)
(汝諧李簡胡炳文同物已上以莧陸為一)荀爽莧根小陸根大皆葉柔而
根堅(朱震云莧蕢也陸商陸皆澤草莧柔根堅而赤陸大于莧)董遇云莧人莧也
陸商陸也(廉按李彦衡義海撮要引董遇第一莧字為前字云前人莧陸商陸趙汝楳不知其)
(誤遂云前人以莧陸商陸為二草今從孔穎達王宗傳引本改正)宋忠莧莧菜陸商
陸(朱子語錄又云莧馬齒陸章陸一名商陸又物云是章柳梁寅俞琰同以上以莧陸為二)劉牧
云陸最高之地南仲云莧莧也陸高平之陸(言莧生于)
(陸也王申子徐在漢趙振芳陸時位毛竒齡同已上以莧為一物陸非物也)項安世萈作
萈(音九)山羊也陸路也(言羊之行路每喜登高羊趙汝楳吴澄同云上從卄象角中)
(從目象目下從凡象足舊誤作莧從艸從見竟觧作艸名熊良輔曰近有音莧為完者失之太鑿廉按說)
(文莧矦澗切玉篇胡辨切菜名從艸部又說文莧胡官切玉篇同山羊細角者寬寬字從此别為一部不)
(艸今趙氏胡氏音九字仍作莧是猶未敢改經也項氏別作莞是從陸德明作莞與說文音丸兼而勿之)
(改經者也)陸德明曰莧本又作莞(華板反)蜀才作莧睦(睦與陸通)
(也)虞翻曰莧悦也音義如莧爾而笑陸和睦也(云舊讀莧)
(陸之誤也馬荀皆從俗言莧陸非也廉按據李氏集觧所引虞氏之說則莧字虞當同陸德明作莞陸字)
(虞當同蜀才作睦所以虞言莧陸字之誤也今本釋文及集觧引虞說仍作莧字陸字惠棟云莧論語)
(作莞論語字誤也陸讀為睦古文通睦用考之漢唐扶頌嚴舉碑皆以陸為)謹案周易述
義莧山羊也陸平地也
上六无號終有凶
號虞翻讀去聲(號令之號世劉牧徐氏姚小彭項安趙汝楳同)王弼諸儒
讀平聲(或作號咷之號或作呼號之號用程子云先儒孚號惕號无號俱平聲謂无更加號令)
(非也卦中適有兩去聲一平聲何害為郭雍曰三號字程子以一為號令二為呼號或皆號令當從伊)
(川胡朱子云三號皆當音如嘷瑗王安石朱震諸人皆同)
䷫(巽下乾上)
姤女壯勿用取女
姤鄭玄作遘薛虞曰古文作遘(馮椅曰古文姤作遘王沬易改為今文作)
(姤雜卦猶是古文毛竒齡曰雜卦𫝊石經亦作遘遘媾義俱同惠棟從遘廉按薛虞云古文作遘則知)
(虞時已作姤矣故李鼎祚所引鄭玄虞翻諸說俱作姤未必至王洙始改也)取陸德明
作娶(云今本作取)郭京曰取下誤增女字(毛竒齡云謬)
初六繫于金柅貞吉有攸往見凶羸豕孚蹢躅
繫惠棟從係柅子夏𫝊作鑈(今本如字鑈晁說之曰字或作吕氏字)
(林女指反陸時位曰柅作鑈婦人絡絲趺所用惠棟從鑈)王肅作抳(從手織績之器婦人)
(所用)許慎作檷(絡絲跌也讀若眤字林乃米反也晁說之曰許云倉頡篇伲作檷柎檷絡絲)
(之器自關西謂之絡垜也梁益之間謂之絲登其下柎即柅尼古文)蜀才作尼(止也)九
家作柅(絲繫于柅虞翻同跗朱震曰絡絲趺也為項安世曰柅絡絲之絡絲之柱以木石跗)
(令其不動以金為之愈堅重矣輔馮椅曰絡絲趺以鐡為之初六之柔无車象廉案侯錄朱子語與本)
(義異云或為止車或為絲衮不可曉物來知德云收絲之器徐在漢係絲)馬融作止車
之柅(在車之下所以止輪令不動也楊王弼制動之主程子止車之物木為之蘇軾時郭雍沈該)
(張浚鄭汝諧朱子本義王宗傳王申子蔡氏李簡胡炳文俞琰梁寅吴澄同)趙汝楳通作
杘(云說文作杘敕稚反絲篗柄也亦作柅)毛竒齡柅木名(柅亦是絡絲篗子如梨而黃故)
(名金柅本木而可以繫物漢儒訓止車之木則但可止車而不可繫物作鑈訓絡絲篗子則不特難以繫)
(物且别一字矣鑈柅通字耳何氏訂訓因鑈訓絡絲篗子遂誤)廉案說文檷絡絲檷
讀若柅又杘篗柄也從木尸聲女履切又柅木也虞
如梨又于杘下重出柅曰杘從木尼聲女履切鑈柅
杘三字皆不引易故陸德明謂許作檷趙汝楳謂許
作杘毛竒齡又以木名當之九家以有攸往見(句)
凶(句李氏義海撮要引云攸往見四則凶蘇軾及何氏訂訓同)羸鄭玄(本晁說之)作
虆(釋文如字力追反)陸績讀為累王肅劣隨反(陸德明字同)宋忠
虞翻作繫羸之羸(案曰羸大索所以繫豕者也項晁說之曰與大壯羸字同訓安)
(世曰猶羸角之羸易中羸字皆與罹通用羸其瓶亦然故鄭作虆宋作縲陸作累然羸義自明不煩改字)
(琰龔煥俞惠棟同)王弼羸豕牝豕也(云牡強而牝弱震孔穎達吕大臨朱徐)
(幾熊良輔胡炳文唐鶴徵同儒徐在漢曰牡為豭豕牝為羸豕廉按程子諸作羸弱之羸)蹢陸
德明曰一本作躑古文虞翻宋忠作蹄(李鼎祚惠棟同)徐
邈如字(治益反戟陸德明曰直反)躅陸德明本亦作躅虞翻
宋忠作□(李鼎祚惠棟同)
九二包有魚无咎不利賓
包荀爽作胞(趙汝楳曰包字從勹從巳即包胎之包)子夏傳(今木如字)虞翻
作苞(項安世曰凡稱包者皆謂陽包隂也包蒙包承包荒包羞包桑俱同此包蓋即古苞字後人加)
(艸以别之故子夏傳與虞翻本皆作苞字廉按李鼎祚引虞作包云在中稱包詩白茅包之又云或以包)
(為庖厨也惠棟從苞)王弼訓庖陸德明曰包本亦作庖(孔穎達正義訓)
(庖言初為九四之正應為九二之庖厨非明晉王本作庖毛竒齡曰胞庖俱)程子諸儒俱
作包
九三臀无膚其行次且厲无大咎
次且見夬卦
九四包无魚起凶
九五以杞包瓜含章有隕自天
以子夏𫝊作作(本孔穎達正義今本如字)郭京曰作似(按薛虞有屈橈似匏)
(瓜之語查毛竒齡曰作似俱非慎行曰京非)杞馬融作杞梓之杞云木
也子夏同(本趙汝楳今本如字鄭石介程子朱震郭雍沈該朱子項安世汝諧趙汝楳吴澄)
(胡炳文龔煥王申子梁寅李開俞琰胡炳文黃葵峯姚舜牧陸時位同)薛虞鄭玄虞翻
張璠杞柳之杞(薛云杞性柔靱宜屈撓似瓠瓜)王弼作枸杞之杞(孔穎)
(達張載蘇軾王宗傳同)包子夏𫝊作匏瓜(按孔穎達引子夏作匏宋本亦訓匏)
(陸德明引子夏作苞觀薛記則作匏是)薛虞云杞屈橈似瓠瓜(王弼石介俱訓)
(瓠瓜孔穎達正義作匏瓜)張弧瓠匏瓜星名晁說之曰馬融鄭玄
讀為庖虞翻作苞瓜(李鼎祚惠棟作苞□)張載程子諸儒作包
(言以杞而包瓜也)
上九姤其角吝无咎
䷬(坤下兑上)
萃亨王假有廟利見大人亨利貞用大牲吉利有攸往
馬融鄭玄虞翻陸績李鼎祚无亨字(李鼎祚同廉按李氏集觧引鄭)
(玄有云故曰萃亨也則鄭本亦有亨字今曰無者依釋文本)王弼王肅有亨字(弼云)
(聚乃通也明孔穎達陸德同)王昭素蘇軾有亨字(按李衡引昭素之卦詞有亨者)
(三十六惟萃有二亨晁說之又云昭素謂當无亨字不知所據郭雍趙汝楳王宗𫝊李簡闕皆有)
程子晁說之云亨衍文(晁云昭素謂无亨字案象數无項安世云王肅獨有亨)
(字弼用其說孔子彖詞无亨字亨朱子鄭汝諧俞琰王申子從衍吴澄惠棟刪去字毛竒齡曰馬)
(鄭陸虞无亨字偶遺耳或謂衍文或去此字何其妄也)假鄭玄訓至(餘見家人)王
昭素曰利見大人亨聯讀
初六有孚不終乃亂乃萃若號一握為笑勿恤往无咎
號虞翻讀號令之號(經典釋文同惠朱震讀號召之號棟從虞)鄭玄王
肅王廙讀號咷之號(程子張子朱子諸儒同)握傅氏作渥(一木)
(作偓)鄭玄蜀才俱讀為夫三為屋之屋(惠棟從鄭)虞翻讀握
手之握王弼一握小貌程子一握猶言一團(毛竒齡云杜撰)
(吴澄同)王弼孔穎達若號與一握(句言自號比為握之小)為笑(句)
(言樂附于五)張載李簡若號一握(句言若能號呼專一固執其守)為笑
勿恤(句言不恤衆恤)程子朱子以若號(句)一握為笑(句言若)
(號呼衆皆笑之子項安世潘氏胡一桂吴澄王申胡炳文梁寅同)蘇軾吕大臨若號
一握為笑(句蘇云號笑聲相雜也吕云或悲或懽)朱震張浚沈該趙汝
楳一握為笑(句朱云為笑獻笑也一握其手喻意微動沈云一握為笑非誠心之笑沈云)
(握手之笑暫也)胡瑗王宗傳俞琰錢志立若號一握為笑(句)
(言一握之頃變號為笑所為破涕為笑也)查慎行若號一握為笑勿恤往
无咎(句)謹案周易折中從胡瑗
六二引吉无咎孚乃利用禴
禴蜀才作躍劉表作□(毛竒齡曰非是)馬融鄭玄虞翻王肅
如字(馬王云殷春祭名王輔嗣孔穎達趙汝楳同震鄭玄虞翻云夏祭名張浚胡一桂同廉按朱)
(謂夏祭以聲為主張振淵陸時位楊廷筠主其說查慎行曰周禮作龠龠者和樂之器程子蘇軾諸儒)
(俱訓薄祭謹按祭周易折中從鄭虞夏說)
六三萃如嗟如无攸利往无咎小吝
九四大吉无咎
九五萃有位无咎匪孚元永貞悔亡
虞翻王弼无咎匪孚(句孔穎達陸希聲同)程子張載蘇軾朱
子諸儒俱无咎(句)
上六齎咨涕洟无咎
齎咨虞翻齎資(云齎持也資博也資李鼎祚同曰晁說之曰陸希聲作才也俞琰當)
(從希聲作資李彦衡引希聲仍作咨)朱震曰齎與咨古通用(見叢說)齎王
肅將啼反徐邈將池反咨陸德明音諮又將利反(廉按)
(鄭玄齎咨嗟嘆之詞王弼諸儒同也朱震曰齎持咨歎息也張振淵同陸希聲曰齎持咨才也俞琰同)
䷭(巽下坤上)
升元亨用見大人勿恤南征吉
升鄭玄作昇(查慎行曰古文只用升字)歸藏作稱陸德明曰用
見本或作利見
初六允升大吉
允許慎作&KR2273;(進也余凖切&KR2273;晁說之曰允古文篆文)朱震曰施讎易作
&KR2273;
九二孚乃利用禴无咎
九三升虛邑
馬融訓邱虛之虚(云虛邱也邱晁說之曰篆文无墟字四邑為四邱為虚非空虚)
(黃宗炎同云大邱也俗加土作墟)
六四王用亨于岐山吉无咎
亨王弼讀亨通之亨(陸德明曰許庚反震崔憬石介蘇軾程子郭雍朱王宗傳鄭)
(汝諧趙汝楳王申子李簡熊良輔葉爾瞻張振淵陸時位徐在漢查慎行同訓亨按崔憬原訓作通李)
(鼎祚作享故引崔本亦作享)馬融鄭玄陸績王肅讀宴亨之亨(許兩)
(反馬云祭也鄭云獻也朱子胡炳文吴澄梁寅俞琰蔡清李去非惠棟毛竒齡同)李鼎祚改
作享(沈該趙彦肅楊廷筠陳仁錫洪啓初同)謹案周易折中訓享
六五貞吉升階
上六冥升利于不息之貞
䷮(坎下兌上)
困亨貞大人吉无咎有言不信
荀爽虞翻王弼貞大人吉(句孔穎達李鼎祚石介蘇軾鮮于侁項安世吴澄)
(同)程子諸儒貞(句)徐氏刻朱震易傳脱无咎二字
(按朱震引范諤昌曰彖文貞大人吉下脱无咎二字范所云盖即今彖傳中也今漢上易傳并卦詞中亦)
(脱去无咎二字誤)謹案周易折中周易述義信與伸通
初六臀困于株木入于幽谷三歲不覿
九二困于酒食朱紱方來利用亨祀征凶无咎
毛居正曰亨祀今本作享誤不敢改也(說見損彖廉按宋以前者)
(不可考今本陸德明李鼎祚張載蘇軾朱震李彦衡鄭汝諧沈該張浚王宗傳趙汝楳王申子胡一桂胡)
(炳文董楷董真卿梁寅諸本經文中俱作享程子朱子李簡項安世王應麟集鄭本宋子夏傳本熊良輔)
(吴澄俞琰林希元楊廷筠惠棟查慎行毛竒齡諸本作亨按釋文如大有九二隨上六益六二升六四)
(損彖文凡諸家兩訓者皆作亨惟此亨字諸家皆訓享故釋文亦作享)
六三困于石據于蒺藜入于其宫不見其妻凶
九四來徐徐困于金車吝有終
徐徐子夏𫝊(今本如字)虞翻翟玄作荼荼(音圖内不定之意虞云舒遲)
(也)王肅作余余(晁說之曰余古文)馬融如字(安行貌)金車陸
德明曰本亦作金輿虞翻作金&KR1221;(李鼎祚惠棟同)
九五劓刖困于赤紱乃徐有說利用祭祀
劓刖荀爽陸績王肅作臲卼(云不安貌)京房作劓劊(案說文劊)
(斷也)鄭玄曰劓刖當作倪㐳(晁說之曰案象數當作倪㐳即臲&KR1142;之古文與上六)
(字同惠棟同晁說之吴澄改作臲&KR1142;)虞翻乾鑿度如字祭祀陸德
明本亦作享祀
上六困于葛藟于臲卼曰動悔有悔征吉
藟陸德明曰本又作虆臲許慎薛虞作㓷(牛列反)晁
說之曰古文作倪(惠棟從倪)卼許慎作&KR1896;(不安也)薛虞作
杌晁說之曰古文作㐳(惠棟從㐳)虞翻如字
䷯(巽下坎上)
井改邑不改井无喪无得往來井井汔至亦未繘井羸
其瓶凶
郭京曰井卦名下脱亨字(本闕無闕正舉)羸蜀才作累
(惠棟從累)鄭玄讀為虆徐邈力追反陸德明力悲反(虞翻云羸)
(鈎羅也荀爽曰繫羸曰朱震曰羸掛其瓶同趙汝楳曰羸而不觧俞琰與羸角羸豕之羸廉案王)
(弼始訓羸為敗程子曰羸毁敗也朱子諸儒同)朱子語錄汔至(句)亦未繘
井羸其瓶(句梁寅同)荀爽汔至亦未繘(句)井羸其瓶(句)
俞琰井羸其瓶(句廉案李鼎祚彖詞引荀爽說以繘句彖詞引虞翻說又以未繘井)
(絶句)
初六井泥不食舊井无禽
吳澄井泥(句)井谷井渫井甃井洌井收皆同禽崔憬
曰古擒字(猶獲也所晁說之曰擒字崔識之不俞琰同言无獲也毛竒齡曰獲亦合)趙
汝楳曰鳥獸蠱魚通曰禽(不耑指鳥蛙螺之類皆徐在漢同凡游泳水中者禽也)王弼
程子諸儒謂禽鳥之禽(毛竒齡曰象義同北方謂轆轤之軸曰禽杜撰無據)
九二井谷射鮒甕敝漏
(王弼曰谿谷程子曰澗谷王宗𫝊同朱震注溪者也趙汝楳曰山中之谷穴如井者徐直方曰井旁穴也)
(龔煥胡炳文梁寅同俞琰曰井舊弗甃則其旁崩潰為谷)谷陸德明古木反又
音浴射荀爽作耶鄭玄王弼音亦(厭也)徐邈食夜反
陸德明曰食亦反(王弼訓注濺俞琰食亦反也)鮒子夏𫝊
(今本如字)云蝦蟇(石介龔煥熊良輔惠棟同龔曰當作傳蝦蟇廢井多有之孔穎達引子夏)
(蝦蟇呼為鮒魚也椅程子曰或以為蝦或以為蟇井泥中微物耳馮或謂蝦蟇或謂鰌鮒毛竒齡)
(曰子夏傳以莊子塪井之蛙伏缺甃之崖一語而誤)鄭玄曰小魚虞翻曰小鮮
(崔憬李鼎祚張浚王宗傳王申子吴澄同)朱震曰蛙也(魚類蛙鮒)(楊萬里云徐直方云)
(泥中微物蛙属梁寅曰蛙也)趙汝楳云鰿魚(儀禮魚用鮒莊子車轍中有鮒魚得斗升)
(之水可活注小鰿顔師古注魚龍案鰿乃鯽魚埤雅同博雅鰿鮒也陸佃曰小魚相即而行名即相附)
(而行名鮒漢林希元同行陸時位引易曰即今之鯽魚也徐在同查慎曰儀禮魚用鮒注此魚好)
(旅行以相附謂之鮒即鯽魚鮒毛竒齡曰儀禮魚用鮒言細小也若吕子洞庭之莊子涸轍之鮒則皆)
(大魚陸佃說似可信)程迥曰字書作蚹(蝸牛也今廢井中多有之項安世曰鮒為蝸)
(牛非是廉案㬊淵錄朱子常取其說今成德易集義誤沙隨為明道)甕許慎作罋(波瓶也)
(趙汝楳作罋云汲器井用瓶谷用罋)陸德明作雍(屋送反云李軌於鍾反惠棟從雍)鄭
玄作甕(云停水器也)漏陸希聲作屢(藉也知晁說之曰不所據)
九三井渫不食為我心惻可用汲王明並受其福
渫史記屈原𫝊引作泄(向秀注曰漫泄泥濁也)虞翻荀爽干寳
李鼎祚作㳿查慎行井渫(句)可用史記引作可以
六四井甃无咎
九五井洌寒泉食
上六井收勿幕有孚元吉
收荀爽作甃(毛竒齡曰荀誤)俞琰曰疑即汲字訛為收徐邈
詩救反又如字(馬融曰牧汲也程子諸儒從之虞翻曰以轆轤收繘也晁說之朱震吴澄)
(梁寅從之之陸績曰井幹也井項安世曰井口之名今俗猶謂收口王弼利功之成郭雍沈該同)
勿干寳作&KR2366;案董真卿毛竒齡引干作罔朱子𤼵
引干如字今依陸德明及李鼎祚本幕朱震曰當
作□(云今易傳寫誤按□一作□)古文作冂(案吳澄云幕當作冂俗作羃今作幕從省)
趙汝楳曰讀若羃王弼井收(句)勿幕有孚元吉(句)
(孔穎達同)虞翻干寳井收勿幕(句)
䷰(離下兌上)
革已日乃孚元亨利貞悔亡
已朱震作戊己之己(云庚更革也自庚至己十日浹矣馮氏同云卦以庚為義也)
(張慎甫陸時位徐在漢趙振芳顧炎武毛竒齡查慎行趙云五行惟土配信查云土主信戊為艮土己為)
(坤土離兌隂卦故以隂上言)僧曇瑩作巳午之巳(胡一桂曰曇瑩云作巳亦可十)
(二辰自子至巳六陽極變午已日乃孚也是知好竒因各有說但于庚更革義无取)虞翻干寳
諸儒作己事之己謹案周易述義作巳
初九鞏用黃牛之革
六二已日乃革之征吉无咎
王湘卿作巳日(云納甲兑属巳二爻離之主故言餘說見卦詞)
九三征凶貞厲革言三就有孚
九四悔亡有孚改命吉
九五大人變虎未占有孚
變京房作辨(晁說之曰辨古文變字)下同
上六君子豹變小人革面征凶居貞吉
豹許慎作斐
䷱(巽下離上)
鼎元吉亨
虞翻王弼有吉字(王云法制應時然後乃吉賢愚有別尊卑有序然後乃亨孔穎達)
(李鼎祚郭京陸希聲同宮蘇軾朱震張浚王宗傳趙汝楳李簡王宗炎劉南陸時位毛竒齡查慎行不)
(從衍文貞查云程子因彖傳无吉故以為衍然隨彖元亨利傳止言大亨貞萃彖曰萃亨𫝊无亨漸彖)
(萃彖有利貞傳皆无之此吉字不當衍)程子羡吉字(郭雍朱子項安世鄭汝諧王申子李)
(簡俞琰胡一桂胡炳文梁寅諸儒從之)吴澄季本刪去吉字(毛竒齡曰程傳本義)
(無所據竟刪去之何其妄也)
初六鼎顛趾利出否得妾以其子无咎
九二鼎有實我仇有疾不我能即吉
九三鼎耳革其行塞雉膏不食方雨虧悔終吉
九四鼎折足覆公餗其形渥凶
餗馬融作粥(䭈也廉按釋文鼎卦爻詞中不載作粥字止云䭈也今本繫詞傳中增入)
鄭玄亦作䔩(釋文云菜也廉按孔穎達䟽其□帷何引鄭易作覆公䔩云鄭注以䔩為八珍)
(所用又賈公彦周官醢人糝食疏引鄭易作覆公餗云鄭注糝謂之餗又司烜氏疏引鄭注餗美饌)
按說文无餗字鬻䭈也俗作粥又鬻鼎實陳留謂䭈
為鬻亦不引易據釋文馬融作粥訓䭈合說文觀之
則餗似可作鬻毛竒齡謂說文訓鬻引易覆公鬻為
証而以釋文不引鬻字為脱誤亦未盡然形京房
鄭玄九家虞翻荀爽作刑(李鼎祚一行陸希聲同)漢書王商𫝊
注引作刑(唐書元載傳贊同)黃宗炎讀如鉶羹之鉶(云史記土鉶省)
(作刑周禮膴鉶通作刑謂八豆六鉶無不受汙)渥鄭玄作剭亦作屋(周官司烜)
(氏屋誅注鄭玄曰屋讀如其刑剭之剭賈公彦疏引鄭易注云三公傾覆王之美道屋中刑之)京房
九家虞翻作剭(重刑也京謂刑在頄曰剭案一行陸希聲同以上本晁說之李鼎祚)
(引虞及九家俱作渥亦大刑罪重也唐書引亦作剭)朱震曰子夏𫝊作握(盖傳久字)
(誤而音存也)薛虞云古文作渥(王弼傳同)朱子從晁說之訓刑
剭(邵博王㳂同汝胡炳文胡一桂俞琰梁寅倪元同璐陳仁錫趙楳鄭汝諧李簡王宗炎張彦淵)
(王申子曰鼎之形渥徐在漢查慎行毛竒齡同毛云刑刑字聲相近各相傅會之誤晁說之作偽古本改)
(作刑剭)王弼作形渥(云體為渥沾也程子謂可羞愧之甚赧汙也吕大臨郭雍張浚同)
吴澄改作刑剭
六五鼎黃耳金鉉利貞
上九鼎玉鉉大吉无不利
䷲(震下震上)
震亨震來虩虩笑言啞啞震驚百里不喪匕鬯
震歸藏作釐吴澄刪去震來虩虩笑言啞啞八字
(云初九爻詞重出无季本同此毛竒齡曰吴季何其忌憚至)虩虩荀爽作愬
愬(晁說之曰虩虩與愬愬同音色毛竒齡曰虩愬同說見覆)馬融鄭玄如字(同云)
(恐懼貌)笑言陸德明曰本作笑語
初九震來虩虩後笑言啞啞吉
張元冲所出晉王本無後字
六二震來厲億喪貝躋于九陵勿逐七日得
億虞翻作噫(于其反惜詞也李朱震俞琰從之俞云恐懼失聲廉案氏集觧引虞仍作億)
(本陸德明同亦作噫)鄭玄作十萬曰億之億(扵力反曰陸希聲萬萬億石)
(介曰億萬數之大也吕大臨王宗傳趙汝楳邱富國蔡氏同李簡同兼以大訓)程子作億度
之億(鄭汝諧勾微沈守約項安世王申子梁寅同言度其將喪貝也)吴澄作詭億之
億(詭億戱也言被雷驚散失其所億之貝也)陸德明于其反(王弼云詞也陸德明孔穎)
(達劉牧同必干寳云歎詞云郭雍云恐懼驚歎之詞張載云也王安石安也言安處不避則喪)
(貝也以朱子億未詳亦作噫觧有毛竒齡曰偽古本作噫虞干觧也不知億字原作詞觧者何必改)
(字)喪荀爽如字陸德明息浪反貝荀爽音敗
躋陸德明曰本又作隮
六三震蘇蘇震行无眚
毛竒齡曰蘇蘇即虩虩(音蘇愬音之轉與虩同字則蘇即虩可知故馬融陸績俱)
(注恐懼惟虞翻以死而復蘇為觧陸案釋文馬云蘇蘇尸禄食素也不訓恐懼亦不載績注毛氏所引)
(不知何據又鄭玄訓不安王肅訓警動陸德明訓疑懼)
九四震遂泥
遂荀爽作隊(本釋文朱震云荀本作隧遂隧古通用毛竒齡隊遂同)
六五震往來厲億无喪有事
查慎行震往來(句)厲(句)蔣姊生億(句)无喪(句)有事(句)
趙汝楳吴澄俞琰億无喪(句)有事(句)虞翻諸儒億无
喪有事(句億字說見前)
上六震索索視矍矍征凶震不于其躬于其鄰无咎婚
媾有言
毛竒齡曰索索即虩虩字(云索虩愬愬同音同義落案釋文虩許逆反索桑)
(反是音不同也虩虩馬鄭同訓恐懼索索馬訓内不安貌鄭訓猶縮縮足不正也是義亦不盡同也)
䷳(艮下艮上)
艮其背不獲其身行其庭不見其人无咎
艮許慎作□郭京彖詞脱艮亨二字(本闕無闕正舉)
吴澄曰背音佩俗讀人身之背非(云背北堂也爻詞趾腓限身輔是就)
(人身取象彖詞其背與其庭為對是就宮室取象)
初六艮其趾无咎利永貞
趾荀爽作止(晁說之曰古作止毛竒齡止趾通字)
六二艮其腓不拯其隨其心不快
腓陸德明本又作肥(義見咸)拯孟喜京房王肅陸績
(以上本晁說之)馬融陸德明作承(音拯救之拯馬云舉也拯吕氏訓義作承云今作)
一行作抍(朱震曰一作抍音承)李鼎祚引虞翻如字(晁說之曰其誤)
(如明夷)熊良輔不拯(句)其隨(句)虞翻不拯其随(句)
九三艮其限列其夤厲薰心
列孟喜(本晁說之)虞翻李鼎祚作裂(一行同孟俞琰云當從喜)夤
荀爽作腎(云互體有坎坎為腎)孟喜京房一行作䏖(本晁說之)鄭玄
作&KR1569;(晁說之曰今文也夕項安世曰夤字從肉不從書作&KR1569;)馬融如字(夾脊肉也)陸
德明曰夤引真反徐邈音同厲韓詩外𫝊引易作
危薰子夏傳(今本如字)孟喜京房馬融王肅王弼作熏
(馬王云熏灼其心熏以上本朱震顧俞琰曰當從孟喜作熏如憂心如之熏吴澄炎武從熏)
荀爽作勳(云互體有震震為勲)虞翻作閽(云艮為閽守門人坎盜動門故厲閽心古)
(閽作薰字馬因言熏灼其心未聞易道以坎水熏灼人也荀氏以熏為勲讀作勲皆非也李鼎祚作閽)
朱震曰古本當作勲心(云勳心二字傳者誤併作勲字再傳又脱其偏旁作熏而)
(後來者又加艸遂成薰字)石介胡瑗蘇軾張載程子諸儒俱作薰
六四艮其身无咎
六五艮其輔言有序悔亡
虞翻作言有孚(李鼎祚同)
上九敦艮吉
䷴(艮下巽上)
漸女歸吉利貞
初六鴻漸于干小子厲有言无咎
六二鴻漸于磐飲食衎衎吉
史記漢武紀漢書郊祀志引作般(裴龍駒史記注云水涯堆也漢書)
(孟康注同顔師古云般也晁楊慎曰水涯文堆為是鴻固不栖陸也說之曰般古)馬融如
字
九三鴻漸于陸夫征不復婦孕不育凶利禦寇
孕荀爽作乘(晁說之曰乘古文)利禦寇虞翻作利用禦寇
(李鼎祚同)
六四鴻漸于木或得其桷无咎
九五鴻漸于陵婦三歲不孕終莫之勝吉
上九鴻于陸其羽可用為儀吉
陸虞翻王弼本作陸(孔穎達李鼎祚陸希聲同皆虞云陸謂三也孔云上與三處)
(卦上故稱陸陸云過高則反下也顔師古注漢書倪寬𫝊引作陸)胡瑗云當作逵(字體)
(相類傳錄誤也程子從之朱子云以韻讀之良是郭忠孝郭雍同沈該項安世王宗傳晁公武邱富國王)
(申子熊朋來胡一桂胡炳文熊良輔龔煥俞琰梁寅郭鵬海洪守美張振淵李去非同熊朋來云有妄為)
(九三南陸上九北陸之說以韻讀當為逵俞琰云逵自通邑大都九逵之路人皆仰見也)王應麟
曰范諤昌云陸字誤(胡安定從之)蘇軾改作逵(吴澄季本同)又
一作陵(本李衡撮要石介曰上高于五而降者君臣之定分也諸家改為陵非)石介張
載孫坦朱震仍作陸(孫云雲路也朱云反而之三然後安在鴻則為自南而北向之)
(特也吕大臨張浚楊萬里趙彦肅趙汝楳李簡焦竑鄭維岳徐在漢陸時位顧炎武同毛竒齡云逵爾雅)
(說文无雲路之注起于詞章家)謹案周易折中陸乃阿字之誤(云阿)
(大陵也儀古讀俄正與阿叶逵儀古韻實非叶也)周易述義當作逵
䷵(兑下震上)
歸妹征凶无攸利
初九歸妺以娣跛能履征吉
能虞翻李鼎祚作而下同(說見履)
九二眇能視利幽人之貞
晁說之曰子夏傳作利幽人貞(今本如字)
六三歸妹以須反歸以娣
須荀爽陸績作嬬(陸云妾也引朱彛尊引作孺毛竒齡作繻皆誤)子夏𫝊
孟喜京房作嫥(云媵之妾也上本晁說之子夏孟京作嫥音義同嬬)(吴澄云晁說之)
(曰古文須)虞翻王弼作須待之須(孔穎達陸德明李鼎祚胡瑗程子張載郭雍趙)
(汝楳徐氏鄭汝諧李簡同也張慎甫曰相須也所謂鑚穴隙相窺踰墻相從者或以賤女觧或以頤之)
(飾觧殊為不妥陸銓說相同)鄭玄作須女之須(云有才智之稱天文有湏女屈原之)
(妹名女湏行陸希聲曰織女為貴湏女為賤歸妺以賤女一陸震蘇軾朱震張浚朱子項安世王宗)
(傳胡炳文吴澄俞琰梁寅熊過陸時位徐在漢同吴澄曰湏或作䇓)查慎行歸妹以
湏反歸(句)以娣(句言歸妹以須從當反之使歸母家廉案此說俞琰已然然未以此句)
(也)謹案周易折中周易述義主須女說
九四歸妹愆期遲歸有時
六五帝乙歸妹其君之𬒮不如其娣之𬒮良月幾望吉
帝乙說見泰卦幾荀爽作旣吴澄曰幾讀作旣(陸德)
(明音機又音祈達虞翻曰幾其也孔穎云近也)
上六女承筐无實士刲羊无血无攸利
筐陸德明晁說之吕祖謙作匡(陸云鄭玄作筐晁云筐俗字吕云今本作)
(筐)刲晁說之或作㨒或作刲許慎刲苦圭反陸同
又音工惠反
䷶(離下震上)
豐亨王假之勿憂宜日中
豐陸德明曰依字作豐今本作豊禮字非也世人失
之久矣假馬融姚信讀古雅反(訓大中劉牧張浚路純俞琰黃炎)
(宗陸特位同)虞翻王弼陸德明庚白切(訓至從程子諸儒之)
初九遇其配主雖旬无咎往有尚
配孟喜(本朱震)鄭玄作妃(鄭云嘉耦曰妃按晁說之曰妃古文配字虞翻曰妃)
(謂四也疑虞氏亦作妃朱震訓同鄭氏)雖晁說之古文本作惟(云玩詞意)
(當作惟讀易者失之陸時位曰古作惟)旬荀爽作均(晁說之曰旬古文均字易袚)
(曰鄭本以旬為均字廉按詩有容正義鄭氏實未嘗作均易氏未知所據)劉昞作鈞(毛竒齡曰)
(均鈞旬通字)王肅作旬(云當純反或音脣)鄭玄虞翻訓十日為旬
之旬(劉牧胡瑗吕大臨程迥張浚李開侯果趙汝俱楳吴澄俞琰張慎甫來知德徐在漢陸時位)
(訓十日)王弼孔穎達訓均(程子張載郭雍朱子沈該張浚鄭汝諧梁寅林希元程汝)
(繼諸人同從熊過曰古無訓均者陸氏訓均程朱之誤矣按陸氏不知何據)朱震均與十
旬兼訓(王宗傳胡炳文同)謹案周易述義主十日為旬
六二豐其蔀日中見斗往得疑疾有孚𤼵若吉
蔀鄭玄薛虞作菩(鄭云小席竒晁說之曰菩古文蔀字按毛齡以為薛仁貴誤釋)
(文引虞不引仁貴)虞翻王肅王弼作蔀(虞云日蔽雲中稱蔀王弼注云覆曖障)
(光明之物略例又云大闇謂之蔀程主弼說訓陸希聲云茂密罔通之義趙汝楳云蔀古書无至顧)
(野王始訓覆亦祖輔嗣說)斗孟喜作主(晁說之曰主古文斗字)徐在漢蔀
草名(言如蔀草之蓊蘙也查毛竒齡曰&KR2783;蔀廣惟魚薺也慎行同)
九三豐其沛日中見沫折其右肱无咎
沛子夏傳(今本如字)作芾(云小也葉陸希聲作芾云枝偏垂之貌)鄭玄干寳
作韋(云祭祀之蔽膝廉按董真卿引作芾與釋文不同朱彛尊亦作芾)王弼作沛訓
同旆(云旙幔所以禦盛光也寅孔穎達胡瑗蘇軾張浚梁同)陸德明曰一作旆
(程子曰沛古本有作旆者王弼之觧則是旆也朱旆震曰古本作旆朱子曰一作旆俞琰曰當從陸作)
(本項安世王弼作旆今從之九家作沛非廉按今弼作沛吴澄曰旆古通沛毛竒齡曰王注作旙慢)
(後遂有以旆通沛者終是改字)姚信作滂沛之沛(石介訓如水之沛然之沛吕大臨)
(沛然下雨也趙汝楳同黃炎宗謂雨甚也)九家大暗謂之沛(虞翻曰日在雲下稱)
(沛楊萬里同之鮮于侁驟明謂沛幔郭雍曰凡徧蔽象皆曰沛非必幡也)熊過作公羊
𫝊草棘曰沛之沛(陸時位同言雜亂晦暝之象崔駰達旨云蝱蚋之趣大沛是也張)
(慎甫曰沛澤水草所鍾之毛竒齡曰劉熙云水草相生名)晁說之近文作肺(不明)
(也)王廙豐盖反又補盖反徐邈普盖反陸德明普貝
反謹案周易述義沛當作旆沫子夏(今本如字)馬融
班固鄭玄薛虞字林作昩(子夏星之小者薛云輔星也字林云斗杓星□釋漢)
(書五行志引作昩服虔注云日中而昏也作項安世曰當從王弼作昩九家作沫非按今弼本沫與項)
(說不同釋文字多從弼本今釋文亦作沫)九家虞翻王肅徐邈作沫(九家易曰)
(斗杓後小星朱震張浚鄭剛中吴澄俞琰毛竒齡同陸希聲口沫小星斗之輔星鄭維岳同廉按陸時)
(位引陸說誤希聲為績諧虞翻曰沫小星胡瑗程子曰微星無名數者鄭汝李簡同朱子曰小星壬申)
(子胡炳文林希元陳仁錫同)王弼作沬訓微昩(云微昩之月石孔穎達陸德明介)
(沈該同曰蘇軾曰明暗雜也曰鮮于侁曰幽暗之謂郭雍隠昧也趙汝楳雨甚而晝昏查慎行)
(同氣張慎甫曰沬水溟濛之甚也)黃宗炎曰沫洒面也(言晦冥不知昏旦日中始)
(起櫛沐也先儒以沫同昩俱改經文又因見斗而指為小星益牽強矣)謹案周易折
中周易述義主小星說肱姚信作股
九四豐其蔀日中見斗遇其夷主吉
六五來章有慶譽吉
上六豐其屋蔀其家闚其戶闃其无人三歲不覿凶
屋許慎作寷(大屋也)孟喜作窒(晁說之曰窒古文)闃姚信作
閱馬融鄭玄如字
䷷(艮下離上)
旅小亨旅貞吉
初六旅瑣瑣斯其所取災
瑣瑣陸德明曰悉果反或作璅者非斯郭京曰當
作㒋(王應麟曰王輔嗣注斯賤之役京謂合作㒋後漢左雄傳職斯禄薄注云斯賤也不必改㒋字)
(與毛竒齡曰㒋賤厮養斯本通字不必改經)王弼作斯賤之斯(言寄旅不同所安不)
(為斯賤之役所取致災陸蘇軾曰斯隸也于六二二近于三三之所取也時位從王弼云古者析薪)
(為斯)孔穎達作斯此之斯(程子諸儒俱從之)徐在漢訓斧以斯
之之斯(言斯析也初不勝猥細止非其所而離其所所以取災)作斯其所(句)取
災(毛竒齡說同云與同行者較量瑣瑣必至分析以其所盖斯本作分析觧故說文以斯為分爾雅)
(斯為離句法正與屯其膏賁其趾匪其彭同例)謹案周易折中從王氏說
按風俗通引易曰其亡斯自取盖節取此文非原文
也
六二旅即次懷其資得童僕貞
陸德明曰一作懷其資斧者非童九家虞翻作僮
(李鼎祚同曰朱震曰一本作僮馮椅古僮童通用)九家得僮僕(句)貞(句王宗)
(傳項安世趙汝楳徐氏王申子俞琰余芑舒黃宗炎徐在漢同王云程河南朱子𤼵皆得僮僕之忠)
(貞固无害然九三不合)虞翻得僮僕貞(句王弼孔穎達程子諸儒俱同胡炳文曰)
(貞字諸家多自作一句本義以連上文)
九三旅焚其次喪其童僕貞厲
王弼孔穎達喪其童僕貞(句張載程子朱震鄭汝諧李簡吳澄陳仁錫張振)
(淵同)虞翻喪其童僕(句)貞厲(句朱子曰貞字連下義諸儒俱同)
九四旅于處得其資斧我心不快
資斧子夏𫝊(今本如字)張軌張晏應劭作齊斧(陸德明曰子夏傳及)
(衆家並作齊斧張軌云黃鉞斧也張晏曰整齊也應劭曰齊利也讀如齊衰之齊虞喜志林云齊當齋)
(齋戒入廟而受斧房案漢書王莽遣王尋屯洛陽將𤼵亡其黃鉞其士揚曰此經所謂喪其齊斧者也)
(又宋書文帝元嘉二十九年内中詔書内引易作資斧徐氏曰資齊同音誤作資)虞翻王弼
以資斧為一物(王云斧所斫除荆棘以安其舍者也李鼎祚孔穎達蘇軾趙彦肅張浚)
(吴澄同陸希聲云資于斧以斷也劉牧王安石俞琰洪守美林希元同)程子資斧二物
(資貨財之資斧器用之利氏郭雍李簡鄭汝諧項安世蔡同)朱震亦云二物(得其資以)
(為利得其斧以為斷沈該趙汝楳王宗傳王申子胡炳文陳仁錫陸時位黃宗炎同)朱子云資
斧有作齎斧說毛竒齡曰或謂斧□通即齎糧也非
是
六五射雉一矢亡終以譽命
上九鳥焚其巢旅人先笑後號咷喪牛于易凶
易王肅音亦(餘說見前)
䷸(巽下巽上)
巽小亨利有攸往利見大人
巽許慎作顨(晁說之曰□古文顨篆文巽俗文)
初六進退利武人之貞
九二巽在牀下用史巫紛若吉无咎
九三頻巽吝
六四悔亡田獲三品
九五貞吉悔亡无不利无初有終先庚三日後庚三日
吉
上九巽在牀下喪其資斧貞凶
資斧說見旅卦謹案周易折中云資斧古本作齊
斧為是(盖因承旅卦同音而誤也說卦齊乎巽齊斧者所以齊物之斧也)又案周
易述義資斧為二物(喪其資而不能行喪其斧而不能斷)
䷹(兑下兑上)
兌亨利貞
初九和兌吉
九二孚兌吉悔亡
六三來兌凶
九四商兌未寧介疾有喜
九五孚于剝有厲
上六引兌
蔣秭生曰引兌下恐脱一凶咎悔吝等字
䷺(坎下巽上)
渙亨王假有廟利涉大川利貞
渙歸藏作奐假荀爽訓大梁武帝音賈虞翻諸儒
訓至陸德明庚白切
初六用拯馬壯吉
拯見明夷二(伏曼容云濟也王肅云拔也)孔穎達用拯馬(句)壯
吉(句王安石劉緯同)胡瑗諸儒用拯(句)馬壯(句)吉(句按張浚明夷以)
(壯吉句不同)虞翻壯吉下有悔亡字(李鼎祚陸震同朱震從之)
九二渙奔其机悔亡
机虞翻作憑机之机(王弼及胡瑗諸儒同作毛竒齡曰周禮五几通机)馮椅
机木名(云說文木也山海經族蔨之山多松栢机桓人困于道途則依木以休息周官五机亦不)
(從木山來知德机木名出蜀中似榆海經大堯之山多机)朱升作杌(云車中之杌毛竒齡)
(曰車是軏無通作杌者查查慎行同作杌云杌石經作杌與几同廉按朱氏氏說本吳澄今觀吳氏易)
(纂言云車中之机也凡乘安車用机字仍從几並不從兀又案時多誤作杌者毛竒齡諸本作杌非是)
(李開先作杌安云人所坐以為者)謹案周易述義云机與几同
六三渙其躬无悔
六四渙其羣元吉渙有丘匪夷所思
丘姚信作近(毛竒齡曰近以丘字下畫迤引致誤)夷荀爽作弟(毛竒齡曰形誤)
九五渙汗其大號渙王居无咎
查慎行渙汗(句)其大號渙(句)謹案周易折中號為
呼號之號(云易中號字皆當平聲在常人則是哀痛迫切寫情輸心也在王者則是至誠懇惻)
(發號施令也)渙王居渙字當一讀(言其大號也如渙汗然)
上九渙其血去逖出无咎
王弼孔穎達渙其血(句)去逖出(句王安石蘇軾張載朱震項安世王宗傳王申子)
(吳澄鄭維岳來知德徐在漢洪守美查慎行同朱云先儒俱多以渙血以象考之當從項安世曰血與出韻叶)虞
翻作渙其血去逖出无咎(句程子諸儒同)逖程子云一本作惕
(本李衡義海撮要考朱子熊良輔胡炳文梁寅陳仁錫朱震同一本作惕以象之當從逖項安世云不容作惕與小)
(畜異陳友文云朱子引小畜改惕字未妥非姚舜牧作惕誤陸時位曰本義改逖為惕)虞翻如字(虞云)
(憂也遠王弼云也)俞琰曰去逖出三字疑衍(云當依象𫝊)
䷻(兑下坎上)
節亨苦節不可貞
初九不出戶庭无咎
九二不出門庭凶
六三不節若則嗟若无咎
嗟李鼎祚作差
六四安節亨
九五甘節吉往有尚
上六苦節貞凶悔亡
䷼(兑下巽上)
中孚豚魚吉利涉大川利貞
豚魚虞翻黃穎作遯魚(李鼎祚云虞仲翔以三至上體便以豚魚為遯魚)鄭
玄荀爽王弼豚魚兩物(荀云艮為山陸豚所處兊澤魚所在王云魚蟲之隠者豚)
(獸之微賤者希李鼎祚曰坎稱豚巽為魚孔穎達陸聲程子朱震諸儒俱同)李舜臣馮椅
吳澄豚魚即江豚(李云豚魚出澤上有風之兆吳云江豚將有南風則口向南有北風)
(則口向北舟人稱為風信俗河豚江湖間以為風信)(王申子曰毛兼山云即龍仁夫曰江豚一名鱄)
(䱐亦取專孚之義李胡一桂俞琰潘士藻陸銓張振淵陸時位徐在漢開先毛竒齡查慎行同趙汝)
(楳曰或為二物或為一物不敢臆定以義求之當是無知之物)
初九虞吉有他不燕
虞胡瑗程子訓虞度之虞(郭子和朱震鮮于侁朱子吕祖謙諸儒俱同)張載
訓虞防之虞(吕大臨楊萬里陸振竒同)楊慈訓山虞之虞馮椅訓虞
人之虞(云字以羽族孚子為象故取山虞防守山林虞鳥獸之卵胎胡一桂云與即鹿无虞並作山)
(虞訓虞吴澄曰如澤之虞人專守其職官徐在漢曰有物名一名固澤時常在澤象主守之故古以名官)
(廉按王弼孔穎達訓專陸希聲訓守義與虞人相同惟荀爽訓安蘇軾訓戒義不同)他本亦作它
(毛竒齡曰陸德明蘇軾作它義同)燕金君卿曰當為變字之誤(言雖有他)
(來不變其志)孔穎達陸希聲訓燕安之燕(程子朱子諸儒俱同)馮椅訓
燕雀之燕(言兌之初七月末社燕猶在過此之他社過則無燕焦竑曰不燕猶言不乳元鳥)
(其來主孚也陸時位曰燕來避戊巳春飛冬伏不失信徐在漢曰燕仲春至仲秋歸)
九二鳴鶴在隂其子和之我有好爵吾與爾靡之
和熊朋來平聲(與陸德明諸儒異)好王肅呼報反(與陸德明諸儒)
(異訓案孟喜小)爵馮椅訓燕爵之爵(云今人制字為雀古止爵字爵禄之)
(爵正猶燕安之燕徐在漢曰爵小鳥即其子也)虞翻諸儒作爵位之爵李簡
訓如孟子天爵之爵(李云說者多以好爵為爵位殊失中孚之義惟郭子和不安而)
(以美道釋之)靡京房作劘(本釋文本晁說之曰京作劘)陸績作䌕(本釋)
(文朱震曰陸作縻績曰即縻字改體)(陸)陸德明曰本又作糜干寳同
(散也亡池反今釋文誤作縻此本董真卿李過廉按埤雅及王弼字作靡訓散孔穎達云分散而合其之)
子夏傳縻(本朱震巽宋本如字之郭京作縻朱震曰為繩縻係象當作縻)朱子云
靡與縻通(係戀也美吴澄胡炳文梁寅林希元陳仁錫洪守倪元璐查慎行同按程子字)
(作靡訓係慕鄭汝諧張振淵同)趙汝楳與縻同(共也虞俞琰同靡按孟喜翻字作訓)
(其吕大臨王宗傳項安世李簡陸時位毛竒齡同)張載訓同披靡之靡(云偃也順)
(從之也而徐在漢云從風靡之靡)晁說之曰靡糜劘□縻□䌕七字
並同靡音(云未知古文用甚字)熊朋來云靡即擵字(音摩與六三歌為韻)
(毛楊慎云靡音磨與和叶云竒齡曰此由不識韻故)徐邈音武寄反又亡彼
反陸德明亡池反謹案周易折中好爵旨酒也又
案周易述義好爵秉彛之良靡者懿德之好
六三得敵或鼓或罷或泣或歌
罷王肅音皮(李鼎祚吳幼清同董楷云又音皮)徐邈扶彼反(陸德明諸儒如)
(字)
六四月幾望馬匹亡无咎
幾京房作近荀爽作旣孟喜一行(本晁說之)作既(孟云十六日也)
(往晁說之曰古文讀近為旣詩近王舅是也此寔當作既)吴澄幾讀作既陸德
明音機又音祈
九五有孚攣如无咎
上九翰音登于天貞凶
䷽(艮下震上)
小過亨利貞可小事不可大事飛鳥遺之音不宜上宜
下大吉
過王肅音戈陸德明古卧反遺查慎行音去聲
俞琰曰大字疑衍(云三凶四厲初上不得中而凶未見其為吉之大也)
初六飛鳥以凶
六二過其祖遇其妣不及其君遇其臣无咎
九三弗過防之從或戕之凶
郭雍朱震勿過(句)防之(句)從(句)或戕之(句王宗傳張)
(浚項安世易袚趙彦肅趙汝楳楊啓新王申子李簡胡一桂吴澄龔煥俞琰梁寅張慎甫楊廷筠陸時位)
(徐在漢查慎行同)王弼孔穎達勿過防之(句)從或戕之(句子)
(程子沈該鄭汝諧鮮于侁朱子林希元張清子楊啓新洪啟初張振淵徐咸清毛竒齡同張振淵曰勿過)
(防之則是不知過為隄防必有從而戕之者作二有句讀則是弗能過于陰則當防之若順從乎隂或)
(戕之者前觧較在截)蘇軾勿過(句)防之(句)從或戕之(句諸家又)
(別)謹案周易折中勿過防之(句)從或戕之(句)周
易述義弗過防之(句)從(句)或戕之(句)
九四无咎勿過遇之往厲必戒勿用永貞
陸希聲勿過(句)遇之(句)往厲(句)必戒(句)勿用(句)永貞
(句王安石張浚李簡王申子俞琰張慎甫同永按二王弼諸儒惟勿過二字聯讀毛竒齡惟勿用貞)
(字句)朱子兩讀勿過(句)遇之(句吕輝錄云小過義不可曉勿過防之四字弗)
(過遇之弗遇過之兩字句按本義前說用此)毛竒齡弗過遇之(句言勿過為禮遇)
(也)
六五密雲不雨自我西郊公弋取彼在穴
上六弗遇過之飛鳥離之凶是謂災眚
趙汝楳曰勿遇(絶句以吴澄同按諸儒俱勿遇聯讀)朱子一云勿遇
(句見上)又云當作勿過遇之(與弗過防之文體正同)離虞翻王
弼孔穎達訓離于網羅之離(陸希聲蘇軾吕大臨郭雍朱震楊萬里王宗𫝊蘭)
(廷瑞沈該李簡吴澄余芑舒俞琰鄭申甫倪元璐陸時位查慎行同吴余云如鴻則離之離查云去聲如)
(雉離于羅之離)王昭素離羣失侣之離(趙汝楳同)胡瑗遠離之離
(程子朱子馮椅王申子蔡氏胡一桂梁寅陳仁錫同)謹案周易述義離謂兩
翰相麗而飛
䷾(離下坎上)
既濟亨小利貞初吉終亂
亨小胡瑗云當作小亨(朱本義從之希胡炳文俞琰梁寅蔡清林元陸銓洪原)
(洪啓初同)虞翻亨小(句孔穎達陸德明程子俱同)郭雍云小字衍(云因未濟)
(亨下有小字故亦誤書於此孔子彖言小者亨也乃孔子之詞既濟亨為文王詞)利貞陸
德明曰作小利貞者非毛奇齡作亨小利貞(句云虞翻誤)
(亨小作句朱子遂改作小亨張杉嘗曰既濟亨小未濟亦亨小幸而狐汔濟不可句耳查慎行作小利)
(貞句云當依程傳案程𫝊去小字在下語當然也正釋亨小非謂以小連利貞句也查氏誤)
初九曳其輪濡其尾无咎
六二婦喪其茀勿逐七日得
茀子夏(今本如字)虞翻王肅作髴(虞云坎為玄雲故稱髴髴髮謂鬒髮也婦人首)
(飾或作茀俗說以髴為婦人蔽膝之髴非也王云髴首飾李鼎祚作髴毛竒齡曰茀髴通)孟喜
一行作髴(本晁說之)荀爽作紱(晁說之曰茀古文紱也毛竒齡曰此由茀誤芾)
董遇作髢(項安世云古易茀作髢王弼所注必本此也朱彛尊引誤作笄)馬融作
茀(首飾也明王弼孔穎達陸德鄭汝諧同)鄭玄作茀(車蔽也子王安石蘇軾程朱震朱)
(子諸儒同王趙汝楳曰婦人自蔽以行者所謂翟茀以朝是也申子馮椅李舜臣熊良輔同俞琰曰爾)
(雅輿革後謂之茀與詩碩人之翟茀韓奕篇之簟茀皆是也毛竒齡曰或以車笰為觧茀原可通笰然漢)
(晉前諸儒无以茀為車笰者)干寳作茀(馬髴也)謹案周易述義訓
翟茀
九三高宗伐鬼方三年克之小人勿用
六四繻有衣袽終日戒
繻子夏作□(薛虞曰□古文作繻夏王廙同作晁說之曰子作繻)許慎作
需王弼曰繻宜作濡(孔穎達同言濡漏則有衣袽也蘇軾程子龔原皆云繻作濡沈)
(該王宗𫝊朱子鄭汝諧胡炳文俞琰梁寅林希元洪啓初黃葵峰張振淵同陸特位曰古文濡今文誤作)
(繻毛竒齡曰輔嗣猶是漢晉師承有據之言需濡便文若作衣與濟義不合)陸希聲曰
亦作襦(飾之盛也言盛飾而衣有弊袽終日戒之不足為醜廉按項安世引子夏傳作𥜗短衣也)
(言一𥜗足矣而又有衣以表其外有袽以實其内可以无慮矣陳仁錫作𥜗)鄭玄虞翻王
肅作繻(盧氏云繻者布帛端未之識也劉牧繻細密羅衣之上宜加弊袽石介言服之鮮美有)
(時而弊半吴澄繻帛之未成衣者袽衣之已成而弊既濟之繻之必為衣也白繻者鮮美之裳在下)
(喻文王袽者弊壤之衣在上喻紂文王終日戒懼袽朱震曰繻裳也郭雍繻繪彩謂勿以新而忘弊)
(蔡氏曰熊良輔從郭蔡說焦竑同趙汝楳曰繻者已裂之帛以之塞隙不若故絮之固倪元璐訓繻同趙)
(袽雷思曰繻與衣皆禦寒之具)袽京房許慎作絮(許云緼也一曰敝絮廣)
(雅云絮塞也用晁說之曰近文絮作袽又作䘫通毛竒齡引京作䘫)子夏作茹(今本如字)
虞翻王肅作袽(虞云袽敗衣也他說見上)
九五東鄰殺牛不如西鄰之禴祭實受其福
禴杜鄴作瀹(見前漢書郊祀志顔師古注曰瀹祭謂瀹煮新茶以祭紂之牛牲不如文王之)
(蘋藻)王充引易作瀹鄭玄如字(王弼云薄祭)
上六濡其首厲
䷿(坎下離上)
未濟亨小狐汔濟濡其尾无攸利
汔程子云當作仡(壯勇之狀為鄭汝諧從之曰梁寅張振淵汔勇毛竒齡汔幾)
(也王注必剛健拔難然後能濟此稍有以汔為畢力之義然未嘗明曰當為仡也程傳改作仡則失漢儒)
(注書義矣汔按鄭玄訓幾諸儒從之說文水涸也惟蘇軾同)史記引作狐涉水濡
其尾(春申君傳)
初六濡其尾吝
九二曳其輪貞吉
六三未濟征凶利涉大川
趙彦肅朱子疑作不利涉大川(劉彌邵曰此二句文義相背本義疑有不)
(字為得之不李心傳馮椅胡炳文俞琰蔡清同林按熊良輔曰從此說言徒涉則凶舟涉則利希)
(元可以水浮不可陸走亦无不通)李本增作不利涉大川(毛竒齡曰觀朱子之)
(說亦意及之耳李遂增一不字殊非闕疑)
九四貞吉悔亡震用伐鬼方三年有賞于大國
晁說之曰震漢名臣奏作祇(孟喜京房虞翻云震敬也)
六五貞吉无悔君子之光有孚吉
上九有孚于飲酒无咎濡其首有孚失是
周易章句證異卷二
