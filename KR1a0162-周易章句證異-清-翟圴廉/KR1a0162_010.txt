周易章句證異卷十
内閣中書翟均廉撰
說卦𫝊
按隋書經籍志序秦焚書周易以卜筮得存惟失說
卦三篇後河内女子得之吕祖謙曰韓康伯說卦乃
止一篇而别出序雜
孔穎達稱鄭玄舊說說卦在文言後次第八自鄭玄
附彖象于經文言說卦序卦雜卦猶合為一卷王弼
又附文言于經韓伯說卦序卦雜卦合為一卷連二
經六卷為第九孔穎達從之胡旦說卦在下繋後
(第八胡瑗王洙程子同周燔次第九)邵子在繫辭後(第六同晁說之)吕大
防在文言後(連二經次第十)吕祖謙作說卦𫝊在文言𫝊後
(次第八俞朱子諸儒從之琰次第九)吳仁傑作說卦下(次第八以上繫為說卦上)
(以下繫為說卦中馮椅同)鄭玄无說卦(云後人所作)
昔者聖人之作易也幽贊於神明而生蓍
贊陸德明曰本或作讚
參天兩地而倚數
天陸德明曰或作夫者非
倚蜀才作竒(晁氏說之曰竒古文)
觀變于隂陽而立卦𤼵揮于剛柔而生爻和順于道德
而理于義窮理盡性以至于命
觀變陸德明曰一本作觀變化
孔穎達朱震郭雍李衡朱子項安世吕祖謙吳澄王
宗𫝊吳仁傑自昔者至窮理盡性以至于命為第一
章
昔者聖人之作易也將以順性命之理是以立天之道
曰隂與陽立地之道曰柔與剛立人之道曰仁與義兼
三才而兩之故易六畫而成卦分隂分陽迭用柔剛故
易六位而成章
六位虞翻作六畫(云乾三畫成天文坤三畫成地理陸德明本又作六畫李鼎祚惠)
(棟從畫)
孔穎達朱震郭雍李衡朱子吕祖謙吳澄項安世王
宗𫝊吳仁傑自昔者至六位而成章為第二章
王申子惠棟自昔者聖人之作易也幽贊于神明而
生蓍至六位而成章為第一章
天地定位山澤通氣雷風相薄水火不相射八卦相錯
射虞翻陸績姚信董遇王肅音亦(厭也)
數往者順知來者逆是故易逆數也
孔穎達朱震郭雍朱子李衡吕祖謙吳澄王宗𫝊吳
仁傑自天地定位至易逆數也為第三章
雷以動之風以散之雨以潤之日以晅之艮以止之兌
以說之乾以君之坤以藏之
晅陸德明曰本又作暅李鼎祚作烜(吕祖謙烜今作晅)張浚
作暄(疑誤)君郭京作居(云居誤作君此節明八卦長養萬物之功无君臣父子之)
(義)
王申子惠棟自天地定位至坤以藏之為第二章
朱子李衡郭雍吕祖謙王宗𫝊吳仁傑自雷以動之
至坤以藏之為第四章
項安世自天地定位至坤以藏之為第三章
帝出乎震齊乎巽相見乎離致役乎坤說言乎兌戰乎
乾勞乎坎成言乎艮
李衡朱子郭雍吕祖謙王宗𫝊吳澄自帝出乎震至
成言乎艮為第五章
王申子自帝出乎震至成言乎艮為第三章
萬物出乎震震東方也齊乎巽巽東南也齊也者言萬
物之潔齊也離也者明也萬物皆相見南方之卦也聖
人南面而聽天下嚮明而治蓋取諸此也坤也者地也
萬物皆致養焉故曰致役乎坤兌正秋也萬物之所說
也故曰說言乎兌戰乎乾乾西北之卦也言隂陽相薄
也坎者水也正北方之卦也勞卦也萬物之所歸也故
曰勞乎坎艮東北之卦也萬物之所成終而所成始也
故曰成言乎艮
潔韓伯李鼎祚作絜(吳澄惠棟同)
孔穎達自雷以動之至成言乎艮為第四章
神也者妙萬物而為言者也動萬物者莫疾乎雷橈萬
物者莫疾乎風燥萬物者莫熯乎火說萬物者莫說乎
澤潤萬物者莫潤乎水終萬物始萬物者莫盛乎艮故
水火相逮雷風不相悖山澤通氣然後能變化既成萬
物也
妙鄭玄王肅董遇作眇(董云眇成也妙晁說之曰眇古文字)熯乎
火許慎作□乎離莫盛盛鄭玄音成(裹也引按董真卿鄭盛)
(作成)故水火相逮陸德明作水火不相逮(鄭玄宋衷陸績王廙)
(李鼎祚諸儒皆无不字竒董楷有不字者吳澄云无不字者非毛齡云有不字誤)
吳仁傑自帝出乎震至妙萬物而為言者也為第五
章自動萬物者至既成萬物也為第六章
李衡自萬物至妙萬物而為言者也為第六章
朱震自雷以動至既成萬物也為第四章
項安世自帝出乎震至既成萬物也為第四章
惠棟自帝出乎震至既成萬物也為第三章
孔穎達自神也者至既成萬物也為第五章
郭雍王宗𫝊吕祖謙朱子吳澄自神也者至既成萬
物也為第六章
王申子自神也者至既成萬物也為第四章
李衡自動萬物者至既成萬物也為第七章
乾健也坤順也震動也巽入也坎陷也離麗也艮止也
兌說也
孔穎達自乾健也至兌說也為第六章
朱震自乾健也至兌說也為第五章
朱子郭雍吕祖謙吳澄吳仁傑王宗𫝊自乾健也至
兌說也為第七章
李衡自乾健也至兌說也為第八章
乾為馬坤為牛震為龍巽為雞坎為豕離為雉艮為狗
兌為羊
豕京房作彘
孔穎達自乾為馬至兌為羊為第七章
朱震王申子自乾為馬至兌為羊為第六章
郭雍王宗𫝊吕祖謙朱子吳仁傑吳澄自乾為馬至
兌為羊為第八章
李衡自乾為馬至兌為羊為第九章
乾為首坤為腹震為足巽為股坎為耳離為目艮為手
兌為口
朱震曰鄭本此節在乾為馬之前
孔穎達自乾為首至兌為口為第八章
朱震王申子自乾為首至兌為口為第七章
郭雍王宗𫝊吕祖謙朱子吳仁傑吳澄自乾為首至
兌為口為第九章
李衡自乾為首至兌為口為第九章
乾天也故稱乎父坤地也故稱乎母震一索而得男故
謂之長男巽一索而得女故謂之長女坎再索而得男
故謂之中男離再索而得女故謂之中女艮三索而得
男故謂之少男兌三索而得女故謂之少女
孔穎達自乾天也至故謂之少女為第九章
朱震王申子自乾天也至故謂之少女為第八章
郭雍吕祖謙朱子王宗𫝊吳仁傑吳澄自乾天也至
故謂之少女為第十章
李衡自乾天也至故謂之少女為第十一章
項安世自乾健也至故謂之少女為第五章
乾為天為圜為君為父為玉為金為寒為冰為大赤為
良馬為老馬為瘠馬為駁馬為木果
瘠京房荀爽作柴(云多肋幹)駁宋衷作駮(李鼎祚惠棟同李心𫝊)
(曰唐本註云駁若馬鋸牙食虎豹取其至健也如此說則當云為駮不應有馬字)
荀九家此下有為龍為直為衣為言
孔穎達自乾為天至為木果為第十章
朱震王申子自乾為天至為木果為第九章
吕祖謙王宗𫝊吳仁傑吳澄自乾為天至為木果為
第十一章
李衡自乾為天至為木果為第十二章
坤為地為母為布為釜為吝嗇為均為子母牛為大輿
為文為衆為柄其於地也為黑
吝京房作遴均鄭玄云今本有作旬者(見周禮君臣注惠)
(棟從旬)輿李鼎祚作轝柄查慎行云一作枘(即莊子枘)
(鑿之文)荀九家此下有為牝為迷為方為囊為裳為
黃為帛為漿
孔穎逹自坤為地至其於地也為黑為第十一章
朱震王申子自坤為地至其於地也為黑為第十章
吕祖謙王宗𫝊吳仁傑吳澄自坤為地至其於地也
為黑為第十二章
李衡自坤為地至其於地也為黑為第十三章
震為雷為龍為玄黃為旉為大塗為長子為决躁為蒼
筤竹為萑葦其於馬也為善鳴為馵足為作足為的顙
其於稼也為反生其究為健為蕃鮮
龍虞翻作駹(蒼色舊讀作龍上已為龍非也之干寳作駹李鼎祚亦作駹晁說惠棟)
(同)鄭玄讀龍為尨(本朱震)朱震曰龍當為&KR1280;(東方尾星也讀為門)
旉鄭玄虞翻姚信作尃(虞云乾静也旉延叔堅說以尃為旉大布非也李)
(鼎祚同戀姚云旉一也鄭讀市反惠棟同)干寳旉花之通名鋪為花
貌謂之&KR1929;(項安世曰字之為旉久矣古文花字為華為荂為敷皆言&KR1929;)吳澄旉又
作敷與花通筤陸德明曰或作琅通馵京房作
朱的許慎作馰反虞翻作阪(云陵阪也)陸績云反當
作坂
荀九家此節下有為玉為鵠為鼔(玉朱震作王云當在乾為天之下錯)
(文也吳澄作圭云誤作玉鵠朱震曰古鶴字震為鶴陽鳥也項安世亦云古鶴字吳澄曰鶴誤作鵠)
孔穎達自震為雷至為蕃鮮為第十二章
朱震王申子自震為雷至為蕃鮮為第十一章
吕祖謙王宗𫝊吳仁傑吳澄自震為雷至為蕃鮮為
第十三章
李衡自震為雷至為蕃鮮為第十四章
巽為木為風為長女為繩直為工為白為長為高為進
退為不果為臭其於人也為寡髮為廣顙為多白眼為
近利市三倍其究為躁卦
工鄭玄作墨(本晁說之)為臭王肅作為香臭寡髮鄭
玄虞翻作為宣髮(虞云為白故稱宣髮馬君以宣為寡髮非也陸德明曰本又作宣)
(髮同惠棟)廣顙鄭玄作黃顙
荀九家此下有為楊為鸛(楊朱震作楊毛鸛吳澄云為鴻誤作鸛竒齡云吳)
(氏不知何據)
孔穎達自巽為木至其究為躁卦為第十三章
朱震王申子自巽為木至其究為躁卦為第十二章
吕祖謙王宗𫝊吳仁傑吳澄自巽為木至其究為躁
卦為第十四章
李衡自巽為木至其究為躁卦為第十五章
坎為水為溝瀆為隱伏為矯輮為弓輪其于人也為加
憂為心病為耳痛為血卦為赤其于馬也為美脊為亟
心為下首為薄蹄為曳其于輿也為多眚為通為月為
盗其于木也為堅多心
矯陸德明曰一作撟輮宋衷王廙作揉(宋云使曲者直直者)
(曲為揉惠棟同)京房作柔馬融鄭玄陸績王肅作輮(說晁之)
(曰柔正文輮篆文揉俗文)荀爽作撓輪姚信作倫亟荀爽作
極(云中也亟古文)(晁說之云惠棟從極)為曳郭雍曰當作其于輿
也為曳為月朱震曰當在坎為水下錯文也
荀九家此下有為宫為律為可為棟為叢棘為狐為
蒺藜為桎梏(毛氏居正曰㨂作棟誤當據建安余氏水為正)
孔穎逹自坎為水至其于木也為堅多心為第十四
章
朱震王申子自坎為水至其于木也為堅多心為第
十三章
吕祖謙王宗𫝊吳仁傑吳澄自坎為水至其于木也
為堅多心為第十五章
李衡自坎為水至其于木也為堅多心為第十六章
離為火為日為電為中女為甲胄為戈兵其于人也為
大腹為乾卦為鼈為蟹為蠃為蚌為龜其于木也為科
上稿
乾鄭玄云當作幹(陽在外能幹正也董遇作幹)蠃京房作螺姚
信作蠡(晁氏說之曰三字皆不見篆文)蚌陸德明本又作蜯(晁氏說之)
(曰蚌篆文)科虞翻作折(李氏鼎祚同廉按今李本亦作科)槁鄭玄作
稾(惠棟同)干寳作熇
荀九家此下有為牝牛(朱氏震作牧牛)
孔穎達自離為火至為科上槁為第十五章
朱震王申子自離為火至為科上槁為第十四章
吕祖謙王宗𫝊吳仁傑吳澄自離為火至為科上槁
為第十六章
李衡自離為火至為科上槁為第十七章
艮為山為徑路為小石為門闕為果蓏為閽寺為指為
狗為鼠為黔喙之屬其于木也為堅多節
蓏京房作墮(晁氏說之曰墮古文)寺陸德明亦作䦙為指
鄭玄作為小指(本晁說之)為狗虞翻作為拘(云指詘信制物故為)
(拘舊作狗上已為狗惠朱震曰狗當作豿虎子也棟從拘)黔鄭玄作黚(謂虎豹之)
(屬貪冐之戾)許慎作黔(黎也)吳澄曰黔當與鉗通喙陸德
明作□(吕祖謙□今本作喙音晁說之曰陸无喙字□喙)堅多節虞翻李
鼎祚无堅字
荀九家此下有為鼻為虎為狐
孔穎達自艮為山至為堅多節為第十六章
朱震王申子自艮為山至為堅多節為第十五章
吕祖謙王宗𫝊吳仁傑吳澄自艮為山至為堅多節
為第十七章
李衡自艮為山至為堅多節為第十八章
兌為澤為少女為巫為口舌為毁折為附决其于地也
為剛鹵為妾為羊
許慎作兌為口為巫羊鄭玄作陽(此陽謂為養无家女行賃炊爨)
(今時有之賤于妾也朱震俞琰從之)虞翻作羔(羔女史皆取賤位舊讀以羔為羊已見上)
(非也同李鼎祚)
荀九家此下有為常為輔頰(常西方神也朱震曰為常當属坤脫簡在此坤)
(順得常得主有常之項安世曰晁以道云常即古文裳字若然則今坤逸象既有裳矣兌之為常意者)
(其為商之誤歟商字出兌卦或吳澄曰為常彖爻詞无或曰當為裳或曰當為商曰常九旗之一下二)
(竒象通帛下垂上一耦象分繫于扛)
孔穎達自兌為澤至為羊為第十七章
朱震王申子自兌為澤至為羊為第十六章
吕祖謙王宗𫝊吳仁傑吳澄自兌為澤至為羊為第
十八章
李衡自兌為澤至為羊為第十九章
朱子自乾為天至末為第十一章
項安世自乾為天至末為第六章
惠棟自乾健也至末為第四章
周易章句證異卷十
