周易章句證異卷八
内閣中書翟均廉撰
繫辭下𫝊
吳仁傑作說卦中(見上馮椅說)韓伯作繫詞下(無𫝊字次第八陸)
(德明孔穎達周燔張浚李衡同張胡旦胡瑗王洙程迥次第七吕大防次第八子次第四以上)
(无傳字)王肅作繫詞下𫝊(蘇子瞻朱震次第八第吕祖謙朱子李宗𫝊次六)
八卦成列象在其中矣因而重之爻在其中矣
剛柔相推變在其中矣繫辭焉而命之動在其中矣
命孟喜作明(惠棟從明)
吉凶悔吝者生乎動者也
剛柔者立本者也變通者趣時者也
吉凶者貞勝者也
勝姚信作稱
天地之道貞觀者也日月之道貞明者也天下之動貞
夫一者也
吳仁傑自八卦成列至貞夫一者也為第一章
夫乾確然示人易矣夫坤隤然示人簡矣
確許慎作寉(高至也惠棟同)隤孟喜作退(惠棟同)陸績董遇
姚信作妥
爻也者效此者也象也者像此者也
像虞翻作象(李鼎祚惠棟同)
爻象動乎内吉凶見乎外功業見乎變聖人之情見乎
辭
郭雍朱震王宗𫝊王申子吳澄自八卦成列至見乎
詞為第一章
天地之大德曰生聖人之大寳曰位何以守位曰仁何
以聚人曰財理財正辭禁民為非曰義
寳孟喜作保仁陸德明作人(晁說之本作人作吕祖謙曰人今本仁)
(當從釋文吳朱子作人云吕氏從古蓋所謂非衆罔與守邦澄作人俞琰曰上下文義詳之當依)
(作人作人)(董楷徐在漢查慎行靈格曰仁不必改人)王肅宋衷卞伯玉桓元
明僧紹作仁(吴草廬以王卞桓明諸本作仁誤注孔穎達李鼎祚諸儒作仁廉按鄭玄禮)
(運引作仁周書蘇綽𫝊引易作仁梁劉昭注後漢書梁統𫝊引易作仁蔡邕亦云以仁守位知當時本作)
(仁李心𫝊曰蔡邕所云則漢前已用仁字非始于王肅毛竒齡曰釋文作人宋作偽古本從之致本義)
(以後多改人字誤甚)禁民漢書食貨志晉書刑法志引作人
(李賢注梁統𫝊引作人)吳澄曰與上文不相屬當為下章之
首龍仁夫曰五句恐是他經誤入季本以將叛
者三十七字移置此下别為一章(毛竒齡曰何无忌至此)
周氏莊氏孔穎達吕祖謙朱子項安世黃震董楷惠
棟自八卦成列至曰義為第一章
吳仁傑自夫乾確然至曰義為第二章
古者包犧氏之王天下也仰則觀象於天俯則觀法於
地觀鳥獸之文與地之宜近取諸身遠取諸物於是始
作八卦以通神明之德以類萬物之情
包孟喜京房作伏鄭玄作包虞翻作庖陸德明曰本
又作庖(李氏鼎祚惠棟同)犧孟喜京房作戲陸德明作羲
王昭素曰與天地之宜諸本多有天字(晁說之朱子從其說)
(廉按班固藝文志作宓戲氏仰觀象於天俯觀法於地觀鳥獸之文與地之宜又司馬貞史記補引此亦)
(无天字九家易韓伯李鼎祚孔穎達俱无天字王云多有天字不知何據)
作結繩而為網罟以佃以漁蓋取諸離
馬融虞翻姚信陸德明李鼎祚作為罟(無罔字馬云猶网也吕)
(祖謙作為罟併惠棟作為罟云罟讀為□古文二字故誤也鍾鼎文皆然)黃穎乾鑿度
作為□罟(李氏心𫝊曰緯書出先漢既有罔字則隋唐本無者非也廉按□古文作□時本亦)
(作網)佃虞翻作田(李氏鼎祚惠棟同田陸德明曰佃本亦作)漁虞翻
作魚(李氏鼎祚惠棟同魚陸德明曰漁本亦作)
包犧氏沒神農氏作斲木為耜揉木為耒耒耨之利以
教天下蓋取諸益
包見上陸德明曰本或作揉木為耒耨非耒耨
王昭素曰耨諸本或作耜(晁說之曰耜乃合上文右吳澄作耜云𫝊寫者偽)
(傍㠯字為辱廉按孟喜馬融本作耨)
日中為市致天下之民聚天下之貨交易而退各得其
所蓋取諸噬嗑
神農氏沒黃帝堯舜氏作通其變使民不倦神而化之
使民宜之易窮則變變則通通則久是以自天祐之吉
无不利黃帝堯舜垂衣裳而天下治蓋取諸乾坤
陸德明曰本亦作易窮則變通則久吳澄无是以
自天祐之二句(云十字繫文言釋大有上九爻詞此重出)祐見本卦
刳木為舟剡木為楫舟楫之利以濟不通致遠以利天
下蓋取諸渙
刳九家易陸德明李鼎祚作挎(吕祖謙曰挎今本作刳董楷惠棟作挎)
剡九家易陸德明李鼎祚作掞(吕祖謙曰掞今本作剡董楷惠棟)
(作掞)楫陸德明曰本又作檝陸德明曰一本無致
遠以利天下句朱子曰致遠以利天下疑衍(俞琰從之)
(查慎曰似不必從)吳澄刪此六字(云此六字見下文重出陳仁錫刪此句)
服牛乘馬引重致遠以利天下蓋取諸隨
服許慎作□(晁說之音偹服俞琰曰史記伯□即左傳伯服□與通廣韵□有两音一音)
(服一音偹□但音偹不音服禮惠棟作□云古服字孟喜作□鄭玄注特牲饋食云古偹為復或作□)
(古音通也)陸德明曰一本無以利天下句
重門擊柝以待暴客蓋取諸豫
柝許慎作柝又作&KR2190;(晁說之曰今本說文出此&KR2190;字非古本說文也)九家易
作柝(李氏鼎祚惠棟同)暴鄭玄作虣(荀九家易干寶李鼎祚同惠棟從虣)
(按朱彛尊毛竒齡引鄭作虣)
斷木為杵掘地為臼臼杵之利萬民以濟蓋取諸小過
掘虞翻作闕地為臼(李鼎祚惠棟同)
弦木為弧剡木為矢弧矢之利以威天下蓋取諸暌
上古穴居而野處後世聖人易之以宫室上棟下宇以
待風雨蓋取諸大壯
古之葬者厚衣之以薪葬之中野不封不樹喪期无數
後世聖人易之以棺槨蓋取諸大過
班固作藏之中野(見劉向𫝊張釋之引)范奕引作古之葬者衣
以藏之中野(見趙咨𫝊古惠棟云葬有作藏者葬藏同音)封虞翻云古
窆字喪吕祖謙作□(云今作喪)
上古結繩而治後世聖人易之以書契百官以治萬民
以察蓋取諸夬
世許慎作代
周氏莊氏孔穎達朱子黃震董楷惠棟古者至蓋取
諸夬為第二章
王申子自天地之大德至諸夬為第二章
是故易者象也象也者像也
像也孟喜京房虞翻董遇姚信崔憬李鼎祚作象陸
德明孔穎達諸本作像
謹案周易折中以此節為上章結語文(云凡章首不用是故)
(是故承上結上之詞諸儒以此節為上章結語近是)
彖者材也
爻也者效天下之動者也
是故吉凶生而悔吝著也
郭雍朱震王宗𫝊吳澄自天地之大德至悔吝著也
為第二章(朱子曰胡旦分天地之大德為一章陽卦多隂為一章考之文義當從龔原本亦然)
吕祖謙項安世自古者包犧氏之王天下也至悔吝
著也為第二章(云從晁說之)
朱子董楷惠棟自是故易者至悔吝著也為第三章
吳仁傑自是故易者至悔吝著也為第三章
陽卦多隂隂卦多陽
其故何也陽卦竒隂卦耦
俞琰曰五句疑錯簡當屬前章
其德行何也陽一君而二民君子之道也隂二君而一
民小人之道也
俞琰曰其德行何也一節疑錯簡當屬前章貞夫一
之下
朱子董楷惠棟自陽卦多隂至小人之道也為第四
章
項安世自陽卦多隂至小人之道也為第三章
王申子自是故易者至小人之道也為第三章
易曰憧憧往來朋從爾思子曰天下何思何慮天下同
歸而殊途一致而百慮天下何思何慮
憧見本爻吳澄省子曰字
日往則月來月往則日來日月相推而明生焉寒往則
暑來暑往則寒來寒暑相推而歲成焉往者屈也來者
信也屈信相感而利生焉
屈荀爽李鼎祚作詘信陸德明曰本又作伸
尺蠖之屈以求信也龍蛇之蟄以存身也精義入神以
致用也利用安身以崇德也
蛇陸德明作蛇(惠棟本從蛇)存身釋文作全身(吕祖謙云全身)
(今作存身廉按李鼎祚云諸本作存身朱本從釋文則知本義當作全今作存者悞)
過此以往未之或知也窮神知化德之盛也
周氏莊氏孔穎達自是故易者象也至德之盛也為
第三章
熊朋來曰四節作咸九四文言吳澄作文言𫝊四
章之一節(湛若水云是文言此毛竒齡云文言脱於)
易曰困于石據于蒺藜入于其宫不見其妻凶子曰非
所困而困焉名必辱非所據而據焉身必危既辱且危
死期將至妻其可得見邪
期陸績陸德明作其(期李心𫝊吳澄董楷作其吕祖謙作其云今本作期)
熊朋來作困六三文言吳澄為文言𫝊四章之六
節省子曰字(湛若水毛竒齡亦云文言)
易曰公用射隼于高墉之上獲之无不利子曰隼者禽
也弓矢者器也射之者人也君子藏器於身待時而動
何不利之有動而不括是以出而有獲語成器而動者
也
熊朋來作觧上六文言吳澄作文言𫝊四章之三
節省子曰字
子曰小人不恥不仁不畏不義不見利不勸不威不懲
小懲而大誡此小人之福也易曰屨校滅趾无咎此之
謂也
勸郭京作動(云誤作勸凡悔吝所生由乎動者則是小人見利而動毛竒齡云勸與懲對)
(待之文郭京誤)懲虞翻李鼎祚作徵(惠棟同)誡虞翻李鼎
祚作戒
熊朋來作噬嗑初九文言吳澄作文言𫝊三章之
六節(湛若水毛竒齡作文言)
善不積不足以成名惡不積不足以滅身小人以小善
為无益而弗為也以小惡為无傷而弗去也故惡積而
不可掩罪大而不可觧易曰何校滅耳凶
掩虞翻李鼎祚作弇(惠棟同)
熊朋來作噬嗑上九文言吳澄作文言𫝊三章之
七節(湛若水毛竒齡同作文言)
子曰危者安其位者也亡者保其存者也亂者有其治
者也是故君子安而不忘危存而不忘亡治而不忘亂
是以身安而國家可保也易曰其亡其亡繫于包桑
漢書劉向𫝊引作安不忘危存不忘亡
熊朋來作否九五文言吳澄作文言𫝊三章之一
節省子曰字(湛若水毛竒齡同作文言)
子曰德薄而位尊知小而謀大力小而任重鮮不及矣
易曰鼎折足覆公餗其形渥凶言不勝其任也
知小虞翻李鼎祚作知少(本按今李亦作小)力小同(石經惟力小作)
(少)鮮虞翻陸德明李鼎祚作尟(虞云尟少也謙董楷同吕祖云)
(尟今作鮮俗惠棟云尟亦作尠作鮮)餗形渥見本爻
熊朋來作鼎九四文言吳澄作文言𫝊四章之七
節省子曰字(湛若水毛竒齡同作文言)
子曰知幾其神乎君子上交不諂下交不凟其知幾乎
幾者動之微吉之先見者也君子見幾而作不俟終日
易曰介于石不終日貞吉介如石焉寧用終日斷可識
矣君子知微知彰知柔知剛萬夫之望
漢書楚元王𫝊引作吉凶之先見者也又藝文志引
易无凶字(廉按兩處不同)孔穎達云諸本或有凶字其定本
則无(向吉而背凶違凶而就吉无復有凶故特云吉二程子張子諸儒說同)朱子云漢
書吉之之間有凶字似是漏字(吳澄增凶字同胡炳文俞琰梁寅朱子)
(說楊庭筠云象旨曰朱子從漢書非也廉按虞翻諸儒俱无凶字)
熊朋來作豫六二文言吳澄作文言𫝊三章之五
節(湛若水毛竒齡同作文言)
子曰顔氏之子其殆庶幾乎有不善未嘗不知知之未
嘗復行也易曰不遠復无祇悔元吉
祇字見本爻
熊朋來作復初九文言吳澄作文言𫝊三章之八
節省子曰字(湛若水毛竒齡同作文言)
天地絪緼萬物化醇男女搆精萬物化生易曰三人行
則損一人一人行則得其友言致一也
絪緼許慎作壹□李鼎祚作壹□(毛竒齡曰李鼎今祚作紜廉按與)
(李本異□惠棟作壹)陸德明本又作氤氲(查慎行曰絪緼與氤氲同)後
漢書張衡𫝊引作烟煴班固𫝊注引蔡邕說作絪緼
(晁說之曰壹□篆文絪緼古文氤氲隸文)醇宋本亦作亨(毛居正六經正誤曰醇作)
(亨誤)構鄭玄作覯(云合也惠棟同)李衡作媾
熊朋來作損六三文言吳澄作文言𫝊四章之四
節(湛若水毛竒齡同作文言)
子曰君子安其心而後動易其心而後語定其交而後
求君子修此三者故全也危以動則民不與也懼以語
則民不應也无交而求則民不與也莫之與則傷之者
至矣易曰莫益之或擊之立心勿恆凶
危以動則民不與之與郭京作輔(云輔助之義誤作與)吳澄作
興(云與字與下文重興應則韻叶)
熊朋來作益上九文言吳澄作文言傳四章之五
節(湛若水毛竒齡同作文言)
朱震云張載曰下文當云易曰自天祐之吉无不利
子曰天之所助者順也人之所助者信也履信思乎
順又以尚賢也是以自天祐之吉无不利也
周氏莊氏孔穎達自易曰困于石至立心勿恆凶為
第四章
朱震吕祖謙王宗𫝊自陽卦多隂至立心勿恆凶為
第三章(朱云從胡旦龔原分章吕云從晁說之分章)
朱子董楷惠棟自易曰憧憧往來至立心勿恆凶為
第五章
黃震自是故易者至立心勿恆凶為第三章
吳仁傑自陽卦多隂至立心勿恆凶為第四章
項安世王申子自易曰憧憧往來至立心勿恆凶為
第四章
子曰乾坤其易之門邪乾陽物也坤隂物也隂陽合德
而剛柔有體以體天地之撰以通神明之德
吳澄省子曰字門邪陸德明又作門戶邪顔之推
家訓引作門戶
其稱名也雜而不越於稽其類其衰世之意邪
越許慎作&KR2781;
吕祖謙吳仁傑自子曰乾坤其易之門邪至衰世之
意邪為第四章(云從晁說之)
夫易彰往而察來而微顯闡幽開而當名辨物正言斷
辭則備矣
彰虞翻李鼎祚作章朱子曰而微顯恐當作微顯
而開而之而亦疑有誤(葉爾瞻曰三而多有着落似无誤)李鼎祚
以開而當名斷節何楷開當(句)名辨物正(句)
其稱名也小其取類也大其旨遠其辭文其言曲而中
其事肆而隱因貳以濟民行以明失得之報
貳鄭玄云當為弍(晁說之曰弍古文)虞翻作二
周氏莊氏孔穎達項安世自乾坤其易之門邪至以
明失得之報為第五章
朱震王宗𫝊黃震自乾坤其易之門邪至以明失得
之報為第四章
吕祖謙吳仁傑自夫易彰往而察來至以明失得之
報為第五章(云從晁說之)
朱子董楷惠棟自乾坤其易之門邪至以明失得之
報為第六章
吳澄自陽卦多隂至以明失得之報為第四章(按澄以陽)
(卦多隂四十五字移置乾坤其易之門上云小人之道也舊有文言𫝊釋錯簡十一節間隔之故與乾坤)
(其易之門不相屬遂于乾坤上加子曰字而分為别章今定錯簡歸文言𫝊刪去子曰字而此章復合為)
(一)
易之興也其于中古乎作易者其有憂患乎
王申子自乾坤其易之門邪至其有憂患乎為第五
章
是故履德之基也謙德之柄也復德之本也恆德之固
也損德之脩也益德之裕也困德之辨也井德之地也
巽德之制也
脩馬融作循辨鄭玄陸德明李鼎祚作辯
履和而至謙尊而光復小而辨于物恆雜而不厭損先
難而後易益長裕而不設困窮而通井居其所而遷巽
稱而隱
履以和行謙以制禮復以自知恆以一德損以遠害益
以興利困以寡怨井以辨義巽以行權
周氏莊氏孔穎達吕祖謙項安世自易之興也至巽
以行權為第六章(吕云從晁說之)
朱震黃震王宗𫝊自易之興也至巽以行權為第五
章
朱子董楷惠棟自易之興也至巽以行權為第七章
王申子自是故履至巽以行權為第六章
吳澄自易之興也至巽以行權為第四章
易之為書也不可遠為道也屢遷變動不居周流六虚
上下无常剛柔相易不可為典要惟變所適
其出入以度外内使知懼
朱子本義曰此句未詳疑有脱誤(語錄云據文勢合作使内外知懼)
又明於憂患與故无有師保如臨父母
初率其辭而揆其方既有典常苟非其人道不虚行
率虞翻作帥(云率正也棟李鼎祚同惠同)
朱震黃震自易之為書也不可遠至道不虚行為第
六章(云從龔原)
吕祖謙項安世王申子自易之為書也不可遠至道
不虚行為第七章(吕云從晁說之)
朱子董楷惠棟自易之為書也不可遠至道不虚行
為第八章
吳澄自易之為書也不可遠至道不虚行為第五章
易之為書也原始要終以為質也六爻相雜唯其時物
也
其初難知其上易知本末也初辭擬之卒成之終
若夫雜物撰德辨是與非則非其中爻不備
撰鄭玄作算(云數也)
噫亦要存亡吉凶則居可知矣知者觀其彖辭則思過
半矣
噫王肅於力反陸德明於其反亦要陸德明曰一
妙反絶句又一遥反則句至吉凶
季本以噫字下二十三字移置其剛勝邪之後
周氏莊氏孔穎達朱震自易之為書也原始要終至
思過半矣為第七章
二與四同功而異位其善不同二多譽四多懼近也柔
之為道不利遠者其要无咎其用柔中也
郭京曰注云懼近也今本誤以近也字為正文近字
仍脱懼字(毛竒齡云案今王注已無懼近也句而康伯所注仍有四近于君故多懼語則直是)
(經文豈可妄為之說)
三與五同功而異位三多凶五多功貴賤之等也其柔
危其剛勝邪
朱震自二與四同功至其剛勝邪為第八章(云龔本原始要)
(終合易之為書也為一章誤矣今從故本)
吕祖謙項安世吳仁傑王申子自易之為書也原始
要終至其剛勝邪為第八章
朱子董楷惠棟自易之為書也原始要終至其剛勝
邪為第九章
黃震自易之為書也原始要終至其剛勝邪為第七
章
吳澄自易之為書也原始要終至其剛勝邪為第六
章
易之為書也廣大悉備有天道焉有人道焉有地道焉
兼三才而兩之故六六者非它也三才之道也
才石經作材
道有變動故曰爻爻有等故曰物物相雜故曰文文不
當故吉凶生焉
吕祖謙項安世王申子吳仁傑自易之為書也廣大
悉備至故吉凶生焉為第九章(云從晁說之)
朱子董楷惠棟自易之為書也廣大悉備至故吉凶
生焉為第十章
黃震自易之為書也廣大悉備至故吉凶生焉為第
八章
王宗𫝊自易之為書也廣大悉備至故吉凶生焉為
第六章
吳澄自易之為書也廣大悉備至故吉凶生焉為第
七章
易之興也其當殷之末世周之盛德邪當文王與紂之
事邪是故其辭危危者使平易者使傾其道甚大百物
不廢懼以終始其要无咎此之謂易之道也
周氏莊氏孔穎達自二與四同功至易之道也為第
八章
朱震自易之為書也廣大悉備至易之道也為第九
章
吕祖謙項安世王申子吳仁傑自易之興也至易之
道也為第十章(云從晁說之)
朱子董楷惠棟自易之興也至易之道也為第十一
章
黃震自易之興也至易之道也為第九章
夫乾天下之至健也德行恒易以知險夫坤天下之至
順也德行恆簡以知阻
能說諸心能研諸侯之慮定天下之吉凶成天下之亹
亹者
王昭素曰剰侯之二字必是王輔嗣以後鄭康伯以
前錯(司馬温公曰王輔嗣略例曰能研諸慮則侯之衍字張子朱震郭雍朱子吳澄衍侯之二字)
虞翻韓伯有侯之二字(虞云乾初之坤為震震為諸侯故能研諸侯之慮晁說)
(之曰虞翻亦作諸侯其謬久矣天毛竒齡曰諸侯之慮即天下之慮與前後下相應)
是故變化云為吉事有祥象事知器占事知來
祥李鼎祚亦作詳
天地設位聖人成能人謀鬼神百姓與能
吳仁傑自夫乾天下之至健也至百姓與能為第十
一章
八卦以象告爻彖以情言剛柔雜居而吉凶可見矣
吳仁傑自八卦以象告至而吉凶可見矣為第十二
章
變動以利言吉凶以情遷是故愛惡相攻而吉凶生遠
近相取而悔吝生情偽相感而利害生凡易之情近而
不相得則凶或害之悔且吝
王弼李鼎祚則凶(句)
吳仁傑自變動以利言至悔且吝為第十三章
將叛者其辭慙中心疑者其辭枝吉人之辭寡躁人之
辭多誣善之人其辭游失其守者其辭屈
屈侯果李鼎祚作誳馮椅曰此節錯簡(與易全不相關王)
(介甫郭子和亦嘗疑之)
周氏莊氏孔穎達自夫乾天下之至健也至末為第
九章
朱震黃震自夫乾天下之至健也至末為第十章
吕祖謙項安世王申子自夫乾天下之至健也至末
為第十一章
朱子董楷惠棟自夫乾天下之至健也至末為第十
二章
王宗𫝊自易之興也至末為第七章
吳澄自易之興也至末為第八章
吳仁傑自將叛者至其辭屈為第十四章
吳澄曰繫詞𫝊上下篇共二十章章首𤼵端以天地
字者三以聖人字者二以易字者十一以彖爻以一
隂一陽以八卦以陽卦以隂卦者各一舊本有子曰
者六先儒以為後人所加今考之易其至矣乎知變
化之道者其知神之所為乎皆是前章之結語後之
分章者欲以此為後章之起語書不盡言乾坤其易
之門邪皆是連上文共為一章後之分章者欲分截
自此别為一章故四處加子曰字以别之易有聖人
之道四焉者是再提章首起句為結句聖人立象以
盡意是以答語答上文問語故兩處亦各加子曰字
今並刪去庶俾讀者不致生疑而妄謂繫辭𫝊非夫
子所作云
周易章句證異卷八
