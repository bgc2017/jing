周易章句證異卷六
内閣中書翟均廉撰
象下𫝊
吕大防作象下四程迥作下象四吕祖謙作小象傳
四(朱子從之)吳仁傑以下經小象為繫辭傳次第四俞琰
以下經小象為爻𫝊下次第四
山上有澤咸君子以虚受人
咸其拇志在外也
雖凶居吉順不害也
順俞琰云當作慎(順慎古通用)
咸其股亦不處也志在隨人所執下也
貞吉悔亡未感害也憧憧往來未光大也
咸其脢志末也
志末也俞琰作志未發也(云發與害字叶韻咸其脢則言未出而志未發今諸)
(家解以未字作末字以為所感淺末非也)
咸其輔頰舌滕口說也
滕九家作乘鄭玄作媵(送也)陸德明李鼎祚引虞翻作
媵(送也古惠棟從媵云媵讀為騰今文媵皆作騰是媵為文騰也本又作媵媵虚也上之以虚辭相)
(感義亦得通)晁說之項安世俞琰引虞翻作騰(云傳布之義)朱
震曰王昭素作騰(云傳也用程子作騰字汝朱子曰滕騰通王申子趙楳王宗)
(傳胡炳文同)說徐邈音脱又始銳反黃宗炎讀悦(云口如泉)
(湧無非喜悦之色)
雷風恆君子以立不易方
浚恆之凶始求深也
九二悔亡能久中也
不恆其德无所容也
久非其位安得禽也
婦人貞吉從一而終也夫子制義從婦凶也
振恆在上大无功也
天下有山遯君子以遠小人不惡而嚴
張子讀惡為憎惡之惡
遯尾之厲不往何災也
何褚氏作河可反(陸德明曰今不用音何)
執用黃牛固志也
俞琰曰牛當作革字下垂訛為牛
係遯之厲有疾憊也畜臣妾吉不可大事也
憊荀爽作備王肅作斃(晁說之曰備古文憊字)
君子好遯小人否也
嘉遯貞吉以正志也
肥遯无不利无所疑也
雷在天上大壯君子以非禮弗履
壯于趾其孚窮也
九二貞吉以中也
小人用壯君子罔也
藩決不羸尚往也
喪羊于易位不當也
不能退不能遂不詳也艱則吉咎不長也
詳鄭玄王肅作祥(善也)虞翻作詳(云乾善為詳之李鼎祚同晁說曰詳)
(古文祥字惠棟同)
明出地上晉君子以自昭明德
鄭玄虞翻周氏作自照明德(孔穎逹曰宜昭之遥反周氏等為照之召反非)
(惠棟從照李鼎祚同)
晉如摧如獨行正也裕无咎未受命也
受兹介福以中正也
衆允之志上行也
鼫鼠貞厲位不當也
失得勿恤往有慶也
維用伐邑道未光也
明入地中明夷君子以涖衆用晦而明
君子于行義不食也
六二之吉順以則也
南狩之志乃大得也
入于左腹獲心意也
箕子之貞明不可息也
初登于天照四國也後入于地失則也
風自火出家人君子以言有物而行有恆
閑有家志未變也
六二之吉順以巽也
家人嗃嗃未失也婦子嘻嘻失家節也
富家大吉順在位也
王假有家交相愛也
威如之吉反身之謂也
上火下澤睽君子以同而異
見惡人以辟咎也
遇主于巷未失道也
見輿曳位不當也无初有終遇剛也
交孚无咎志行也
厥宗噬膚往有慶也
遇雨之吉羣疑亡也
山上有水蹇君子以反身修德
反郭京作正(云悞作反)
往蹇來譽宜待也
鄭玄虞翻作宜待時也(李鼎祚惠棟同惠云俗本脱時字俞琰訓同鄭說吳)
(澄曰鄭本盖以叶韻故離騷經待與為期叶則不添時字亦叶韻)張燔作宜時也
王臣蹇蹇終无尤也
往蹇來反内喜之也
反見本爻
往蹇來連當位實也
大蹇朋來以中節也
往蹇來碩志在内也利見大人以從實也
雷雨作解君子以赦過宥罪
宥京房作尤
剛柔之際義无咎也
九二貞吉得中道也
負且乘亦可醜也自我致戎又誰咎也
自我致戎陸德明曰本又作致寇(晁說之曰寇作戎其失自虞始虞前)
(皆依文作寇澄俞琰同晁說吳作寇)
解而拇未當位也
俞琰曰李秀巖湯南忩則當字作平聲讀
君子有解小人退也
公用射隼以解悖也
山下有澤損君子以懲忿窒欲
懲鄭玄虞翻作徵(云清也鼎祚同)(陸德明作徵止也古李惠棟云徵讀為懲文)
(也)陸德明曰蜀才作澄(晁說之曰蜀才作登古文澄字廉案毛竒齡引蜀才作撜)
(與拯同未知何據)劉表作懲(吕祖謙曰徵今本作懲)窒孟喜作恎鄭
玄劉表作懫(正也同惠棟)陸績作□(毛奇齡云懫恎古義同止惟陸訓不可解)
(廉案朱彛尊引作療毛竒齡引作瘠疑皆誤)欲陸德明孟喜作浴(晁說之曰)
(孟喜作谷谷古文浴字)
已事遄往尚合志也
九二利貞中以為志也
一人行三則疑也
損其疾亦可喜也
六五元吉自上祐也
祐陸德明曰本又作佑虞翻作右(惠棟同)
勿損益之大得志也
風雷益君子以見善則遷有過則改
元吉无咎下不厚事也
或益之自外來也
益用凶事固有之也
李鼎祚作故有之矣(惠棟同)
告公從以益志也
有孚惠心勿問之矣惠我德大得志也
莫益之偏辭也或擊之自外來也
偏孟喜虞翻作徧(云周帀也之李鼎祚惠棟同晁說曰當作徧)
澤上於天夬君子以施禄及下居德則忌
則王弼作明(郭雍云王弼作明殊失之矣廉案胡炳文俞琰亦非之胡瑗云則當作明代)
(淵同)
不勝而往咎也
有戎勿恤得中道也
君子夬夬終无咎也
其行次且位不當也聞言不信聰不明也
中行无咎中未光也
宋咸云誤增中字(俞琰從之)
无號之凶終不可長也
天下有風姤后以施命誥四方
誥鄭玄王肅作詰(止也魯毛竒齡云鄭非漢書恭傳引作誥)
繫于金柅柔道牽也
包有魚義不及賓也
其行次且行未牽也
无魚之凶遠民也
九五含章中正也有隕自天志不舍命也
姤其角上窮吝也
澤上於地萃君子以除戎器戒不虞
除荀爽作慮陸德明曰本亦作儲亦作治
乃亂乃萃其志亂也
引吉无咎中未變也
往无咎上巽也
大吉无咎位不當也
萃有位志未光也
陸德明作未光也(朱震云一本無志字吕祖謙從陸)
齎咨涕洟未安上也
地中生木升君子以順德積小以高大
順九師虞翻王肅何妥作慎(晁說之曰古文順字與慎多相亂朱子曰順)
(慎通用為陸時位曰王肅以順愼殊失本旨)德姚信作得以高大陸德
明曰本或作以成高大(廉案鄭玄注禮記中庸引易作以成高大李鼎祚虞翻)
(吳澄惠棟同有晁說之曰王昭素云程氏諸本或或无有成字者是)
允升大吉上合志也
九二之孚有喜也
升虚邑无所疑也
王用亨于岐山順事也
貞吉升階大得志也
冥升在上消不富也
澤无水困君子以致命遂志
入于幽谷幽不明也
郭京作不明也云悞增幽字(晁說之曰案徐氏云多此幽字俞琰曰特出)
(幽字或以為衍文非)
困于酒食中有慶也
據于蒺藜乘剛也入于其宫不見其妻不祥也
祥九家易作詳(李鼎祚惠棟同通俞琰曰祥與詳)
來徐徐志在下也雖不當位有與也
劓刖志未得也乃徐有說以中直也利用祭祀受福也
困于葛藟未當也動悔有悔吉行也
木上有水井君子以勞民勸相
勞倪元璐曰如字相王肅如字
井泥不食下也舊井无禽時舍也
井谷射鮒无與也
井渫不食行惻也求王明受福也
井甃无咎脩井也
寒泉之食中正也
元吉在上大成也
澤中有火革君子以治歷明時
鞏用黃牛不可以有為也
俞琰曰牛當為革(牛可省革不可省)
已日革之行有嘉也
革言三就又何之矣
改命之吉信志也
大人虎變其文炳也
君子豹變其文蔚也小人革面順以從君也
木上有火鼎君子以正位凝命
凝翟玄作擬(度也)
鼎顛趾未悖也利出否以從貴也
鼎有實慎所之也我仇有疾終无尤也
鼎耳革失其義也
覆公餗信如何也
鼎黃耳中以為實也
玉鉉在上剛柔節也
洊雷震君子以恐懼脩省
震來虩虩恐致福也笑言啞啞後有則也
震來厲乘剛也
震蘇蘇位不當也
震遂泥未光也
震往來厲危行也其事在中大无喪也
震索索中未得也雖凶无咎畏鄰戒也
兼山艮君子以思不出其位
艮其趾未失正也
明晉王本作未失止也
不拯其隨未退聽也
毛竒齡云象曰下李鼎祚有其心不快四字(廉案今李本無)
(之未知何據)虞翻李鼎祚作未違聽也(廉案毛竒齡謂李鼎祚作未為不知)
(何據)
艮其限危薰心也
艮其身止諸躬也
艮其輔以中正也
朱子曰正字羡文(叶韻可見從胡炳文俞琰之)姚小彭曰以六居
五當作以正中也(亦于韻為叶蔣項安世吳澄從之悌生同)米知德曰
當作以中止也(李開先曰止非正字甚是)
敦艮之吉以厚終也
山上有木漸君子以居賢德善俗
善俗王肅本作善風俗(郭京曰脱風字善朱震從之鄭東鄉曰古易字下有風)
(字同)(熊良輔梁寅吳澄增風字)朱子曰賢字衍或善下有脱字
(蔡節齋胡一桂胡炳文陳仁錫同)
小子之厲義无咎也
飲食衎衎不素飽也
夫征不復離羣醜也婦孕不育失其道也利用禦寇順
相保也
或得其桷順以巽也
終莫之勝吉得所願也
其羽可用為儀吉不可亂也
澤上有雷歸妹君子以永終知敝
歸妹以涕以恆也跛能履吉相承也
晁說之曰孟喜京房作恆也无以字(俞石澗從之)虞翻
作獨吉相承也
利幽人之貞未變常也
歸妹以須未當也
虞翻作位未當也(李鼎祚同)
愆期之志有待而行也
有待陸德明本曰一本作有待
帝乙歸妹不如其娣之袂良也其位在中以貴行也
郭京曰袂良下誤增也字(云上句舉隂不當有也字)
上六无實承虚筐也
雷電皆至豐君子以折獄致刑
雖旬无咎過旬災也
有孚發若信以發志也
豐其沛不可大事也折其右肱終不可用也
豐其蔀位不當也日中見斗幽不明也遇其夷主吉行
也
吉行也郭京作吉志行也(云脱志字有陸時位曰古本下志字)
六五之吉有慶也
豐其屋天際翔也闚其戶闃其无人自藏也
天際鄭玄云當為瘵(病也)翔孟喜鄭玄王肅作祥(孟喜)
(曰天降下惡祥也李鼎祚亦作祥)藏陸德明云衆家作戕(馬融云戕殘也)
(傷王肅同虞鄭玄云藏也按翻作藏)
山上有火旅君子以明慎用刑而不留獄
旅瑣瑣志窮災也
得童僕貞終无尤也
旅焚其次亦以傷矣以旅與下其義喪也
旅于處未得位也得其資斧心未快也
終以譽命上逮也
以旅在上其義焚也喪牛於易終莫之聞也
陸德明曰本一作宜其焚(廉案馬融云義宜也)喪牛于易陸
德明作喪牛之凶(李氏集解同讀吕祖謙曰喪牛之凶今本喪牛于易)
隨風巽君子以申命行事
進退志疑也利武人之貞志治也
紛若之吉得中也
頻巽之吝志窮也
田獲三品有功也
九五之吉位正中也
巽在牀下上窮也喪其資斧正乎凶也
麗澤兌君子以朋友講習
麗鄭玄作離(云併也)
和兌之吉行未疑也
孚兌之吉信志也
來兌之凶位不當也
九四之喜有慶也
孚于剥位正當也
上六引兌未光也
風行水上渙先王以享于帝立廟
毛居正字作亨讀作享
初六之吉順也
渙奔其机得願也
渙其躬志在外也
渙其羣元吉光大也
王居无咎正位也
渙其血遠害也
程子曰血字下脱去字
澤上有水節君子以制數度議德行
陸德明曰澤上或作澤中今不用
不出戶庭知通塞也
不出門庭凶失時極也
不節之嗟又誰咎也
安節之亨承上道也
甘節之吉居位中也
苦節貞凶其道窮也
澤上有風中孚君子以議獄緩死
初九虞吉志未變也
其子和之中心願也
或鼓或罷位不當也
馬匹亡絶類上也
有孚攣如位正當也
翰音登于天何可長也
山上有雷小過君子以行過乎恭喪過乎哀用過乎儉
飛鳥以凶不可如何也
不及其君臣不可過也
從或戕之凶如何也
弗過遇之位不當也往厲必戒終不可長也
密雲不雨已上也
上鄭玄作尚(庶幾也)郭京曰已止也王誤作上(毛竒齡曰案王)
(注仍是上字郭京妄據)
弗遇過之已亢也
水在火上既濟君子以思患而豫防之
曳其輪義无咎也
七日得以中道也
三年克之憊也
終日戒有所疑也
東鄰殺牛不如西隣之時也實受其福吉大來也
濡其首厲何可久也
李心𫝊曰兩句自恊韻厲字疑衍
火在水上未濟君子以愼辨物居方
濡其尾亦不知極也
朱子本義曰極字未詳考上下韻亦不恊或恐是敬
字(張振淵從之)語錄又云或當作拯(吳草廬曰疑當作拯字或云極叶音競)
(熊朋來云古注明以拯救為解作拯字何疑熊良輔云是極字查慎行或當作拯)
九二貞吉中以行正也
姚大老曰恊韻正當作直(俞石澗曰魯音之叶如此不必改極為敬以叶正亦)
(必改正為直以叶極也)
未濟征凶位不當也
貞吉悔亡志行也
君子之光其暉吉也
暉陸德明暉又作輝
飲酒濡首亦不知節也
周易章句證異卷六
