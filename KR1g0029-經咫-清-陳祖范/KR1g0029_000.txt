經咫五經總義類
提要
(臣)等謹案經咫一卷
國朝陳祖范撰祖范字亦韓亦字見復常熟人
雍正癸卯會試中式舉人未及
殿試乾隆辛未薦舉經學
特賜國子監司業銜是書皆其說經之文名經咫
者用國語晉文公咫聞語也祖范膺薦時曾
錄呈
御覽此其門人歸宣光等所刊凡易七條書十二
條詩七條春秋十三條禮六條論語十三條
中庸二條孟子十條而以襍文之有關禮義
者八篇列於禮後其論書不取梅賾論詩不
廢小序論春秋不取義例論禮不以古制違
人情皆通達之論亦近時說經之醇實者也
乾隆四十六年十一月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
