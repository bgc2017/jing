五禮通考卷二百十九
刑部尚書秦蕙田撰
嘉禮九十二
設官分職
遼史百官志遼國官制分北南院北面治宫帳部族屬
國之政南面治漢人州縣租賦軍馬之事初太祖分達
喇額爾奇木為北南二大王謂之北南院宰相樞密宣徽
林牙下至郎君護衛皆分北南其實所治皆北面之事
語遼官制者不可不辨凡遼朝官北樞密視兵部南樞
密視吏部北南二王視戶部額爾竒木視刑部宣徽視工
部多囉倫穆騰視禮部北南府宰相總之特哩衮治宗族林
牙脩文告裕悦坐而論議以象公師朝廷之上事簡職
專此遼所以興也
契丹北樞密院(掌兵機武銓羣牧之政凡契丹軍馬皆屬焉以其牙帳居大内帳殿之北故名)
(北院元好問所謂北衙不理民是也)契丹南樞密院(掌文銓部族丁賦之政凡契丹人民)
(皆屬焉以其牙帳居大内之南故名元好問所謂南衙不主兵是也)北宰相府(掌佐理軍國之)
(大政皇族四帳世預其選)南宰相府(掌佐理軍國之大政國舅五帳世預其選)北大
王院南大王院(分掌部族軍民之政)宣徽北院宣徽南院
(分掌御前祗應之事)大裕悦府(無職掌班百僚之上非有大功德不授猶南面之有三公)
大特哩衮司(掌皇族之政教)額爾竒木院(掌刑獄)大林牙院(掌文翰之)
(事)多囉倫穆騰司(掌禮儀)文班司(所掌未詳)額真尼郭齊喀(所掌)
(未詳後併樞院)
蕙田案以上皆北面朝官
北面御帳官(侍衛司寨北護衛府子南護衛司府硬司皇太特哩衮)北面著
帳官(著帳郎君院君班詳衮司)(祗候郎君班詳衮司司左祗候郎右祗候郎君班詳衮著帳戶)
(司)北面皇族帳(大内特哩衮司父族帳詳衮司)(大横帳詳衮司司孟仲父族帳詳衮)
(季父族帳常衮司舍利司王子院)(四帳都詳衮司駙馬都尉府)北面諸帳官
(耀尼九帳大常衮司奚大國舅司實國舅别部渤海帳司王府伊王府)北面宫官
(諸行宫都部署院押契丹行宫諸部署司司行宫諸部署司行宫輜重額爾竒木)北面部族
官北面坊場局冶牧廐等官北面軍官北面邊
防官北面行軍官北面屬國官(以上各官名煩多不具載)
南面朝官(三師府省三公府門下六部)(漢人樞密院中中書省御史臺殿司翰)
(林院寺宣徽院寺内省正内侍省僕客省大太常寺鴻榮禄衛尉宗寺太寺理寺)
(臚寺少司農寺將秘書監都司天監十國子監東太府監府監作監水監六衛宫三)
(師府坊太子賓客院府太子詹事院親左春坊府右春太子諸率王傅府王内史)南
面宫官(漢兒行宫都部署院亦曰南面行宫都部署司)南面京官(東京中京南京宰相)
(府中諸京内省司京度支使司)(上京鹽鐵使司南京三司使司)(東京戶部使司南京轉運使司)
(都西京計司五五京留守司五五京都總管府五五京虞候司京警廵院京處置使司京學)
(之諸京别置官不載)南面方州官(節度使司團練使司)(觀察使司防禦使司)
(州刺史)南面分司官(按察諸道刑獄使採訪使)南面財賦官(錢帛)
(司司轉運)南面軍官(點檢司練使司)(指揮使司都諸軍都團諸軍兵馬總管府)
南面邊防官(安撫使司都總管府)(招安使司制廵檢使司處都管司置使司)
(置使司)
蕙田案遼官制有南面北面之分名目猥多
不能盡載今惟舉其大綱而已若南面朝官
大率與唐制多同元人修史時已不能得其
詳僅於史文散見者推而得之亦未究其然
否也
右遼官制
金史百官志金自景祖始建官屬其官長皆稱曰貝勒
故太祖以貝勒嗣位太宗以按巴貝勒居守按巴尊大
之稱也其次曰固倫烏赫哩貝勒固倫言貴烏赫哩猶
總師也又有固倫貝勒或左右置所謂國相也其次諸
貝勒之上則有固倫伊實烏赫哩伊拉齊愛滿阿實克
温德埓之號以為陞拜宗室功臣之序焉其部長曰貝
勒統數部者曰烏赫哩凡此至熙宗定官制皆廢其後
惟鎮撫邊民之官曰圖埓烏赫哩國之下有索約勒圖伊
達之下有默濟格實訥昆此則具于官制而不廢皆踵遼
官名者也漢官之制自平州人不樂為明安穆昆之官
始置長吏以下天輔七年以左企弓行樞密院于廣寧
尚踵遼南院之舊天會四年建尚書省遂有三省之制
熙宗頒新官制大率皆循遼宋之舊海陵庶人正隆元
年罷中書門下省止置尚書省而下官司之别曰院曰
臺曰府曰司曰寺曰監曰局曰署曰所各統其屬以修
其職職有定位員有常數終金之世守而不敢變焉
三師(太師太傅太保各一人)三公(太尉司徒司空各一人)
尚書省(尚書令一人左右丞相各一人平章政事二人為宰相左右丞各一人恭知政事二人為執政)
(官左司郎中員外郎各一人都事二人右司同賜祗候郎君管勾官架閣庫管勾同管勾提點歲所)
(堂食公使酒庫使副書直省局局長副局長管勾尚省樂工)
行臺尚書省(天會十五年置于汴天眷元年改燕京樞密為行臺尚書省三年復移于汴其官品)
(下中臺一等)
吏部(尚書一人侍郎一人郎中二人員外郎二人主事四人架閣庫管勾同管勾官誥院提舉)
戶部(尚書一人侍郎二人郎中二人員外郎三人主事五人架閣庫管勾同管勾檢法勾當官又)
(有榷貨務交鈔庫印造鈔引庫抄紙坊平凖務各使副使交鈔庫物料場場官並屬焉)
禮部(尚書一人侍郎一人郎中一人員外郎一人主事二人又惠民司令直長都監屬焉左三部檢)
(法司司正二人檢法二十二人)
兵部(尚書一人侍郎一人郎中一人員外郎二人主事二人又四方館使副使法物庫使副使承𤼵司)
(管勾同管勾並屬焉)
刑部(尚書一人侍郎一人郎中一人員外郎二人主事二人架閣庫管勾同管勾又萬寕宫慶寕宫)
(各提舉同提舉屬焉)
工部(尚書一人侍郎一人郎中一人員外郎一人主事二人覈實司管勾一人又修内司使副使都)
(城所提舉同提舉祗應司提點令丞甄官署令丞上林署提點令丞花木局都監同樂園管勾並屬焉右三)
(部檢法司司正二人檢法二十二人)
都元帥府(掌征討之事兵罷則省都元帥一人左右副元帥各一人元帥左右監軍各一人左右都)
(監各一人經歷都事知事檢法各一人)
樞密院(樞密使一人副使一人簽書樞密院事一人同簽書樞密院事一人經歷都事各一人架閣庫)
(管勾一人知法二人)
大宗正府(判大宗正事一人同判大宗正事一人同簽大宗正事一人大宗正丞二人泰和六年改)
(府曰大睦親府官名随改知事一人檢法)
御史臺(御史大夫侍中丞二侍御史二人治書侍御史二人殿中御史人監察御史十二人典事)
(二人架閣庫管勾一人檢法四人獄丞一人)
宣撫司(山東山西大名河北東西河東南遼東陜西咸平隆安上京肇州北京凡十處置司使副使)
勸農使司(使一人副使一人泰和八年罷貞祐間復置興定六年改立司農司)
司農司(大司農一人卿少卿各三人知事二人興定六年置又於陜西并河南三路立行司農司)
三司(使一人副使一人簽三司事一人同簽三司事一人判官三人恭議規措審計官三人知事二人勾)
(當官二人管勾架閣庫一人知法三人泰和八年省戶部官員置三司貞祐罷之)
國史院(監修國史掌監修國史事修國史掌修國史判院事同修國史編修官檢閱官修遼史刊修官)
(編修官)
翰林學士院(翰林學士承旨講翰林學士林翰林侍讀學士翰林侍學士翰直學士不)
(限員文翰林待制不限員侍翰林修撰不限員字應奉翰林字天德二年自讀學士至應奉文通設)
(漢人十員女直契丹各七員)
審官院(知院一人同知院事一人承安四年設大安二年罷之)
太常寺(卿一人少卿一人丞一人博士二人檢閱官一人檢討二人太祝奉禮郎協律郎太廟署令)
(一人丞一人兼廪犧署事以郊社署令一人丞一人兼武成王廟署事諸陵署涿州刺史兼令丞一人)
(園陵署令以宛平縣丞兼大大樂署兼鼓吹署令一人丞一人又有樂正副正)
殿前都點檢司(殿前都點檢事左右副都點檢軍都點檢判官知殿前左衛將右衛)
(將軍左衛副將軍右衛副將軍點符寳郎丞左右宿直將軍左右振肅宫籍監提監副監近侍局)
(提點使副使轄器物局提點使副使使尚廐局提點使副使掌廐都副轄尚輦局使副典輿都轄收支)
(都監同監丞鷹坊提點使副使丞武庫署令武器署提點令)
宣徽院(左宣徽使事右宣徽使官同知宣徽院事都同簽宣徽院宣徽判拱衛直使司指)
(揮使副都指揮使副客省使副使祗引進使副使舍閤門東西上閤門使使簽事閤門候閤門通事人)
(承奉班都知内承奉班押班御院通進監尚衣局提點使副使儀鸞局提點使副使收支都同監尚食)
(局提點使副使都監生料庫都監同監收支庫都監同監尚藥局提點使副使果子都監同監太醫院提)
(點使副使判官管勾藏御藥院提點面教坊提點使副使判官諧音郎内庫使副使頭段匹金銀襍物)
(各庫都監同監都宫闈局提點使副使官内侍局令丞諸随殿位承應監同監内侍寄禄中常侍給事)
(中内殿通直黃門郎内謁者内侍殿頭内使高品内侍高班典衛司令丞孝靖宫令丞懿安家令丞)
(宫苑司令丞丞尚醖署令丞典客署令侍儀司令)
蕙田案金以内侍諸局隸宣徽院與周之寺
人屬冢宰漢之宦者屬少府同義
祕書監(監一人少監一人丞一人祕書郎二人校書郎一人著作局郎一人佐郎一人筆硯局直)
(長二人司書畫局直長一人都監正二人或一人天臺提點監少監判官教授管勾)
國子監(祭酒人司業四丞二人校國子學博士二人助教二教授人又有勘及書寫官太學)
(博士四人助教四人)
太府監(監副少監太丞二人使左藏庫使副使右藏庫使使倉使副酒坊使副使典給)
(署令丞舊曰鈎盾使副使市買司使副使)
少府監(監丞少監造丞二人令裁署令丞)(尚方署令丞文繡署令丞)(圖畫署織染署)
(令丞令文思署丞)
軍器監(監坊少監兩丞為承安二年設泰和四年罷并甲利器署軍器署直隸兵部至寕元年)
(復署軍器庫使副使令甲坊後廢利器署丞)
都水監(監勾)(少監河丞二人勾當官四人埽街道司管都廵官散廵河官諸物料場官)
諫院(左右諫議大夫左左右司諫左右補闕右拾遺)
大理寺(卿二少卿自正卿丞評司直四人評事三人天德年置少至事漢人通設六員女直)
(契丹各四員知法十一人明法二人)
宏文院(知院院事)(同知校理)
登聞鼓院(知院兼同知院事以諫官知法二人)
登聞檢院(知院知同知院法)
記注院(修起居注以左右司首領官兼)
集賢院(貞祐二年設官知院議同知院司議諮官)
益政院(正大三年置於内廷以學問該博議論宏遠者數人兼之日以二人上直備顧問名則經筵實)
(内相也末帝出遂罷之)
武衛軍都指揮使司(隸尚書兵部都指揮使官副都指揮使二人副都一人判一人)
(鈐轄司鈐轄十人都鈐轄四人都將二十人)
衛尉司(中衛尉總中宫事務侍給事局使副使)(副尉局左右常掖庭令丞)
京東西南三路檢察司(使四副使興定年置)
南京豐衍東西庫(使人)(副使納判官二監支各一人)
提舉南京榷貨司(提舉人同提舉四勾當官三貞祐年置)
提舉倉場司(使六副使貞監支納官十人祐五年置)
八作左右院(設官同上掌收軍需軍器)
東宫官宫師府(太子太師太傅太保太子少師少傅少保詹事院太子詹事少詹事左右)
(衛率府贊儀)(左右監門侍正侍丞)(僕正副僕僕丞藥掌寳典食令丞侍奉藥)(典儀掌飲)
(令丞侍家令家丞監司經副諭司蔵副右司倉副中局都監同左右德左贊善)
親王府屬官(傅馬)(尉學本府長史軍司文記室參)提舉衛紹王
家屬(提舉舉同提)提舉鎬厲王家屬(提舉舉同提)提控鞏國
公家屬(提控控同提)
太后兩宫官屬(衛尉太副衛尉僕左右典禁典奉令奉丞僕副門衛寳謁)
(者丞)(閣正令閣丞主食官令丞飲官丞藏副主藏)(宫令丞主醫令主廪副廪)
大興府(尹一人兼領本路兵馬都總管府事車駕廵幸則置留守同知一人少尹一人府判一人推官)
(二人知事人都孔目官二人知法三人女直教授一醫院醫正一人醫工八人)
諸京留守司(留守一人帶本府尹同知留守一人帶同知本府尹副留守一人帶本府少尹留守)
(判官一人推官一人司獄一人知法二人警廵院使一人副一人判官二人)
按察司(本提刑司兼宣撫使勸農採訪事復改宣撫為安撫承安四年改按察司貞祐三年罷使)
(副使判官)(簽按察司事知事知法)
諸總管府(謂府尹兼領者都總管一人同知都總管一人兵馬副都總管一人總管判官一人推官)
(一人知法一人)
諸府(謂非兼總管府事者尹一人同知一人少尹一人府判一人推官一人教授一人知法一人錄事司)
(錄事一人判官一人)
諸節鎮(節度使一人兼本州管内觀察使事同知節度使一人副使一人節度判官一人觀察判官一)
(人知法一人州教授一人司獄一人錄事司錄事一人判官一人)
諸防禦州(防禦使一人同知防禦使一人判官一人知法一人州教授一人司候司司候一人司判)
(一人)
諸刺史(州刺史一人同知一人判官一人知法一人司候司司候一人司判一人)
蕙田案金制州有三等曰節鎮州曰防禦州
曰刺史州
赤縣(令一人丞一人主簿一人尉四人)諸縣(令一人丞一人主簿一人尉一人)
都轉運司(使度同知支判官)(副使判都勾判官目戶籍判官鹽鐵官都孔官知法)
山東鹽使司(與寳坻滄解遼東西京北京凡七司都使副使判官管勾同管勾監)
(同監知法)
漕運司(提舉一人人同提舉一)
諸總管府節鎮兵馬司(都指揮使一人副都指揮使二人指揮使一人軍使一人左右)
(什將各一人)諸府鎮都軍司(都指揮使一人)諸防刺州軍轄(一人)
(兼廵捕)諸府州兵馬鈐轄(一人)
諸廵檢(中都東北都廵檢西南都廵檢各一人諸州都廵檢使各一人副都廵檢使各一人散廵檢於)
(地險要處置司)
諸邊將(正將一人副將一人部將一人隊將無定員)
統軍司(河南山東陜西益都置使一人副統軍一人判官一人知事一人知法二人)
招討司(三處置西北路西南路東北路事使一人副使二人判官一人勘事官一人知一人知法二)
(人)
諸明安諸穆昆諸部族節度使諸詳衮司諸額
爾竒木司諸都哩木諸羣牧所
右金官制
元史百官志元太祖起自朔土統有其衆惟以萬戸統
軍旅以斷事官治政刑任用者不過一二親貴重臣耳
及取中原太宗始立十路宣課司選儒術用之金人來
歸者因其故官若行省若元帥則以行省元帥授之草
創之初固未暇為經久之規矣世祖命劉秉忠許衡酌
古今之宜定内外之官其總政務者曰中書省秉兵柄
者曰樞密院司黜陟者曰御史臺體統既立其次在内
者則有寺有監有衛有府在外者則有行省有行臺有
宣慰司有廉訪司其牧民者則曰路曰府曰州曰縣官
有常職位有常員其長則蒙古人為之而漢人南人貳
焉於是一代之制始備
三公太師太傅太保(各一員太祖置太師一員太宗始建三公世祖之世其職常缺僅置)
(太保一員成宗以後三公始無虚位矣又有大司徒司徒太尉之屬或置或不置其置者或開府或不開府而)
(東宫嘗置三師三少盖亦不恒有也)
中書令(一員典領百官會决庶務太宗以耶律楚材為中書令世祖以後多以皇太子兼之無特拜者)
右丞相左丞相(各一員總省事佐天子理萬機太宗置右左丞相各一世祖中統元年置右左)
(丞相各二員至元二年增丞相五員七年立尚書省置丞相二員八年罷尚書省置丞相二員二十四年復立)
(尚書省其中書省丞相二員如故二十九年尚書省再罷專任一相武宗至大二年復置尚書省丞相二員中)
(書丞相二員四年尚書省仍歸中書丞相凡二員順帝元統三年中書省奏自今不置左丞相至元五年以右)
(丞相巴延為大丞相六年復置左丞相至正二十七年又有添設左丞相)
蕙田案至元初立尚書省止設平章以下二
十四年復立尚書省與中書各設丞相一人
志云中書省丞相二員如故者非也
平章政事(四員掌機務貳丞相世祖中統元年置二員二年置四員至元七年置尚書省設平章二)
(員八年併入中書復設三員二十三年汰為二員二十四年復尚書省兩省平章各二員二十九年罷尚書省)
(增中書平章為五員而一員為商議省事三十年增平章為六員成宗元貞元年改商議省事為平章軍國重)
(事武宗至大二年再立尚書省平章三員中書五員四年罷尚書省中書平章仍五員文宗至順元年定置四)
(員順帝至正七年置議事平章四人二十七年有添設第三平章)
右丞左丞(各一員副宰相裁成庶務世祖中統二年置三年增為四員至元八年右左丞各一員二)
(十四年立尚書省右左丞各一而中書省缺員二十八年罷尚書省三十年設右丞二員而一員為商議省事)
(成宗元貞元年右丞商議省事者又以昭文大學士與中書省事武宗至大二年復立尚書省右左丞二員中)
(書右左丞五員四年罷尚書省中書右左丞止設四員文宗至順元年定置右左丞各一順帝時又有添設左)
(右丞)
參政(二員副宰相以參大政其職亞於右左丞世祖中統元年置一員二年增為二員至元七年立尚書)
(省參政三員八年併入中書參政二員二十四年復立尚書省參政二員二十八年罷武宗至大二年復置尚)
(書省參政二員四年併入中書參政三員文宗至順元年定為二員順帝至正中有添設參政)
參議中書省事(典左右司文牘為六曹之管轄中統元年置一員至元三十二年累增至六員)
(大德中定為四員)
左司右司(郎中員外郎各二員中統元年置左右司至元十五年分為兩司左司掌吏禮房知除房)
(戶雜房粮房銀鈔房應辦房右司掌兵房刑房工房磨中書省之屬有斷事官客省使直省舍人檢校官照)
(管勾架閣庫管勾蒙古架閣庫管勾回回架閣庫管勾等員)
中書分省(順帝至正中置其分省之所曰濟寕曰彰德曰陵州曰冀寕曰保定曰大同曰真定廢置)
(不常)
蕙田案元之路府州縣有直隸中書省者(謂之)
(腹裏)有隸各處行中書省者至正之世盗賊並
起雖腹裏州郡皆不獲安内省難以遥制乃
分省臣僑治他所以彈壓之亦權宜之法也
吏部(掌官吏選授之政令世祖中統元年以吏戶禮為左三部至元元年以吏禮自為一部三年復為左)
(三部五年又合為吏禮部七年始列尚書六部八年仍為吏禮部十三年分置吏部二十三年定尚書侍郎郎)
(中員外郎員額各二員二十八年增尚書為三員主事三員順帝至元三年設考功郎中員外郎主事各一員)
(至正元年設司績一員)
戶部(掌戸口錢糧田土之政令中統元年置左三部至元元年分立戶部三年復為左三部五年復分為)
(戶部七年始列尚書六部二十三年六部尚書侍郎郎中員外郎定以二員為額明年以戶部所掌特繁劇增)
(置二員大德五年尚書員外郎各設三員主事八員司計官四員至正元年添設司計二員其屬有都提舉萬)
(億寳源庫都提舉萬億廣源庫都提舉萬億綺源庫都提舉萬億賦源庫提舉富寕庫諸路寳鈔提舉司行用)
(六庫大都宣課提舉司大都酒課提舉司抄紙坊提領印造鹽茶等引局京畿都漕運使司都漕運使司檀京)
(等處採金鐵冶都提舉司大都河間等路都轉運鹽使司山東東路轉運鹽使司河東陜西等處轉運鹽使司)
禮部(掌禮樂祭祀朝會燕享貢舉之政令至元二十三年定尚書侍郎郎中員外郎各二員成宗元貞元)
(年復增尚書一員領會同館事主事二員其屬有左三部照磨所侍儀司拱衛直都指揮使司儀鳳司教坊司)
(會同館鑄印局白紙坊掌薪司)
兵部(掌郡邑郵驛屯牧之政令中統元年以兵刑工為右三部至元元年以兵刑自為一部三年併為右)
(三部五年復為兵刑部七年始列六部明年復為兵刑部十三年復析兵部二十三年定尚書侍郎郎中員外)
(郎各二員至治三年增尚書一員主事二員其屬有大都陸運提舉司管領随路打捕鷹房民匠總管府管領)
(本投下大都等路打捕鷹房諸色人匠都總管府随路諸色民匠打捕鷹房等戶都總管府管領本位下打捕)
(鷹房民匠等戶都總管府)
刑部(掌刑名法律之政令至元二十三年定尚書侍郎郎中員外郎各二員大德四年尚書增一員主事)
(三員其屬有司獄司司籍所)
工部(掌營造百工之政令中統元年置右三部至元元年分立工部三年復為右三部七年仍為工部二)
(十三年定尚書侍郎郎中員外郎各二員明年增尚書二員二十八年省尚書一員主事五員其屬有左右部)
(架閣庫諸色人匠總管府諸司局人匠總管府提舉右八作司提舉左八作司諸路雜造總管府齊達勒局總)
(管府大都人匠總管府随路諸色民匠都總管府提舉都城所受給庫符牌局旋匠提舉司贊達勒齊提舉司)
(巴什伯哩呼達巴哩二局平則門窑場光熙門窑場大都皮貨所通州皮貨所晉寕路織染提舉司冀寕路織)
(染提舉司真定路織染提舉司南宫中山織染提舉司中山劉元帥局中山察魯局深州織染局深州趙良局)
(弘州人匠提舉司納實實特摩端二局雲内州織染局大同織染局朔州毛子局恩州織染局保定織染提舉司)
(大名人匠提舉司永平等路紋錦等局提舉司大寕路織染局雲州織染提舉司順德路織梁局彰德路織染)
(人匠局懷慶路織染局巴什伯里局宣德府織染提舉司東聖州織染局宣德博囉局東平路疃局興和路蕁)
(麻林人匠提舉司陽門天城織染局廵河提領所)
蕙田案以上皆隸中書省
樞密院(掌天下兵甲機密之務中統四年置樞密副使二員僉書院事一員至元七年置同知院事一)
(員院判一員二十八年始置知院一員增院判一員又以中書平章商量院事大德十年增置知院二員同知)
(五員副樞五員僉院五員同僉三員院判二員至大三年知院七員同知二員副樞二員僉院一員同僉一員)
(院判二員革去議事平章延祐四年增知院一員五年增同知一員後定置知院六員同知四員副樞二員僉)
(院二員同僉二員院判二員參議二員經歷二員都事四員承發兼照磨二員架閣庫管勾一員同管勾一員)
(至正七年復置議事平章十三年令皇太子領樞密使十五年添設僉院一員院判二員其屬有客省使斷事)
(官及右衛左衛中衛前衛後衛武衛親軍都指揮使司隆鎮衛親軍都指揮使司左右翼屯田萬戶府左衛率)
(府右衛率府河南淮北蒙古軍都萬戶府巴咱爾萬戶府扎固喇台萬戶府圖列圖萬戶府華善萬戶府右阿)
(蘇衛親軍都指揮使司左阿蘇衛親軍都指揮使司回回砲手軍匠上萬戶府唐古衛親軍都指揮使司珪齊)
(衛親軍都指揮使司延安屯田打捕總管府大寕海陽等處屯田打捕所忠翊侍衛親軍都指揮使司西域親)
(軍都指揮使司宗仁蒙古侍衛親軍都指揮使司山東河北蒙古軍大都督府左手萬戶府右手萬戶府巴圖)
(萬戶府哈達萬戶府蒙古回回水軍萬戶府竒圖噶萬戶府左翊蒙古侍衛親軍都指揮使司右翊蒙古侍衛)
(親軍都指揮使司虎賁親軍都指揮使司)
大都督府(天歷二年立欽察親軍都督府後改大都督府置大都督三員同知二員副都督三員僉)
(都督事二員其屬有右欽察衛左欽察衛龍翊侍衛親軍都指揮使司哈喇婁萬戶府)
樞密分院(至正中置於衛輝又置於彰德又置於直沽又置於沂州)
行樞密院(有征伐之事則置大征伐曰行院為一方一事而設則稱某處行樞密院事已則罷西)
(川行樞密院中統四年置於成都至元十年於重慶别置東川行樞密院十三年併為一院尋又分置十六年)
(俱罷二十八年復立四川行院於成都年江南行樞密院至元十年荆湖淮西俱置行院十二罷十九年詔)
(於揚州岳州俱立行院二十一年立沿江行院二十二年立江西行院二十八年徙岳州行院於鄂州江淮行)
(院於建康其後悉併歸行省樞甘肅行樞密院至大四年置於甘州尋罷河南行密院致和元年置天歷)
(元年罷及嶺北行樞密院天歷二年置行順帝至元二年四川湖廣江西之境及江淛俱置樞密院十五)
(年置淮南江北行院於揚州十六年置江淛行院於杭州二十六年置福建江西等處行樞密院)
御史臺(掌糾察百官善惡政治得失至元五年始立臺設大夫中丞侍御史治書侍御史以下後定置)
(大夫二員中丞二員侍御史二員治書侍御史二員經歷一員都事二員照磨一員承𤼵管勾兼獄丞一員其)
(屬有二殿中司置殿中侍御史二員察院置監察御史三十二員)
行御史臺(凡二曰江南諸道行臺初治揚州尋徙杭州又徙江州後遷於建康曰陜西諸道行臺初)
(立行臺於雲南後徙陜西治京兆各置大夫一員中丞二員侍御史治書侍御史各二員監察御史江南二十)
(八員陜西二十員至正十六年移江南行臺於紹興又立分臺於福建)
肅政廉訪司(國初置提刑按察司至元二十八年改今名後定為二十二道隸御史臺者八山東)
(東西道治濟南路河東山西道治冀寕路燕南河北道治真定路江北河南道治汴梁路山南江北道治中興)
(路淮南江北道治廬州路江北淮東道治揚州路山北遼東道治大寕路隷江南行臺者十江東建康道治寕)
(國路江西湖東道治龍興路江南浙西道治杭州路浙東海右道治婺州路江南湖北道治武昌路嶺北湖南)
(道治天臨路嶺南廣西道治静江府海北廣東道治廣州路海北海南道治雷州路福建閩海道治福州路隸)
(陜西行臺者四陜西漢中道治鳳翔府河西隴北道治甘州路西蜀四川道治成都路雲南諸路道治中慶路)
(每道廉訪使二員副使二員僉事四員兩廣海南止二員)
大宗正府(世祖時立仁宗减去大字順帝至元元年仍為大宗正府定置扎爾固齊四十二員郎中)
(二員員外郎二員又增設掌判二員都事二員承𤼵架閣庫管勾一員)
大司農司(凡農桑水利學校饑荒之事悉掌之至元七年立十四年罷十八年改立農政院二十年)
(改務農司又改司農寺二十三年仍為大司農司定置大司農四員大司農卿二員少卿二員丞一員經歷一)
(員都事二員架閣庫管勾一員照磨一員其屬有籍田署供膳司永平屯田總管府)
分司農司(至正十三年置十五年又置大兵農司於保定河間武清景薊凡四處十九年又置大都)
(督兵農司於西京)
翰林國史院(中統初以王鶚為翰林學士未立官署至元元年始置二十年省併集賢院為翰林)
(國史集賢院二十二年復分立集賢院後定置承旨六員學士二員侍讀學士二員侍講學士二員直學士二)
(員待制五員修撰三員應奉翰林文字五員編修官十員檢閱四員典籍二員經歷一員都事一員又有蒙古)
(翰林院掌譯寫一切文字至元十二年别立設官略與翰林國史院同蒙古國子監蒙古國子學俱屬焉)
内八府宰相(掌諸王朝覲儐介之事有詔令則與蒙古翰林院官譯寫而潤色之大德九年以摩)
(齊圖等八人為之雖名宰相而無授受宣命)
集賢院(掌提調學校徵求隱逸召集賢良凡國子監元門道教隂陽占卜之事悉隸焉國初與翰林國)
(史院同一官署至元二十三年分立後定置大學士五員學士二員侍讀學士二員侍講學士二員直學士二)
(員經歷一員都事二員待制一員修撰一員兼管勾承𤼵架閣庫一員國子監興文署屬焉)
蕙田案元設集賢院領國子監盖取興賢之
義而以道教隂陽之事並屬之其名已不正
矣若張留孫吳全節軰皆以道流而充大學
士之職尤為非體
宣政院(掌釋教僧徒及吐蕃之境而隸治之至元初立總制院領以國師二十五年更名後定置院使)
(一十員同知二員副使二員僉院二員同僉三員院判三員參議二員經歷二員都事二員照磨一員管勾一)
(員其屬有斷事官客省使大都規運提點所上都規運提點所大都提舉資善庫上都利貞庫吐蕃等處宣慰)
(司都元帥府洮州元帥府十八族元帥府積石州元帥府禮店文州蒙古漢軍西蕃軍民元帥府吐蕃等處招)
(討使司松潘客叠威茂州等處軍民安撫使司土蕃等路宣慰使司都元帥府朵甘思田地裏管軍民都元帥)
(府拉瑪爾剛等處招討使司本布田地裏招討使司碉門伊屯拉雅長河西寕遠等處軍民安撫使司六番招)
(討使司天全招討使司長河西裏管軍招討使司朵甘思招討使烏斯藏納蘇拉古邏遜等三路宣慰使司都)
(元帥府順帝時嘗置行宣政院於杭州又以西番寇起置行宣政院往討之)
蕙田案元史釋老𫝊云元起朔方固已崇尚
釋教及得西域世祖思因其俗而柔其人乃
郡縣土番之地設官分職而領之於帝師乃
立宣政院其為使位居第二者必以僧為之
出帝師所辟舉而總其政于内外者帥臣以
下亦必僧俗並用而軍民通攝於是帝師之
命與詔勅並行于西土盖宣政院設官之制
如此
宣徽院(掌供玉食至元十五年置後定置院使六員同知一員副使二員僉院二員同僉二員院判二)
(員經歷二員都事三員照磨一員承發架閣庫一員其屬有光禄寺設卿少卿丞又有大都尚飲局上都尚飲)
(局大都尚醖局上都尚醖局大都醴源倉上都醴源倉尚珍署安豐懷遠等處稻田提領所尚舍寺諸物庫闌)
(遺監尚食局大都生料庫上都生料庫大都大倉上都大倉大都上都柴炭局尚牧所沙糖局永備倉豐儲倉)
(淮東淮西屯田打捕總管府龍慶栽種提舉司宏州種田提舉司豐潤署常湖等處茶園都舉司)
蕙田案元以國子監屬集賢院光禄寺屬宣
徽院與古今制俱異
大禧宗禋院(掌神御殿禋享禮典天歷元年置後定院使都典制神御殿事六員同知兼佐儀神)
(御殿事二員副使兼奉贊神御殿事二員僉院兼祗承神御殿事二員同僉兼肅治神御殿事二員院判供應)
(神御殿事二員參議二員經歷二員都事二員管勾照磨各一員其屬有斷事官客省使隆禧總管府福元營)
(繕司普安智全營繕司祐國營繕都司會福總管府崇祥總管府隆祥使司夀福總管府順帝至元六年罷宗)
(禋院以所轄隸宣政院)
蕙田案諸總管府所領田賦財用皆隸各僧
寺為營繕香火之用不屬於戶部及大司農
者
太常禮儀院(掌大禮樂祭享等事中統元年中都立太常寺至元二年以翰林院兼攝九年立太)
(常寺十三年以侍儀司併入二十年别置侍儀司至大元年改陞院四年復為太常寺延祐元年復改陞院後)
(定置院使二員同知二員僉院二員同僉二員院判二員經歷一員都事一員照磨兼管勾承發架閣一員博)
(士二員奉禮郎二員奉禮兼檢討一員協律郎二員太祝十員禮直管勾一員其屬有太廟署郊祀署社稷署)
(大樂署)
典瑞院(掌寳璽金銀符牌中統元年置符寳郎至元十六年立符寳局十八年改典瑞監大德十一年)
(陞院後置院使四員同知二員僉院二員同僉二員院判二員經歷二員都事二員照磨兼管勾承𤼵架閣庫)
(一員)
太史院(掌天文算數之事至元十五年立後定置院使五員同知二員僉院二員同僉二員院判二員)
(經歷一員都事一員管勾一員其屬有春官正兼夏官正秋官正兼冬官正保章正副靈臺郎監候副監候挈)
(壺正司辰郎燈漏直長教授學正校書郎諸員)
太醫院(掌醫事中統元年置二十年改為尚醫監二十二年復為太醫院後定置院使十二員同知二)
(員僉院二員同僉二員院判二員經歷二員都事二員照磨兼承發架閣庫一員其屬有廣惠司御藥院御藥)
(局行御藥局御香局大都惠民局上都惠民局醫學提舉司)
奎章閣學士院(天歷二年立後定置大學士四員侍書學士二員承制學士二員供奉學士二)
(員屬官有授經郎及羣玉内司順帝至元六年罷學士院至正元年立宣文閣不置學士惟授經郎及監書博)
(士以宣文閣繋銜)
藝文監(天歷二年置大監檢校書籍事二員少監同檢校書籍二員監丞參檢校書籍二員其屬監書)
(博士及藝林庫廣成局順帝至元六年改為崇文監至正元年令翰林國史院領之)
侍正府(掌内廷近侍之事至順二年置侍正十四員同知二員僉府二員侍判二員領舒固爾齊四百)
(人奉御二十四員)
給事中(至元六年始置起居注左右補闕十五年改陞給事中兼修起居注左右補闕改為左右侍儀)
(奉御兼修起居注後定給事中二員左右侍儀奉御各一員)
將作院(掌造作至元三十年置後定院使七員同知二員同僉二員院判二員其屬有諸路金玉人匠)
(總管府異樣局總管府大都等路民匠總管府)
通政院(元初置驛以給使𫝊設托克托郭遜以辨奸偽至元七年初立諸站都統領使司以總之十三年)
(改通政院十四年分置大都上都兩院二十九年又置江南分院大德七年罷至大四年以其事歸兵部尋仍)
(置大都院使四員同知二員副使二員僉院一員同僉一員院判一員上都院使同知副使僉院判官各一員)
(其屬有廩給司)
蕙田案元之通政院專司站齊與宋之通進
銀臺司明之通政司有别
詳定使司(至正十七年置四方獻言詳定使司掌考其所陳之言擇其善者以聞有使副使各二員)
中政院(掌中宫財賦營造并番衛之士湯沐之邑元貞二年置中御府大德四年陞中政院至大四年)
(省併入典内院皇慶二年復為中政院院使七員同知二員僉院二員同僉二員院判二員司議二員長史二)
(員其屬有中瑞司内正司翊正司典領局等不備載至元六年别為完者呼圖皇后置資正院)
儲政院(至元十九年立詹事院置左右詹事副詹事丞院判别置賓客左右諭德左右贊善校書郎中)
(庶子中允三十一年太子薨乃以院之錢粮選法工役悉歸太后位下改為徽政院大德九年復立詹事院尋)
(罷十一年復立至大四年罷延祐四年復立七年罷泰定元年罷徽政院改立詹事天歷元年改為儲慶使司)
(二年復為詹事院尋改儲政院院使六員同知二員僉院二員同僉而員院判二員司儀二員長史二員元統)
(元年為皇太后置徽政院設立官屬至正六年立皇太子宫傅府十三年罷宫傅府立詹事院置詹事同知詹)
(事副詹事丞中議長史又置太子賓客左右諭德左右贊善文學中庶子中允二十七年皇太子置大撫軍院)
(明年罷詹事院司屬有家令司典幄署府正司資武庫冀用庫延慶司典用監典醫監典牧監儲膳司典寳監)
(儲政院司屬有掌謁司甄用監延福司章慶使司奉徽庫夀和署上都掌設署掌醫監修合司藥正司行篋司)
(藥局廣濟提舉司羣牧監掌儀署上都掌儀署江西財賦提舉司)
蕙田案中政院如漢之大長秋徽政院如漢
之長信少府儲政院如漢之詹事順帝於中
政院之外别為第二皇后立資正院設官屬
非禮甚矣詹事院有太子則置徽政院有太
后則置無則省其隸於兩院者如左右都威
衛使司衛候直都指揮使司内宰司及諸色
人匠打捕鷹房財賦提領等名目猥多今並
從略
昭功萬戶都總使司(至順二年立凡文宗潜邸扈從之臣皆領焉都總使二員同知一員)
(副使二員其屬則宫相膳工等司)
内史府(至元二十九年封晉王于太祖四卾爾多之地改王傅為内史設内史九員中尉六員司馬四)
(員諮議二員記室二員其屬有延慶典軍諸司)
隨路諸色民匠打捕鷹房都總管府(至元二十四年置總四卾爾多位下)
(戸計民匠造作之事逹嚕噶齊二員都總管一員同知一員副總管一員凡卾爾多之事復置四總管分掌之)
管領保定等路阿哈探馬兒諸色人匠總管府(至元十七年置)
(掌太祖大卾爾多一切事務達嚕噶齊總管同知副總管各一員)
管領打捕鷹房民匠達嚕噶齊總管府(至元二十一年置掌二皇后卾)
(爾多位下歲賜財物造作等事設官同上)
管領隨路諸色民匠打捕鷹房等戶總管府(大德二年置掌太祖)
(卾爾多四季行營一切事務設官同)
管領隨路打捕鷹房諸色民匠齊哩克昆總管府(延祐五年置掌)
(太祖四皇后位下四季行營并歲賜造作之事設官同)
隨路打捕鷹房諸色民匠總管府(至元二十二年置掌北安王位下歲賜錢)
(粮之事設官同)
諸王傅官(凡四十五王每位下各設王傅傅尉司馬傅尉惟科綽布哈伊伯根卾倫三王有之餘)
(皆稱府尉)
都護府(掌領舊州城及輝和爾之居漢地者至元十一年初置輝和爾斷事官十七年改領北庭都護)
(府二十年改大理寺二十二年復為大都護定置大都護四員同知二員副都護二員)
崇福司(掌領瑪拉哈實喇巴勒葉爾竒木十字寺祭享等事至元二十六年置延祐二年改為院七年復)
(為司定置司使四員同知副使司丞各二員)
大都留守司(至元十九年罷宫殿府行工部置留守司兼本路都總管知少府監事二十一年别)
(置都總管治民事皇慶元年别置少府監延祐七年罷復以留守兼監事定置留守五員同知二員副留守二)
(員判官二員其屬有修内司祗應司器物局大都城門尉犀象牙局大都四窑場凡山採木提舉司上都採山)
(提領所器備庫甸皮局上林署養種園花園苜蓿園儀鸞局木場諸色人匠提舉司收支庫諸色庫太廟收支)
(諸物庫南寺北寺收支諸物二庫廣誼司)
武備寺(掌繕治戎器兼典受給至元六年立軍器監二十年改武備監隸衛尉院二十一年改監為寺)
(與衛尉並立大德十一年陞為院至大四年復為寺定置卿四員同判六員少卿四員丞四員其屬有夀武庫)
(利器庫廣勝庫及諸路軍器人匠提舉司)
太僕寺(中統四年設羣牧所至元十六年改尚牧監十九年又改太僕院二十年改衛尉院二十四年)
(罷院立太僕寺又别置尚乘寺以管鞍轡而本寺止管阿塔斯馬匹大德十一年復改太僕院至大四年仍為)
(寺卿少卿丞各二員)
尚乘寺(至元二十四年置大德十一年陞為院至大四年復為寺卿四員少卿丞各二員其屬有資乘)
(庫)
長信寺(領大鄂爾多齊哩克琨諸事大德五年置至大元年陞為院四年仍為寺後定卿四員少卿寺丞)
(各二員)
長秋寺(掌武宗五卾爾多戸口錢粮營繕諸事皇慶二年置卿五員少卿寺丞各二員)
承徽寺(掌達爾瑪實哩皇后位下錢粮營繕等事至治元年置設官同上)
長寧寺(掌英宗蘇喀巴拉皇后位下錢粮營繕等事至治三年置卿六員少卿寺丞各二員)
長慶寺(掌成宗卾爾多泰定元年置設官同上)
寧徽寺(隸瑪實皇后位下天歷二年置設官同上)
延徽寺(掌寧宗卾爾多至元六年置)
太府監(領左右蔵等庫掌錢帛出納之數中統四年置大德九年改為院至大四年復為監太卿太監)
(各六員少監丞各五員)
度支監(掌給馬駞芻粟國初置博克遜至元十三年省以宣徽兼其任至大二年改立度支院四年改)
(為監卿三員太監二員少監三員丞二員)
利用監(掌出納皮貨衣物之事至元十年置二十年罷二十六年復置大德十一年改為院至大四年)
(復為監卿八員太監少監各五員丞四員)
中尚監(掌大卾爾多位下齊哩克昆諸務及領資成庫氊作至元十五年置尚用監二十年罷二十四年)
(改置中尚監至大元年陞為院四年復為監參用宦者三人卿八員太監少監各二員丞二員)
章佩監(掌宦者蘇固爾齊所收御服寳帶至元二十二年置至大元年陞為院四年復為監卿五員太)
(監四員少監監丞各二員)
經正監(掌營盤巴納及標撥投下草地至大四年置太卿一員太監少監監丞各二員)
都水監(掌治河渠并隄防水利橋梁牐堰之事至元二十八年置監二員少監一員監丞二員領大都)
(河道提舉司至正中置行都水監於山東河南等處立河防提舉司隸焉)
祕書監(掌列代圖籍及隂陽禁書至元九年置後定卿四員太監少監丞各二員其卿參用宦者二人)
蕙田案祕書監為文章之府以宦者參其間
非宜也
司天監(掌凡天象之事提點一員監三員少監五員丞四員其屬有提學教授學正及天文算歷三式)
(測騐漏刻諸科管勾隂陽管勾押宿司辰官中統元年設至元十五年别立太史院凡頒朔之政歸院學校之)
(設隸監少回回司天監設官同惟减監二員丞二員)
司禋監(至正元年立掌師翁祭祀祈禳之事内監少監丞各二員)
上都留守司(兼本路都總管府職掌與大都同而兼治民事留守六員同知副留守判官各二員)
(其屬有修内司祗應司器物局儀鸞局兵馬司警廵院平盈庫萬盈庫廣積倉萬億庫行用庫税課提舉司八)
(作司餼廩司領開平一縣)
尚供總管府(掌守護東涼亭行宫及遊獵供需之事達嚕噶齊總管同知副總管判官各一員其)
(屬有香河等處廵檢司景運倉法物庫)
雲需總管府(掌守護察罕諾爾行宫及行營供辦之事設官同上)
大都路都總管府(達嚕噶齊二員都總管一員副達嚕噶齊同知治中判官推官各二員領)
(府一州十一凡本府官吏惟達嚕噶齊一員及總管推官專治路政其餘皆分任供需之事故又號供需府其)
(屬有大都路兵馬都指揮使司司獄司左右警廵院大都警廵院大都路提舉學校所管領諸打捕鷹房總管)
(府至正十八年大都四隅俱立分府)
行中書省(曰河南江北治汴梁曰江浙治杭州曰江西治龍興府曰湖廣治鄂州曰陜西治京兆曰)
(遼陽治遼陽路曰甘肅治甘州路曰嶺北治和寧路曰雲南治中慶路曰征東治瀋陽初又有福建行省治泉)
(州後併入江浙又併四川行省於陜西凡為行省者十中統至元間分立行中書省皆以省官出領其事其後)
(嫌於外重改為某處行中書省凡錢粮兵甲屯種漕運軍國重事無不領之至元二十四年改行尚書省尋復)
(如舊至大二年又改行尚書省尋復每省丞相一員平章二員右丞二員左丞一員參知政事二員甘肅嶺北)
(二省各減二員郎中員外郎各二員舊制參政之下有簽省有同簽後罷不置而丞相亦往往闕焉順帝至正)
(十二年置淮南江北行省於揚州十六年置福建行省於福州十七年置山東行省二十三年置廣西行省又)
(置膠東行省于莱陽)
蕙田案黃帝分天下為州後代因之唐曰道
宋曰路元以後則曰省省者官署之名非所
施於疆域元時於中書省之外分立行中書
省以控制諸路故有直隸省者有隸諸行省
者其號為省固宜也明初罷諸行省分天下
為十三布政司當云某司不當云某省若總
督廵撫專制一方俱帶都察院堂上官銜當
云行院不得云行省矣
宣慰司(掌軍民之務分道以總郡縣行省有政令則布于下郡縣有請則為達於省有邊陲軍旅之事)
(則兼都元帥府其次則止為元帥府其在遠服又有招討安撫宣撫等使宣慰使司有使有同知有副使都元)
(帥府有都元帥副元帥元帥府有達嚕噶齊有元帥宣撫安撫司有達嚕噶齊有使有同知有副使有僉事招)
(討使有達嚕噶齊有使有副使員數多少不等)
諸路萬戶府(管軍七千以上為上五千以上為中三千以上為下各置達嚕噶齊一員萬戸副萬)
(戸各一員其官皆世襲有功則陞之其屬有鎮撫司千戸所)
儒學提舉司(統諸路府州縣學校各置於行省所署之地每司提舉副提舉各一員江浙湖廣江)
(西三省别有蒙古提舉學校官設官同)
官醫提舉司(提舉同提舉副提舉各一員惟河南江浙江西湖廣陜西五省各立一司餘省無)
都轉運鹽使司(兩淮兩浙福建各置司使二員同知三員副使一員運判二員兩浙福建無副)
(使四川則名茶鹽轉運司置使同知副使運判各一員廣東廣海則有鹽課提舉司各有提舉同提舉副提舉)
市舶提舉司(泉州廣東慶元各置司提舉二員同提舉二員副提舉二員)
海道運糧萬戶府(達嚕噶齊一員萬戶一員副萬戶四員其屬有海運千戶所平江又有海)
(運香莎糯米千戸所)
寳泉提舉司(至正中議行錢法立都提舉司掌鼓鑄銅錢印造交鈔又置提舉司於河南行省及)
(濟南冀寧等處凡九所江浙江西湖廣行省各一所)
都水庸田使司(順帝至元中置于平江至正中又置于汴梁使副使僉司各二員)
都總制庸田使司(至正十二年置河南江北等處都總制庸田使司使副使各二員僉司六)
(員其屬有軍民屯田總管府農政司豐盈庫)
諸路總管府(十萬以上為上十萬以下為下路當衝要者雖不及十萬戶亦為上置達嚕噶齊總)
(管同知判官各一員推官二員下路無治中其屬有儒學教授蒙古教授醫學隂陽學教授司獄司錄事司平)
(準行用庫織染局雜造局府倉諸大使惠民藥局税務諸提領)
散府(達嚕噶齊一員知府或府尹一員同知判官推官各一員所在有隸諸路及宣慰司行省者有直隸)
(省部者有統州縣者有不統縣者其制各有差等)
諸州(江北諸州戶一萬五千以上為上六千以上為中不及六千為下江南諸州五萬以上為上三萬以)
(上為中不及三萬為下各置達嚕噶齊州尹同知判官中下州則稱知州不稱尹)
諸縣(江北縣戶六千以上為上二千以上為中不及二千為下江南三萬以上為上一萬以上為中不及)
(一萬為下置達嚕噶齊尹丞簿尉各一員典史二員中下縣不置丞下縣典史一員)
廵檢司(廵檢一員)
諸軍(惟邊遠之地有之各統屬縣設官如下州)
諸蠻夷長官司(西南夷諸溪洞各置司達嚕噶齊長官副長官司用土人為之)
各處托克托郭遜(掌辨使臣奸偽正副各一員)
蕙田案元史經兩次編纂體例多不畫一如
百官志則自元統至元以後沿革增損之制
别為一卷與前數卷首尾不相貫串今逐條
分晰附於其下其前卷所無而順帝時剏設
者亦以類相從若詳定使司列於通政院之
後延徽寺列於寧徽寺之後庶有條而不紊
云
右元官制
明史職官志明官制沿漢唐之舊而損益之自洪武十
三年罷丞相不設析中書省之政歸六部以尚書任天
下事侍郎貳之而殿閣大學士祗備顧問帝方自操威
柄學士鮮所參决其紏劾則責之都察院章奏則達之
通政司平反則參之大理寺是亦漢九卿之遺意也分
大都督府為五而征調隸於兵部外設都布按三司分
隸兵刑錢榖其考核則聽于府部是時吏戶兵三部之
權為重迨仁宣朝大學士以太子經師恩累加至三孤
望益尊而宣宗内柄無大小悉下大學士楊士竒等參
可否雖吏部蹇義戶部夏原吉時召見得預各部事然
希闊不敵士竒等親自是内閣權日重即有一二吏兵
之長與執持是非輙以敗至世宗中葉夏言嚴嵩迭用
事遂赫然為真宰相壓制六卿矣然内閣之擬票不得
不决於内監之批紅而相權轉歸之寺人於是朝廷之
紀綱賢士大夫之進退悉顛倒於其手伴食者承意指
之不暇間有賢輔卒蒿目而不能救初領五都督府者
皆元勲宿將永樂間設内監監其事猶不敢縱沿習數
代勲戚紈袴司軍紀日以惰毁既而内監添置益多邊
塞皆有廵視大征伐皆有監軍而疆事遂致大壊矣
蕙田案明初政歸六部併都察院通政司大
理寺為九卿然九卿之中惟都察院權較重
與六部埒明史有七卿表謂六部尚書及左
都御史也
宗人府(宗人令一人左右宗正各一人左右宗人各一人掌皇九族之屬籍初洪武三年置大宗正院)
(二十二年改宗人府其屬經歷司經歷一人)
太師太傅太保少師少傅少保(公孤其職至重無定員無專授洪武三年授李)
(善長太師徐達太傅三孤無兼領者建文永樂間罷公孤官仁宗復設宣德三年勅太師張輔少師蹇義少傅)
(楊士竒少保夏原吉各輟所領侍左右咨訪政事公孤之官幾于專授逮義原吉卒士竒還領閣務自後公孤)
(但虚銜為勲戚文武大臣加官贈官而文臣無生加三公者惟張居正於神宗朝加太師)
太子太師太子太傅太子太保太子少師太子少傅太
子少保太子賓客(皆東宫大臣無定員無專授洪武元年太子監國以朝臣兼宫職其後東)
(宫師傅止為兼官加官及贈官惟永樂間成祖幸北京以姚廣孝為太子少師留輔太子自是終明世皆為虚)
(銜於太子輔導之職無與也)
中極殿大學士(舊名華蓋殿)建極殿大學士(舊名謹身殿)文華殿
大學士武英殿大學士文淵閣大學士東閣大學士(掌獻)
(替可否奉陳規誨點檢題奏票擬批答以平允庶政以其授餐大内常侍天子殿閣之下避宰相之名又名内)
(閣先是太祖承前制設中書省置左右丞相平章政事左右丞參知政事洪武十三年誅丞相胡惟庸遂罷中)
(書省又設四輔官以儒士王本等為之尋亦罷十五年倣宋制置殿閣諸大學士秩皆正五品二十八年勅諭)
(羣臣國家罷丞相設府部院寺以分理庶務立法至為詳善以後嗣君其毋得議置丞相臣下有奏請設立者)
(論以極刑當是時以翰林春坊詳看諸司奏啟兼司平駁大學士特侍左右備顧問而已建文中改大學士為)
(學士成祖即位特簡解縉胡廣楊榮等直文淵閣參預機務閣臣之預務自此始然其時入内閣者皆編檢講)
(讀之官不置官屬不得專制諸司諸司奏事亦不得相關白仁宗以楊士竒楊榮東宫舊臣陞士竒為禮部侍)
(郎兼華蓋殿大學士榮為太常卿兼謹身殿大學士閣職漸崇其後士竒滎等皆遷尚書職雖居内閣官必以)
(尚書為尊景泰中王文始以左都御史進吏部尚書入内閣自後誥勅房制勅房俱設中書舍人六部承奉意)
(旨靡所不領而閣權益重嘉靖以後朝位班次俱列六部之上)
吏部(尚書一人左右侍郎各一人掌官吏選授封勲考課之政令其屬司務二人文選騐封稽勲考功四)
(清吏司郎中員外郎主事各一人明初設四部于中書省洪武元年始置吏戶禮兵刑工六部仍隸中書省六)
(年吏部設總部司勲考功三屬部十三年罷中書省陞六部秩每部分四屬部吏部加司封二十二年改總部)
(為選部二十九年定為文選騐封稽勲考功四司凡六部屬皆稱清吏司建文中六部設左右侍中位侍郎上)
(除去諸司清吏字成祖初悉復舊制永樂元年設北京行部尚書二人侍郎四人其屬置六曹清吏司後又分)
(置六部各稱行在某部十八年以六部官屬移之北不稱行在其留南京者加南京字洪熙元年復置六部官)
(屬于南京去南京字而以在北京者加行在字仍置行部宣德三年復罷行部正統六年于北京去行在字南)
(京仍加南京字按吏部尚書表率百僚禮數無與並者永樂初選翰林官入直内閣其後楊士竒等加至三孤)
(兼尚書銜然品叙列尚書蹇義夏原吉下孝宗六年内宴大學士邱濬以太子太保禮部尚書居太子太保吏)
(部尚書王恕之上自後由侍郎詹事入閣者班皆在六部上矣)
戶部(尚書一人左右侍郎各一人掌戶口田賦之政令其屬司務二人浙江江西湖廣陜西廣東山東福)
(建河南山西四川廣西貴州雲南十三清吏司郎中員外郎各一人主事二人照磨一人檢校一人所轄有寳)
(鈔提舉司抄紙局印鈔局寳鈔局寳鈔廣惠庫廣積庫贓罰庫甲字乙字丙字丁字戊字庫廣盈庫外承運庫)
(承運庫行用庫太倉銀庫御馬倉軍儲倉長安東安西安北安門倉張冢灣鹽倉檢校批騐所洪武初置戸部)
(分為五科各設尚書侍郎十三年分四屬部曰總部度支金部倉部二十二年改總部為民部二十三年分十)
(二部各領一布政司其時無雲南貴州二部而有北平部二十九年改為十二司建文中仍為四司成祖復舊)
(制又改北平司為北京司後軰北京司而設雲南貴州交趾三司宣德中革交趾司定為十三司明初嘗置司)
(農司判錄司皆不隸戸部後罷部總督倉場一人掌在京及通州等處倉場糧儲以戸尚書或侍郎為之俱)
(不治部事神宗四十七年增設督餉侍郎天啟五年又增設督理錢法侍郎)
禮部(尚書一人左右侍郎各一人掌禮儀祭祀宴饗貢舉之政令其屬司務二人儀制祠祭主客精膳四)
(清吏司郎中員外郎主事各一人所轄有鑄印局洪武初置禮部六年分四屬部曰總部祠部膳部主客二十)
(二年改總部為儀部二十九年定為儀制祠祭主客精膳四司)
兵部(尚書一人左右侍郎各一人掌武衛官軍選授簡練之政令其屬司務二人武選職方車駕武庫四)
(清吏司郎中員外郎各一人主事二人所轄有會同館大通關洪武初置兵部六年置三屬部曰總部駕部職)
(方十三年增置庫部二十三年改總部為司馬部二十九年定為武選職方車駕武庫四司協理京營戎政)
(一人掌京營操練之事或尚書或侍郎或右都御史兼之)
刑部(尚書一人左右侍郎各一人掌天下刑名及徒隸勾覆關禁之政令其屬司務二人浙江江西湖廣)
(陜西廣東山東福建河南山西四川廣西貴州雲南十三清吏司郎中員外郎各一人主事二人照磨檢校各)
(一人司獄六人洪武初置刑部六年設總部比部都官部司門部八年增設四科科設尚書侍郎等官二十二)
(年改總部為憲部二十三年分十二部如戶部之制二十九年改為十二司宣德十年定為十三司與戶部同)
工部(尚書一人左右侍郎各一人掌百工山澤之政令其屬司務二人營繕虞衡都水屯田四清吏司郎)
(中員外郎各一人主事二人所轄有營繕所文思院皮作局鞍轡局寳源局顔料局軍器局節慎庫織染所雜)
(造局廣積通積蘆溝橋通州白河各抽分竹木局大通闋提舉司柴炭司洪武初置工部以將作司隸焉六年)
(設總部虞部水部并屯田為四屬部又置營造提舉司八年增立四科科設尚書侍郎等官二十二年改總部)
(為營部二十九年定為營繕虞衡都水屯田四司侍提督易州山厰一人掌督御用柴炭之事以尚書或郎)
(督厰事嘉靖八年改設主事管理)
都察院(左右都御史各一人左右副都御史各一人左右僉都御史各二人掌糾劾百司辨明冤枉提)
(督各道為天子耳目風紀之司其屬經歷都事各一人司務二人照磨檢校司獄各一人十三道監察御史一)
(百十人浙江江西河南山東各十人福建廣東廣西四川貴州各七人陜西湖廣山西各八人雲南十一人在)
(内兩京刷卷廵視京營監臨鄉會試及武舉廵視光禄廵視倉場廵視内庫皇城五城輪值登聞鼓在外廵按)
(清軍學校廵鹽茶馬廵漕廵關儧運印馬屯田師行則監軍紀功各以御史司之其在外加都御史或副僉都)
(御史銜者有總督有提督有廵撫有總督兼廵撫提督兼廵撫及經略總理贊治廵視撫治等員初吳元年置)
(御史臺設大夫中丞侍御史以下與中書都督為三大府十三年罷御史臺十五年置都察院分監察御史為)
(十二道各領布政司建文元年改御史府設御史大夫改十二道為左右兩院成祖復舊制宣德十年定為十)
(三道員總督漕運兼提督軍務廵撫鳳陽等處兼管河道一總督薊遼保定等處軍務兼理糧餉一員)
(總督宣大山西等處軍務兼理糧餉一員餉總督陜西三邊軍務一員總督兩廣軍務兼理糧帶管鹽法)
(兼廵撫廣東地方一員江總督四川陜西河南湖廣等處軍務一員總督浙福建江南兼制江西軍務一)
(員督總督陜西山西河南湖廣四川五省軍務一員定總鳳陽地方兼制河南湖廣軍務一員總督保)
(地方軍務一員地總督河南湖廣軍務兼廵撫河南一員總督九江方兼制江西湖廣軍務一員總理)
(南直隸河南山東湖廣四川軍務一員兼總理河漕兼提督軍務一員總理糧儲提督軍務廵撫應天等)
(府一員地廵撫浙江等處地方兼提督軍務一員地廵撫福建方兼提督軍務一員廵撫順天等府方)
(兼整飭薊州等處邊備一員撫廵撫保定等府提督紫荆等關兼管河道一員廵河南等處地方兼管河)
(道提督軍務一員山廵撫山西地方兼提督雁門等關軍務一員廵撫東等處地方督理營田兼管河道)
(提督軍務一員理廵撫遼東地方贊理軍務一員理廵撫宣府地方贊軍務一員廵撫大同地方贊軍)
(務一員理廵撫延綏等處贊理軍務一員理廵撫寧夏地方贊軍務一員廵撫甘肅等處贊軍務一員)
(兼廵撫陜西地方贊理軍務一員處廵撫四川等處地方提督軍務一員廵撫湖廣等地方兼贊理軍務)
(一員處廵撫江西地方兼理軍務一員東廵撫南贛汀韶等地方提督軍務一員廵撫廣地方兼贊理)
(軍務一員地廵撫廣西地方一員貴廵撫雲南兼建昌畢節等處方贊理軍務兼督川糧餉一員廵撫)
(貴州兼督理湖北川東等處地方提督軍務一員理廵撫天津地方贊理軍務一員廵撫登萊地方贊軍)
(務一員理廵撫安廬地方贊理軍務一員理廵撫偏沅地方贊軍務一員廵撫密雲地方贊軍務一員)
(務廵撫淮揚地方贊理軍務一員提廵撫承天贊理軍一員撫治鄖陽等處地方兼督軍務一員贊)
(理松潘地方軍務一員)
蕙田案總督廵撫之名始於南北朝後周書
文帝紀大統十六年拜章武公導為大將軍
總督留守諸軍武帝紀建德二年詔皇太子
贇廵撫西土又南史吳明徹𫝊吾為總督必
須身居其後是也明初命京卿廵撫地方有
軍事則命總督軍務因事而設事已旋罷原
未為一定之官稱其後各省俱有之遂為定
員而布按二司之權輕矣
通政使司(通政使一人左右通政各一人左右參議各一人掌受内外章疏敷奏封駁之事其屬經)
(歷知事各一人洪武三年置察言司尋罷十年始置通政使司建文中改司為寺使為卿通政參議為少卿寺)
(丞增置左右補闕左右拾遺各一人成祖復舊制成化二年置提督謄黃右通政後革)
大理寺(卿一人左右少卿各一人左右寺丞各一人掌審讞平反刑獄之政令其屬司務二人左右寺)
(寺正各一人寺副二人評事四人吳元年置大理司洪武元年革三年置磨勘司尋亦革十四年復置大理寺)
(又置審刑司共平庶獄十九年罷審刑司)
蕙田案刑部都察院并大理寺謂之三法司
而大理寺獨以平反為職凡三法司會審初
審刑部都察院為主覆審則大理寺為主
詹事府(詹事一人少詹事二人府丞二人掌輔導太子其屬主簿一人錄事二人通事舍人二人左)
(春坊大學士左庶子左諭德各一人左中允左贊善左司直郎各二人左清紀郎一人左司諫二人右春坊亦)
(如之官司經局洗馬一人校書正字各二人知洪武初東宫屬自三少賓客外則有左右詹事同詹事院)
(副詹事詹事丞及左右率府使同知副使諭德贊善大夫皆以勲舊大臣兼領又有文學中舍正字侍正洗馬)
(庶子及贊讀等官十五年更定左右春坊司經局官二十二年始置詹事院二十五年改院為府凡坊局之事)
(悉總之建文中又置資德院成祖復舊制按詹事府多由他官兼掌成化以後率以禮部尚書侍郎由翰林出)
(身者兼之其協理者無常員春坊大學士司直司諫清紀郎俱不常置中葉以後出閣講讀每點别員本府坊)
(局僅為翰林官遷轉之階)
翰林院(學士一人掌制誥史册文翰之事備天子顧問侍讀學士侍講學士各二人侍讀侍講各二人)
(掌講讀經史五經博士九人典籍二人侍書二人待詔六人孔目一人史官修撰編修檢討庶吉士無定員吳)
(元年初置翰林院十四年令編修檢討典籍同左春坊左司直郎正字贊讀考駁諸司奏啟平允則署其銜曰)
(翰林院兼平駁諸司文字某官某列名書之建文時設承旨改侍讀侍講兩學士為文學博士成祖初復舊又)
(特簡講讀編檢等官參預機務謂之内閣然解縉胡廣等既直文淵閣猶相繼署院事洪熙以後楊士竒等加)
(至師保禮絶百僚始不復署内閣本翰林之職故嘉隆以前文移關白猶稱翰林院以後則竟稱内閣矣其在)
(六部自成化以後禮部尚書侍郎必由翰林吏部兩侍郎必有一由於翰林其由翰林者尚書則兼學士侍郎)
(則兼讀講學士其在詹事府暨坊局官視其品級必帶本院銜)
王氏圻曰英宗天順中大學士李賢建議請專選進
士科充翰林院官遂為制自後非進士起家不得居
翰林為孤卿非翰苑出身不得入内閣居宥密
國子監(祭酒一人司業一人掌國學諸生訓導之政令其屬監丞一人五經博士五人助教十五人學)
(正十人學錄七人典簿一人典籍一人掌饌二人明初即置國子學洪武八年又置中都國子學十五年改為)
(國子監二十六年罷中都國子監建文中陞監丞為堂上官革學正學錄成祖初復舊祭酒司業明初擇有學)
(行者任之後皆由翰林官遷轉)
蕙田案明制府院寺監設丞俱為堂上官獨
國子監丞領繩愆廳事為屬員
太常寺(卿一人少卿二人寺丞二人掌祭祀禮樂之事其屬典簿二人博士二人協律郎二人贊禮郎)
(九人司樂二十人天壇地壇朝日壇夕月壇先農壇帝王廟祈榖殿長陵獻陵景陵裕陵茂陵泰陵顯陵康陵)
(永陵昭陵各祠祭署俱奉祀二人祀丞二人犧牲所吏目一人吳元年置太常司三十年改為寺提督四夷)
(館少卿一人掌譯書之事初隸翰林院後增太常卿少卿各一員為提督嘉靖中裁卿一員)
光禄寺(卿一人少卿二人寺丞二人掌祭享宴勞酒醴膳羞之事其屬典籍二人錄事一人大官珍羞)
(良醖掌醢四署各署正一人署丞四人監事四人司牲司大使副使各一人司牧局大使一人銀庫大使一人)
(吳元年置宣徽院洪武元年改為光禄寺八年改寺為司三十年復為寺)
太僕寺(卿一人少卿二人寺丞二人掌牧馬之政令其屬主簿一人常盈庫大使一人所轄各牧監監)
(正監副錄事各一人各羣羣長一人洪武初置羣牧監于荅荅失里營所六年更置羣牧監于滁州旋改為太)
(僕寺後定所轄牧監十四羣九十有七三十年置行太僕寺于北平永樂以後以行太僕寺為太僕寺其舊在)
(滁州者為南京太僕寺)
鴻臚寺(卿一人左右少卿各一人左右寺丞各一人掌朝會賓客吉凶儀禮之事其屬主簿一人司儀)
(司賓二署各署丞一人鳴贊四人序班五十人吳元年置侍儀司九年改為殿庭儀禮司三十年改為鴻臚寺)
尚寳司(卿一人少卿一人司丞三人掌寳璽符牌印章太祖初設符壐郎吳元年改為尚寳司)
吏戶禮兵刑工六科(都給事中各一人左右給事中各一人給事中吏科四人戶科八人)
(禮科六人兵科十人刑科八人工科四人掌侍從規諫補闕拾遺稽察六部百司之事明初設給事中洪武六)
(年始分為六科十年隸承敕監十二年改隸通政司十三年置諫院有左右司諫及正言後又置諫議大夫尋)
(皆罷二十二年改給事中為源士未幾復舊)
中書科(中書舍人二十人掌書寫誥敕制詔銀册鐵劵等事直文華殿東房中書舍人掌奉旨書寫)
(書籍直武英殿西房中書舍人掌奉旨篆寫册寳圖書俱無定員内閣誥敕房中書舍人制敕房中書舍人)
(並無定員誥敕房掌書辦文官誥敕番譯敕書并外國文書揭帖兵部紀功勘合底簿制敕房掌書辦制敕詔)
(書誥命册表寳文玉牒講章碑額題奏揭帖一應機密文書各王府敕符底簿洪武七年設直省舍人隸中書)
(省後改中書舍人與給事中俱隸承敕監建文中革中書舍人改為侍書隸翰林院成祖復舊制尋設中書科)
(定舍人員宣德間内閣置誥敕制敕兩房皆設中書舍人嘉靖二十年選各部主事大理寺評事帶原銜直誥)
(敕制敕兩房)
蕙田案明代中書舍人有三其直文華武英
殿者率取善書畫者充之其直誥敕制敕兩
房者則為内閣之屬嘉靖以後多選部寺諸
臣入直歸有光以太僕寺丞直制敕房則各
寺堂上官亦有直兩房者矣兩房舍人與文
華武英殿舍人及中書科舍人名同實異明
史并為一條今姑從之而附辨於後
行人司(司正一人左右司副各一人行人三十七人掌捧節奉使之事洪武十三年置建文中隸鴻臚)
(寺後復舊)
欽天監(監正一人監副二人掌天文歷數占候推步之事其屬主簿一人春夏中秋冬五官正各一人)
(五官靈臺郎八人五官保章正二人五官挈壺正二人五官監三人五官司書二人五官司晨八人漏刻博士)
(六人明初設太史監吳元年改監為院洪武元年改為司天監又置回回司天監三年改曰欽天監三十一年)
(罷回回欽天監)
太醫院(院使一人院判二人掌醫療之法其屬御醫四人吏目一人生藥庫惠民藥局各大使一人副)
(使一人太祖設醫學提舉司尋改為太醫監吳元年改監為院)
上林苑監(左右監正各一人左右監副各一人左右監丞各一人掌苑囿園池牧畜樹種之事其屬)
(典簿一人良牧蕃育林衡嘉蔬四署各典署一人署丞一人錄事一人永樂五年置)
中東西南北五城兵馬指揮司(各指揮一人副指揮四人吏目一人掌廵捕盗)
(賊疏理街道溝渠及囚犯火禁之事)
蕙田案明初各城門設兵馬以指揮司領之
其後令專掌刑名盗賊職如兩京州縣而官
名猶仍舊則以文職而繋武職之銜矣
順天府(府尹一人府丞一人治中一人通判六人推官一人儒學教授一人訓導一人其屬經歷知事)
(各一人照磨檢校各一人所轄宛平大興二縣及司獄司都税司宣課司税課司税課分司逓軍所批騐所)
武學(京衛武學教授訓導各一人衛武學教授一人訓導二人或一人)
宦官十二監(每監各太監一員左右少監各一員左右監丞各一員典簿一員長随奉御無)
(定員此洪武舊制也後漸更葷詳見各條下)司禮監(提督太監一員掌印太監一員秉筆太監随堂)
(太監書籍名畫等庫掌司内書堂掌司六科廊掌司典簿無定員提督掌督理皇城内一應儀禮刑名掌印掌)
(理内外章奏及御前勘合秉筆随堂掌章奏文書照閣票批硃掌司各掌所司典簿典記奏章及諸出納號簿)
内官監(掌印太監一員總理管理僉書典簿掌司寫字監工無定員)御用監(掌印太監一員)
(裏外監把總二員典簿掌司寫字監工無定員又有仁智殿監工一員)司設監(員同内官監)御
馬監(掌印監督提督太監各一員騰驤四衛營各設監官掌司典簿寫字拏馬等員象房有掌司等員)
神宫監(掌印太監一員僉書掌司管理無定員)尚膳監(掌印太監一員提督光禄太監一員)
(總理一員管理僉書掌司寫字監工及各牛羊等房厰監工無定員)尚寶監(掌印一員僉書掌司無定)
(員)印綬監(員同尚寶)直殿監(員同上)尚衣監(掌印太監一員管理僉書掌司監工)
(無定員)都知監(掌印太監一員僉書掌司長随奉御無定員)四司(舊制每司各司正一人左)
(右司副各一人後漸更易詳下)惜薪司(掌印太監一員總理僉書掌道掌司寫字監工及外厰北厰南)
(厰新南厰新西厰各設僉書監工俱無定員)鐘鼓司(掌印太監一員僉書司房學藝官無定員)寶
鈔司(掌印太監一員僉書管理監工無定員)混堂司(掌印太監一員僉事監工無定員)八
局(舊制每局大使一人左右副使各一人)兵仗局(掌印太監一員提督軍器庫太監一員管理僉)
(書掌司寫字監工無定員)銀作局(掌印太監一員管理僉書寫字監工無定員)浣衣局(掌印)
(太監一員僉書監工無定員)巾帽局(掌印太監一員管理僉書掌司監工無定員)鍼工局
(員同巾帽局)内織染局(員同上)酒醋麵局(員同上)司苑局(員同上)十
二監四司八局所謂二十四衙門也其外有内府供用
庫(掌印太監一員總理管理掌司寫字監工無定員舊制各庫設官同八局)司鑰庫(員同上)内
承運庫(掌印太監一員近侍僉書太監十員掌司寫字監工無定員)十庫甲字乙字
丙字丁字戊字承運廣盈廣惠贓罰(已上各掌庫一員貼庫僉書無定員)
御酒房(提督太監一員僉書無定員)御藥房(提督太監正副二員分兩班近侍醫官無定員)
御茶房(提督太監正副二員分兩班近侍無定員)牲口房(提督太監一員僉書無定員)刻
漏房(掌房一員僉書無定員)更鼓房(有罪内官職司之)甜食房(掌房一員協同無定)
(員)彈子房(掌房一員僉書數員)靈臺(掌印太監一員僉書近侍看時近侍無定員)絛作
(掌作一員協同無定員)盔甲厰安民厰(各掌厰太監一員貼厰僉書無定員)午門東
華門西華門奉天門元武門左右順門左右紅門皇宫
門坤寧門宫左右門東宫春和門後門左右門皇城京
城内外諸門(各門正一員管事無定員舊設門正門副各一員)提督東厰(掌印太監)
(一員掌班領班司房無定員貼刑二員掌刺緝刑獄之事舊選各監中一人提督後專用司禮秉筆第二人或)
(第三人為之其貼刑官則用錦衣衛千百戸為之凡内官司禮監掌印權如外庭元輔掌東厰權如總憲秉筆)
(随堂視衆輔各設私臣掌家掌班司房等員)提督西厰(不常設惟汪直谷大用置之劉瑾又設西)
(内厰尋俱罷革)提督京營(提督太監坐營太監監鎗掌司僉書俱無定員始于景泰元年)文書
房(掌房十員掌收通政司每日封進本章并會極門京官及各藩所上封本其在外之閣票在内之搭票一)
(應聖諭旨意御批俱由文書房落底發凡升司禮者必由文書房出如外庭之詹翰也)禮儀房(提督)
(太監一員司禮掌印或秉筆攝之掌司寫字管事長随無定員)中書房(掌房一員散官無定員)御
前近侍(曰乾清宫管事督理御用諸事曰打卯牌子掌随朝捧劍俱位居司禮東厰提督守偹之次曰)
(御前牌子曰煖殿曰管櫃子曰贊禮曰答應長随曰當差聽事曰拏馬尚寇尚衣尚履皆近侍也)南京
守備(正副守備太監各一員)天夀山守備(太監一員)湖廣承天府守備
(太監一員)織造(提督太監南京一員蘇州一員杭州一員)鎮守(鎮守太監始于洪熙徧設于正統凡)
(各省各鎮無不有鎮守太監至嘉靖八年後始革)市舶(廣東福建浙江三市舶司各設太監提督後罷)
(浙江福建二司惟存廣東司)監督倉場(各倉各場俱設監督太監)諸陵神宫監(各陵)
(俱設神宫監太監守陵)其外之監軍採辦糧税礦關等使不常設
者不可勝紀也(洪武中定内官監十一各門官七司二局庫九太祖嘗謂侍臣曰朕觀周禮奄)
(寺不及百人後世至踰數千因用階亂此曹止可供洒埽給使令非别有委任毋令過多因定制内侍無許識)
(字又鑄鐵牌文曰内臣不得干預政事犯者斬又敕諸司毋得與内官監文移往來然二十五年命聶慶童往)
(河州敕諭茶馬中官奉使行事已自此始成祖亦嘗云朕一遵太祖訓一軍一民中官不得擅調發顧中官四)
(出實始永樂時命李興等齎敕勞暹羅國王此奉使外國之始也命鄭和等率兵二萬行賞西洋諸國此將兵)
(之始也敕王安等監都督譚清等軍馬靖廵視甘肅此監軍廵視之始也及洪熙元年以鄭和領下番官軍守)
(備南京遂相沿不改敕王安鎮守甘肅而各省鎮皆設鎮守矣宣德四年特設文書房命大學士陳山教小内)
(使書而太祖不許識字讀書之制由此而廢賜王瑾金英印記則與諸密勿大臣同賜金英范宏免死詔則又)
(無異勲臣之鐵劵也英憲武熹之朝太阿倒握威福下移莊烈帝初翦大憝海内頌聖既而鎮守出征督餉坐)
(營等事無一不命中官為之而明亦遂亡矣)
王世貞筆記高帝時中人不得預外事見公侯大臣
叩首惟謹至永樂初狗兒諸奄稍稍見馬上之績後
以倦勤朝事漸寄筆札久乃稱肺腑矣太監鄭和等
以奉命率舟師下海中諸蠻而中人有出使者矣西
北大將多洪武舊人意不能無疑思以腹心參之而
中人有鎮守者矣王振時上春秋少不日接大臣而
中人有票旨徑行者矣
蕙田案宦官之禍至明而極然太祖訓敕内
臣毋預政事外臣毋行交結其家法非不嚴
也内臣典兵奉使始於永樂内書堂授書始
於宣德皆所稱英明之主而日中之蔀即伏
於此時厥後大權旁落威福自擅積漸使然
固其宜矣
南京官(吏部尚書一人右侍郎一人戸部尚書一人右侍郎一人總督糧儲一人禮部尚書一人右侍)
(郎一人兵部尚書參贊幾務一人石侍郎一人刑部尚書一人右侍郎一人工部尚書一人右侍郎一人都察)
(院右都御史一人右副都御史一人右僉都御史一人提督操江一人通政使司通政使一人右通政一人右)
(參議一人大理寺卿一人右寺丞一人翰林院學士一人國子監祭酒一人司業一人太常寺卿一人少卿一)
(人光禄寺卿一人少卿一人太僕寺卿一人少卿二人寺丞二人鴻臚寺卿一人尚寳司卿一人吏戶禮兵刑)
(工六科給事中六人行人司左司副一人欽天監監正一人監副一人太醫院院判一人五城兵馬司指揮各)
(一人副指揮各三人應天府府尹一人府丞一人治中一人永樂四年成祖往北京置行部尚書備行在九)
(卿印以從是時皇太子監國大小庶務悉以委之惟封爵大辟除拜三品以上則以聞政本故在南也十八年)
(官屬悉移而北南京六部所存惟禮刑工三部各一侍郎在南之官加南京字仁宗時補設官屬除南京字正)
(統六年定制復如永樂時)
蕙田案南京諸部寺監雖有司存而俱為閒
散之職徒以養清望耳於政本無關也今惟
舉其大者而所轄諸司屬則略之
王府長史司(左右長史各一人掌王府之政令其屬典簿一人所轄有審理所典膳所奉祠所典)
(寳所紀善所良醫所典儀所工正所及伴讀教授引禮舍人倉庫大使公主府則設家令一人司丞一人錄事)
(一人洪武二十三年改家令司為中使司)
承宣布政使司(左右布政使各一人掌一省之政左右參政左右參議無定員其屬經歷都事)
(各一人照磨檢校各一人理問副理問提控案牘各一人司獄一人庫大使副使各一人倉大使副使各一人)
(雜造局軍器局寳泉局織染局各大使一人副使一人太祖初置行中書省設平章政事左右丞參知政事等)
(員洪武九年改浙江江西福建北平廣西四川山東廣東河南陜西湖廣山西諸行省俱為承宣布政使司罷)
(行省平章政事左右丞等官改參知政事為布政使十五年置雲南布政司永樂元年以北平布政司為北京)
(五年置交阯布政司十一年置貴州布政司宣德三年罷交阯布政司除兩京外定為十三布政司)
提刑按察使司(按察使一人掌一省刑名按劾之事副使僉事無定員其屬經歷知事各一人)
(照磨檢校各一人司獄一人)
布政司參政參議分司諸道(督糧道督册道分守道皆帶布政銜)
按察司副使僉事分司諸道(提督學道清軍道驛𫝊道分廵道整飭兵備道其外)
(又有協堂道水利道屯田道管河道鹽法道撫治道監軍道招練道明初於直隸府州縣設廵按御史各布政)
(司所屬設試僉事後罷試僉事改按察分司四十一道此分廵之始也分守起於永樂間兵道仿自洪熙間兩)
(京不設布按二司故督學以御史後置守廵諸員無所屬則寄銜於鄰近省布按司官)
行太僕寺(卿一人少卿一人寺丞無定員掌各邊衛所營堡之馬政其屬主簿一人洪武三十年置)
(行太僕寺於山西北平陜西甘肅遼東永樂中以北平行寺為太僕寺)
苑馬寺(卿一人少卿一人寺丞無定員掌六監二十四苑之馬政其屬主簿一人各牧監監正監副錄)
(事各一人各苑圉長一人永樂四年置北直隸遼東平涼甘肅凡四寺十八年革北京苑馬寺并入太僕正統)
(中革甘肅苑馬寺)
都轉運鹽使司(都轉運使一人同知一人副使一人判官無定員掌鹽盬之事其屬經歷知事)
(各一人庫大使副使各一人所轄各場鹽課司大使副使各鹽倉大使副使各批騐所大使副使並一人都轉)
(運司凡六曰兩淮曰兩浙曰長蘆曰河東曰山東曰福建分司十四)
鹽課提舉司(提舉同提舉各一人副提舉無定員其屬吏目一人庫大使副使一人所轄各鹽倉)
(大使副使各場各井鹽課司大使副使並一人提舉司凡七曰四川曰廣東海北曰黑鹽井曰白鹽井曰安寧)
(曰五井曰察罕腦兒又有遼東煎鹽提舉司)
市舶提舉司(提舉一人副提舉二人掌海外諸番朝貢市易之事其屬吏目一人)
茶馬司(大使一人副使一人掌市馬之事)
府(知府一人同知通判無定員推官一人其屬經歷知事各一人照磨檢校各一人司獄一人儒學教授一)
(人訓導四人税課司大使一人倉大使副使各一人織染雜造局大使副使各一人醫學正科一人隂陽學正)
(術一人)
州(知州一人同知判官無定員其屬吏目一人儒學學正一人訓導二人税課局大使一人庫大使一人織)
(染雜造局大使副使各一人醫學典科一人隂陽學典術一人)
縣(知縣一人縣丞一人主簿一人其屬典史一人儒學教諭一人訓導二人税課局大使一人庫大使一人)
(醫學訓科隂陽學訓術各一人)
顧氏炎武曰唐制京郡乃稱府至宋則潛藩之地皆
升為府宋初太宗眞宗皆嘗為開封尹後無繼者乃
設權知府一人以待制以上充之崇寧三年蔡京乞
罷權知府置牧尹各一員牧以皇子領尹以文臣充
是權知府者所以避京尹之名也今則直命之為知
府非也知縣者非縣令而使之知縣中之事唐人
亦謂之知印其名始於貞元以後其初尚帶一權字
至於普設知縣則起自宋初以州郡多闕官縣令選
尤猥下乃詔吏部選幕職官為知縣自此以後遂罷
令而設知縣沿其名至今宋時結銜曰以某官知某
府事以某官知某州事以某官知某縣事以其本非
此府此州此縣之正官而任其事故云然
廵檢司(廵檢副廵檢主緝捕盗賊凡關津要害處俱設)驛(驛丞典郵𫝊迎送)河泊
所官(掌收魚税)閘官壩官(掌啟閉蓄洩)批騐所(大使副使各一人掌騐茶)
(鹽引)遞運所(大使副使各一人掌運逓糧物)鐵冶所(大使副使各一人以上皆隸府)
(州縣)
中軍左軍右軍前軍後軍五都督府(每府左名都督都督同知都督僉事)
(無定員其屬經歷都事各一人初太祖下集慶即置行樞密院自領之又置諸翼統軍元帥府尋罷樞密院改)
(置大都督府以都鎮撫司隸焉尋罷統軍元帥府吳元年罷大都督不設十三年改都督府為五軍都督府分)
(領在京各衛所及在外各都司衛所永樂元年設北京留守行後軍都督府後又分五府稱行在五軍都督府)
(十八年除行在字在應天者加南京字洪熙元年復稱行在仍設行後府宣德三年又革正統六年復除行在)
(字)
京營(永樂二十二年置大三營曰五軍營神機營三千營俱選勲臣二人提督之景泰元年立十團營其)
(舊設者號為老營成化三年分團營為十二每營又各分五軍三千統騎兵神機統火器正德中又選團營精)
(銳置東西兩官廳嘉靖二十九年革團營官廳仍併三大營改三千曰神樞統以提督總兵官一員已改提督)
(曰總督京營戎政更設侍郎一人協理京營戎政定廵視科道官歲一代悉革内侍官隆慶初仍以總督為提)
(督改協理為閱視尋併改閱視為提督四年三營各設提督又各設右都御史一員提督之尋罷六提督仍復)
(總督戎政一人天啟初增設協理一人尋革崇禎初復增設)
京衛指揮使司(指揮使一人指揮同知二人指揮僉事四人鎮撫司鎮撫二人其屬經歷知事)
(吏目倉大使副使各一人所轄千戸所多寡不等京衛有上直衛有南北京衛品秩並同各有掌印有僉書其)
(以恩廕寄禄無定員凡上直衛親軍指揮使司二十有六皆不隸都督府錦衣衛其一也其京衛隸都督府者)
(三十有三不隸都督者十有五)
錦衣衛(掌侍衛緝捕刑獄之事恒以勲戚都督領之恩廕寄禄無定員鎮撫司掌本衛刑名兼理軍匠)
(洪武二十年以治錦衣衛者多非法凌虐乃焚刑具出繋囚送刑部審錄詔内外獄咸歸三法司罷錦衣獄成)
(祖時復置尋增北鎮撫司專治詔獄成化間刻印畀之獄成得專達不關白錦衣錦衣官亦不得干預而以舊)
(所設為南鎮撫司專理軍匠)
南京守備協同守備(各一人南京以守備及參贊機務為要職守備以公侯伯充兼領中)
(軍都督府事協同守備以侯伯都督充領五府事參贊機務以兵部尚書領之永樂十九年遷都設守備洪熙)
(元年以中官同守備景泰三年增設協同守備一人)
南京五軍都督府(左右都督都督同知都督僉事不全設其掌印僉書皆以勲戚及三等都)
(督為之其屬經歷都事各一人)
南京衛指揮使司(設官如京衛其隸五都督府者三十有二又親軍衛指揮使司十有七)
王府護衛指揮使司(設官如京衛又王府儀衛司儀衛正一人副二人典仗六人)
總兵官副總兵參將游擊將軍守備把總(無定員凡總鎮一方者為)
(鎮守獨鎮一路者為分守各守一城一堡者為守備與主將同守一城者為協守又有提督提調廵視備禦領)
(班備倭等名凡總兵副總兵率以公侯伯都督充之其總兵掛印稱將軍者雲南曰征南將軍大同曰征西前)
(將軍湖廣曰平蠻將軍兩廣曰征蠻將軍遼東曰征虜前將軍宣府曰鎮朔將軍甘肅曰平羌將軍寧夏曰征)
(西將軍交阯曰副將軍延綏曰鎮西將軍其在薊鎮貴州湖廣四川及儧運淮安者不得稱將軍掛印宣德間)
(又設山西陜西二總兵嘉靖間分設廣東廣西貴州湖廣二總兵為四改設福建保定副總兵為總兵又添設)
(浙江總兵神宗朝又增設於臨洮山海天啟間增設登萊至崇禎時益紛不可紀而位權亦非復當日盖明初)
(雖參將游擊把總亦多有充以勲戚都督等官至後則杳然矣)
留守司(正留守一人副留守一人指揮同知二人其屬經歷都事斷事副斷事吏目各一人洪武二年)
(詔以臨濠為中都十四年置留守司嘉靖十九年置興都留守司)
都指揮使司行都指揮使司(都指揮使一人都指揮同知二人都指揮僉事)
(四人掌一方之軍政其屬經歷都事斷事副斷事吏目各一人司獄倉庫草場大使副使各一人明初置各行)
(省行都督府設官如都督府又置各都衛指揮使司洪武八年詔各都衛並改為都指揮使司凡改設都司十)
(有三行都司三宣德以後定設都司十有六行都司五)
衛指揮使司(設官如京衛各統於都司行都司或留守司)
千戶所(正千戸一人副千戶一人鎮撫二人其屬吏目一人所轄百戸所凡十共百戶十人總旗二十)
(人小旗百人其守禦千戶所軍民千戶所設官並同)
土官(洪武七年西南諸蠻朝貢多因元官授之後定為宣慰司者十一為招討司者一為宣撫司者十為)
(安撫司者十九為長官司者百七十有三其府州縣正貳屬官或土或流皆因其俗使之守疆土脩職貢供征)
(調又有番夷都指揮使司三衛指揮使司三百八十五宣慰司三招討司六萬戶府四千戶所四十一站七地)
(面七寨一並以附寨番夷官其地)
右明官制
五禮通考卷二百十九
