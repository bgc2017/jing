五禮通考卷二百十二
刑部尚書秦蕙田撰
嘉禮八十五
體國經野
地理通釋五代所有州梁唐晉漢周皆以藩鎮更為帝
職方攷梁初天下别為十一國南有吳浙荆湖閩漢西
有岐蜀北有燕晉而朱氏所有七十八州以為梁莊宗初
起并代取幽滄有州三十五其後又取梁魏博等十有六
州合五十一州以滅梁岐王稱臣又得其州七同光破蜀已
而復失惟得秦鳳階成四州而營平二州陷於契丹其增
置之州一(寰)合一百二十三州以為晉石氏入獻十有六州
於契丹(幽薊瀛莫涿檀順新媯儒武雲應寰朔蔚)而得蜀金州又增置之州一
(威)合一百九州以為晉劉氏之初秦鳳階成復入於蜀隱
帝時增置之州一(觧)合一百六州以為漢郭氏代漢十州入
於劉旻世宗取秦鳳階成瀛莫及淮南十四州又增置
之州五(濟濱雄霸通)而廢者三(衍武景)合一百一十八州以為周
(軍不在焉五代置軍六皆寄治于縣隸于州故不别出)
地志五代梁(梁都洛陽謂之西都以汴州為東都開封府而廢京兆府為雍州友貞嗣立復都汴)
(州)有州七十有八(五代志朱温新置州一曰輝州後唐改曰單州初治今徐州碭山縣後治)
(今兖州府單縣)
唐既滅梁(莊宗初即位於魏州因以州為東京興唐府而以太原為西京鎮州為北都滅梁後都洛)
(復京兆為西都太原為北都洛陽為東都亦曰洛京而開封仍稱宣武軍北都仍曰鎮州東京改為鄴都)又
西并鳳翔(唐既滅梁李茂貞稱臣奉貢改封秦王茂貞卒以其子繼曮為鳳翔節度使遂盡取其汧)
(隴七州地)南收巴蜀(唐遣郭崇韜伐蜀入散關山南諸州望風降下至興州劒南諸州皆來降進至)
(利州趨綿州入鹿頭關據漢州王衍迎降以孟知祥董璋為兩川節度使散關即大散關也鹿頭關在今成都)
(府漢州德陽縣北三十里)及同光之亂兩川復失(同光末内外離叛莊宗為伶人郭從)
(謙所弑嗣源自大梁入洛陽即帝位孟知祥等知中原多故謀據兩川唐遣兵攻之不克於是兩川及山南凡)
(四十餘州皆陷唐所得者秦鳳階成四州而已)明宗時有州一百二十五(五代志後)
(唐增置之州二曰寰州今大同府朔州馬邑縣曰府州今延安府葭州府谷縣)而營平二州已
沒於契丹(時契丹強盛入渝關芻牧于營平間為幽并患渝關即山海關)
石晉興戎以燕雲十六州賂契丹(十六州為幽薊瀛莫檀涿順新媯儒武雲)
(寰應朔蔚也新今北直保安州儒今北直延慶州武今大同府朔州西百五十里之廢武州也亦曰毅州應今)
(大同府應州輿地廣紀俱唐末置又山前山後十六州者幽薊瀛莫涿檀平順為山前八州新媯儒武雲應朔)
(蔚為山後八州也平州先沒寰州後置故此有寰州而無平州云)大梁未傾(晉自洛陽徙都汴升)
(汴州為東京開封府以洛陽為西京改西都為晉昌軍興唐府為廣晉府亦曰鄴都云)有州一百
有九(晉亡十六州於契丹而取蜀州一曰金州又增置州一曰威州治今慶陽府環縣)契丹南
牧始終晉緒(契丹屢寇河北至是自易定趨恒州晉遣杜威帥諸軍禦之威以衆降契丹遂從邢)
(相而南渡白馬入大梁執晉主重貴徙之黃龍府黃龍府在今遼東開元衛北六百餘里)
劉氏保有晉陽遂成漢業南入大梁(漢因晉都改晉昌為永興軍廣晉為)
(大名府)有州一百有六(時秦鳳階成四州復入於蜀增置一州曰觧州今平陽府解州也)
郭威守鄴舉兵内向代漢稱周(周因漢都廢鄴都止稱大名府)幅&KR0695;未
廣(時河東十州入於劉崇)世宗西克階成(遣王景伐蜀克階成秦鳳四州)南收江
北(伐南唐取揚泰滁和海楚泗濠夀光廬舒蘄黃十四州泰州今屬揚州府南唐所置州也)北奠三
關(三關一曰益津關今順天府霸州也一曰瓦橋關今保定府雄縣一曰高陽關今保定府安州高陽縣通)
(釋霸州東淤口關也時世宗伐契丹取瀛莫定三關)有州一百十有八(周失河東十州取巴)
(蜀四州南唐十四州契丹二州又增置五州曰濟州治今兖州府濟寧州鉅野縣唐天寳後濟州廢至是改置)
(曰濱州今濟南府濱州也曰雄州即今雄縣曰霸州即今州曰通州今揚州府通州也又廢三州曰衍州曰武)
(州曰景州)
地志宋(都邑考宋都大梁曰東京開封府以洛陽為西京河南府以歸德為南京應天府而大名府為)
(北京稱四京南渡後以杭州為臨安府遂定都焉)分天下為十五路(宋制十五路轉運經)
(略安撫等使罷節鎮所領支郡軍監與州府同列)京東(領府二州十五軍四監二開封即今府應天今)
(歸德府也兖州徐州曹州青州鄆州密州齊州濟州沂州登州萊州淄州濮州見唐河南道注而濟州治鉅野)
(單州濰州治今萊州府平度州濰縣廣濟軍今兖州府曹州定陶縣清平軍今濟南府章邱縣淮陽軍今淮安)
(府邳州宣化軍今青州府高苑縣也萊蕪監今濟南府泰安州萊蕪縣利國監在今徐州東北九十里盤馬山)
(下志曰京東路東至海西距汴南極淮泗北薄於河以開封府守臣兼領而兖州亦曰襲慶府曹州亦曰興仁)
(府青州曰鎮海軍鄆州亦曰東平府密州亦曰安化軍齊州亦曰濟南府濰州亦曰北海軍徽宗時又增置拱)
(州亦曰保慶軍今歸德府睢州也)京西(領府一州十六軍二河南今府也滑州鄭州汝州陳州許州蔡)
(州潁州孟州見唐河南道注唐州鄧州襄州均州房州金州隨州郢州見唐山南道注而唐州治今南陽府泌)
(陽縣信陽軍即唐申州也光化軍今襄陽府光化縣也志曰京西路東接汝潁西距崤函南逾漢沔北抵河津)
(以河南守臣兼領而滑州亦曰武成軍汝州亦曰陸海軍陳州亦曰淮寧府許州亦曰潁昌府潁州亦為順昌)
(軍又為順昌府襄州亦曰襄陽府隨州亦曰崇義軍金州亦曰昭化軍信陽亦曰義陽軍云)河北(領府)
(三州二十二軍十四大名今府河間今府真定今府也貝州博州德州滄州棣州深州洺州邢州冀州趙州定)
(州莫州相州懷州衛州澶州磁州祁州見唐河北道注而深州移治静安今州治也濱州雄州霸州霸州治今)
(霸州文安縣保州即今保定府也德清軍今大名府清豐縣保順軍今濱州海豐縣永静軍今河間府景州破)
(鹵軍即霸州東淤口砦平戎軍今順天府霸州保定縣静戎軍今保定府安肅縣威鹵軍今安肅縣西二十五)
(里廢遂城縣乾寧軍今河間府青縣順安軍今保定府安州高陽縣寧邊軍今保定府博野縣天威軍今真定)
(府井陘縣承天軍今真定西娘子關是靜安軍在深州城内通利軍今大名府濬縣也志曰河北路東至海西)
(薄大行南臨河北據三關以大名守臣兼領而河間府亦曰瀛海軍貝州亦曰恩州邢州亦曰信德府冀州亦)
(曰安武軍趙州亦曰慶源軍亦曰慶源府定州亦曰定武軍亦曰中山府澶州亦曰開德府保州亦曰安塞軍)
(破鹵軍亦曰信安軍平戎軍亦曰保定軍靜戎軍亦曰安肅軍威鹵軍亦曰廣信軍乾寧軍亦曰清州寕邊軍)
(亦口永寕軍通利軍亦曰濬州又為安利濬川平川等軍後又置平北軍今保定府完縣也)河東(領州)
(十七軍六監二并州代州忻州汾州遼州澤州潞州晉州絳州慈州隰州石州嵐州憲州見唐河東道注而并)
(州移治陽曲即今府治憲州移治靜樂今太原府屬縣豐州麟州見唐關内道注府州平定軍今太原府平定)
(州火山軍今太原府河曲縣定羌單今太原保德州寧化軍在太原岢嵐州嵐縣東北岢嵐軍今州威勝軍今)
(沁州大通監今太原交城縣永利監今太原府太原縣志曰河東路東際常山西逾河南距底柱北塞雁門以)
(太原府守臣兼領而并州亦曰太原府潞州亦曰昭德軍亦曰除德府晉州亦曰平陽府慈州亦曰吉鄉軍麟)
(州亦曰建寕軍亦曰鎮西軍府州亦曰靖康軍定羌軍亦曰保德軍而豐州沒于夏慶歴中于府谷北僑置又)
(增置晉寧軍今延安府葭州也又增置慶祚軍今平陽府趙城縣也底柱山在今河南府陜州東北四十里)
陜西(領府三州二十五軍四監二京兆今西安府河中今平陽府之蒲州鳳翔今府也同州華州丹州延)
(州鄜州坊州邠州寧州涇州原州慶州隴州乾州耀州見唐關南道注秦州成州階州見唐隴右道注而秦州)
(移治成紀今州治也階州移治福津今州東七十里廢福津縣是商州鳳州見唐山南道注虢州見唐河東道)
(注陜州見唐河南道注環州解州五代漢所置州也渭州今平凉府治是義州治今平凉府華亭縣保安軍今)
(延州府保安縣慶成軍今平陽府蒲州滎河縣鎮戎軍今平凉府固原州北百二十里鎮戎所是德順軍今平)
(凉府静寧州也開寳監今鞏昌府徽州兩當縣沙苑監在今同州南十二里志曰陜西路東盡崤函西包汧隴)
(南連商洛北控蕭關以京兆守臣兼領而京兆亦曰永興軍華州亦曰鎮潼軍延州亦曰延安府寧州亦曰興)
(寧軍涇州亦曰彰化軍慶州亦曰慶陽府秦州亦曰雄武軍陜州亦曰保平軍耀州亦曰感義軍又為感德軍)
(乾州亦曰醴州後又復唐之綏州亦曰綏德軍又復銀州旋廢為銀川城又復唐之會州河州岷州蘭州洮州)
(廓州而岷州治今衞東廢祐川縣又復唐之鄯州亦曰西寧州又為賓德軍又增置定邊軍在今慶陽府北三)
(百里又置懷德軍今平凉府鎮原縣西百里廢平夏城也又於唐之臨川置鎮洮軍亦曰熙州今臨洮府治是)
(又置湟州亦曰嚮德軍又為樂州在今西寧衛東南二百里又置震武軍在樂州北境又置積石軍在今西寧)
(衛廢廓州西百八十里又置西安州今固原州西北二百三十里西安所是又置清平軍今西安府盩厔縣東)
(廢終南縣也蕭關見唐關内道注)淮南(領州十八軍三監二揚州楚州濠州夀州光州黃州蘄州舒州)
(廬州和州滁州見唐淮南道注而夀州治下蔡今州北三十里廢城是海州泗州亳州宿州見唐河南道注泰)
(州通州真州今揚州府儀真縣也漣水軍今淮安府安東縣高郵軍今揚州府高鄜州無為軍今廬州府無為)
(州也利豐監在通州西南四里海陵監今泰州如臯縣志曰淮南路東至海西抵睢漢南瀕江北據淮以揚州)
(守臣兼領而夀州亦曰夀春府光州亦曰光山軍舒州亦曰安慶府又為德慶軍亳州亦曰集慶軍真州亦曰)
(建安軍通州亦曰静海軍宿州亦曰保静軍徽宗時又增置六安軍今六安州也睢水出河南歸德府夏邑縣)
(南經江南徐宿等州境至淮安府邳州宿遷縣東南合大河)江南(領府一州十三軍六江寧今府也宣)
(州歙州池州饒州撫州江州洪州袁州吉州虔州信州太平州即南唐之雄遠軍筠川廣德軍今廣德州南康)
(軍今江西南康府興國軍今武昌府興國州臨江軍今江西臨江府南安軍今江西南安府建昌軍志曰江南)
(路東限閩海西界夏口南抵大庾北際大江以江寧守臣兼領而江寧府亦曰昇州亦曰建康軍虔州亦曰贛)
(州太平州亦曰南平軍興國軍亦曰永興軍)湖南(領州七監一潭州衡州道州永州邵州郴州全州桂陽監)
(志曰湖南路東據衡岳西接蠻獠南阻五嶺北界洞庭以潭州守臣兼領徽宗時又增置武岡軍今寳慶府武)
(岡州也)湖北(領府一州九軍二江陵今荆州府也鄂州岳州澧州辰州復州峽州歸州鼎州即唐江南)
(道朗州安州唐淮南道屬州也漢陽軍即唐沔州荆門軍今荆門州也志曰湖北路東盡鄂渚西控巴峽南抵)
(洞庭北限荆山以江陵守臣兼領而岳州亦曰岳陽軍安州亦曰德安府後又置沅州即唐巫州也改治州西)
(盧陽縣即唐錦州治又置誠州亦靖州即今州也)兩浙(領州十四軍二杭州睦州湖州蘇州常州閏州)
(婺州衢州温州處州台州明州越州秀州江隂軍順化軍志曰兩浙路東至海南接嶺島西控太湖北枕大江)
(以杭州守臣兼領而杭州亦曰寧海軍睦州亦曰建德軍又為嚴州蘇州亦曰平江軍後又為平江府潤州亦)
(為鎮江府湖州亦曰昭慶軍婺州亦曰保寧軍溫州亦曰應道軍明州亦曰奉國軍)福建(領州六軍二福)
(州泉州建州汀州漳州南劍州興化軍今府邵武軍今府志曰福建路東南據海西北距嶺以福州守臣兼領)
(而泉州亦曰平海軍建州亦曰建寧軍興化軍亦曰太平軍嶺仙霞嶺在浙西衢州府江山縣南)西川
(領州二十五軍三監一益州蜀州彭州漢州綿州梓州遂州榮州眉州嘉州卭州雅州黎州茂州簡州資州陵)
(州普州瀘州果州合州渠州威州即唐維州敘州即唐戎州昌州今重慶府榮昌縣蜀王建置永康軍今成都)
(府灌縣懷安軍今成都府金堂縣東三十里廢金水縣廣安軍今順慶府廣安州也富順監今叙州府富順縣)
(也志曰西川路東接嘉陵西控生番南環瀘水北阻岷山以益州守臣兼領而益州亦曰成都府梓州亦曰静)
(戎軍又為静安軍又為劍南東川軍又為潼州府遂州亦曰遂寧府茂州亦曰威戎軍陵州亦曰雙升監亦曰)
(仙井監瀘州亦曰瀘川軍永康軍亦曰水寧軍富順監亦曰富義監後又置淯井監亦曰長寧軍今叙州府長)
(寧縣也又置石泉軍今成都府石泉縣也嘉陵江在今保寧府城西瀘水在今馬湖府城南)峽西(領府)
(一州十八軍二監一興元今漢中府也洋州興州利州閬州巴州蓬州渝州䕫州忠州萬州開州涪州黔州施)
(州文州龍州劍州達州即唐山南道通州也雲安軍今䕫州府雲陽縣梁山軍今䕫州府達州梁山縣也大寕)
(監今夔府大寕縣也志曰峽西路東接三峽西抵隂平南扼羣獠北連大散以興元守臣兼領而洋州亦曰武)
(康軍利州亦曰寧武軍閬州亦曰安德軍渝州亦曰恭州後又增置南平軍即唐江南道南州也徽宗又因唐)
(舊置珍州播州思州云三峽即西陵三峽隂平即文州)廣東(領州十六廣州連州韶州康州端州新州)
(春州恩州封州賀州潮州雄州即今南雄府南漢置英州惠州即唐之循州循州治今惠州府龍川縣梅州治)
(今惠州府程鄉縣志口廣東路東南據大海西北距五嶺以廣州守臣兼領而端州亦曰興慶軍又為肇慶府)
(恩州亦曰南恩府雄州亦曰南雄州云)廣西(領州二十六桂州昭州梧州潯州龔州鬱林州賓州象州)
(柳州宜州融州邕州横州貴州白州藤州容州欽州廉州雷州高州瓊州儋州萬安州崖州化州即唐之辨州)
(也而鬱林移治南流象州移治陽夀欽州移治靈山皆今州治也志曰廣西路南撫交趾西鎮蠻獠東北距嶺)
(以桂州守臣兼領而宜州亦曰慶遠軍融州亦曰清遠軍儋州亦曰昌化軍萬州亦曰萬安軍崖州亦曰朱崖)
(軍徽宗時又置平州今柳州府懷遠縣也亦曰懷遠軍又置觀州今慶遠府南丹州也其隨置隨廢者多至十)
(餘州云)凡府州軍監三百二十有一縣一千一百六十二(羈縻)
(州縣不在此列)東南皆至海西盡巴僰(今馬湖府古僰國也)北極三關東
西六千四百八十五里南北一萬一千六百二十里
司馬氏光曰自周室東遷王政不行諸侯逐進凡五
百五十年而合於秦秦虐用其民十有一年而天下
亂又八年而合於漢漢為天子二百有六年而失其
柄王莽盜之十有七年而復為漢更始不能有光武
誅除僭偽凡十有四年然後能一之又一百五十三
年董卓擅朝州郡更相吞噬至於魏氏海内三分凡
九十有一年而合於晉晉得天下纔二十年惠帝昏
愚羣雄乘釁散為六七聚為二三凡二百八十有八
年而合於隋隋得天下纔二十有八年煬帝無道九
州幅裂八年而天下合于唐唐得天下一百三十年
明皇恃其承平荒於酒色漁陽竊發四海横流肅代
以降方鎮䟦扈陵遲至於五代朝成夕敗有如逆旅
太祖起而拯之東征西伐大勲未集太宗嗣而成之
凡二百二十有五年然後大禹之迹復混而為一由
是觀之上下一千七百餘年天下一統者五百餘年
而已
熙寧以後定天下為二十三路(初真宗分江南為兩路川陜為四路曰十八路)
(自是諸路分合不常神宗元豐八年定天下為二十三路)京東東路(以青州守臣兼領)京東
西路(仍以開封守臣兼領)京西南路(以襄陽守臣兼領)京西北路(仍以河南守臣)
(兼領宋志仁宗時常分京東京西兩路置京畿路後仍罷歸本路云)河北東路(仍以大名守臣兼領)
河北西路(以真定守臣兼領)河東路(仍以太原守臣兼領)陜西永興路(仍以)
(永興守臣兼領京兆府亦名永興軍也)秦鳳路(以秦州守臣兼領初陜西分四路神宗又建熙河路)
(又分置永興路為六路至是定為兩路鳳以鄜延環慶入永興以涇原熙河入秦)淮南東路(仍以揚州)
(守臣兼領)淮南西路(以廬州守臣兼領)江南東路(仍以江寧守臣兼領)江南西
路(以洪州守臣兼領)兩浙路(仍以杭州守臣兼領宋志熙寧中常分兩浙為東西路西路治杭州)
(東路治越州)荆湖南路(仍以潭州守臣兼領)荆湖北路(仍以江陵守臣兼領)西川
成都路(仍以成都守臣兼領)梓州路(以梓州守臣兼領)峽西利州路(仍以興元)
(守臣兼領)䕫州路(以䕫州守臣兼領)福建路(仍以福建守臣兼領)廣南東路(仍以)
(廣州守臣兼領)廣南西路(仍以桂州守臣兼領徽宗時又嘗分置黔南路治融州)自王安
石喜邊功而种諤取綏州韓絳取銀州王韶取熙河章
惇取懿洛(懿州即今辰州府沅州洽州在今沅州西境)謝景溫取徽誠(徽州今靖)
(州綏寧縣誠州即靖州也)熊本取南平(峽西路南平軍也宋志熙寕中置南平軍統溱播諸降獠)
(溱播二州見唐江南道注)郭逵取廣源(廣源州在今安南境内)李憲取蘭州沈
括取葭蘆四砦(四砦曰葭蘆即今延安府葭州曰米脂即今葭州米脂縣曰浮圖在今綏德州)
(西北境曰安疆在今慶陽府北百五十里)繼以王贍取青唐(即鄯州也)邈州(即湟州也)
寧塞(即廓州也)龍支(在今西寧衛東南八十里亦曰宗哥城)王厚復湟鄯(徽宗初立)
(以西邊困弊吐蕃復叛議棄諸州未幾復命王厚將兵取之)徽宗時又建燕山雲中
兩路(燕山路領府一曰燕山府即唐之幽州州九曰涿州檀州平州易州營州順州薊州景州經州也雲)
(中路領府一曰雲中府即唐之雲州州七曰應州朔州蔚州奉聖州歸化州儒州媯州也景州今順天府遵化)
(州經州今薊州玉田縣奉聖州即新州歸化州即武州而燕山路亦曰山前雲中路亦曰山後)不可勝
紀高宗南渡輿地登於職方者東盡明越西抵岷嶓(嶓冡)
(山在漢中府寧羌州沔縣西百二十里)南斥瓊崖北至淮漢補短截長分
路十六浙西(統府四臨安平江鎮江嘉興也州三常州嚴州湖州也軍一江隂也宋志高宗升杭)
(州曰臨安府秀州曰嘉興府理宗時又改湖州曰安吉州)浙東(統府一紹興也州六婺州溫州衢州處州)
(明州台州也宋志高宗升越州曰紹興府光宗初又升明州為慶元府)江東(統府一建康也州六宣州)
(池州徽州饒州信州太平州也軍二廣德南康也宋志高宗改江寧府為建康府孝宗時又升宣州為寧國府)
江西(統州七洪州贛州袁州江州撫州瑞州吉州也軍四興國建昌臨江南安也宋志孝宗時升洪州曰)
(隆興府理宗初改沔州曰瑞州而江州亦曰定江軍)淮東(統州六揚州泰州真州滁州通州楚州也軍二)
(高郵招信也宋志高宗時升高郵軍曰承州旋復故又升泗州盱眙縣為招信軍而廢天長軍漣水軍漣水軍)
(尋亦復故又理宗升楚州治山陽縣為淮安軍又為淮安州又升寳應縣為州今高郵州寳應縣也度宗又置)
(安淮軍今鳳陽府五河縣也又置清河軍今淮安府清河縣)淮西(統府一夀春也州七舒州廬州和州)
(濠州光州黃州蘄州也軍二六安無為也宋志孝宗廢夀春曰安豐軍寧宗升舒州為安慶府理宗又增置懷)
(遠軍即今鳳陽府懷遠縣也)湖南(領州七潭州衡州道州永州邵州郴州全州也軍三武岡桂陽荼陵)
(也宋志高宗時升桂陽監為軍即今長沙府荼陵州也理宗時又升邵州為寳慶府)湖北(統府二荆南德)
(安也州十鄂州岳州鼎州復州澧州歸州峽州辰州沅州靖州也軍二漢陽荆門也宋志高宗改江陵府曰荆)
(南尋復故孝宗又升鼎州曰常德府又寧宗增置夀昌軍即今武昌府武昌縣通釋湖北路兼領信陽軍云)
京西(統府一襄陽也州四隨州房州均州郢州也軍二光化棗陽也宋志高宗增置棗陽軍今襄陽府棗)
(陽縣)成都(領府二成都崇慶也州十二眉州嘉州漢州綿州卭州彭州黎州雅州簡州隆州威州茂州也)
(軍二永康石泉也宋志高宗升蜀州為崇慶軍孝宗升為府又改仙井監曰隆州寧宗升嘉州為嘉定府又為)
(嘉慶軍)潼川(領府二潼川遂寧也州九瀘州資州普州敘州昌州合州渠州果州榮州也軍三懷安廣)
(安長寧也監一富順也宋志理宗升果州為順慶府度宗末又升榮州為紹熙府改瀘州為江安州廣安軍為)
(寧西軍)利州(統府一興元也州十四利州金州洋州興州鳳州閬州蓬州巴州劍州階州文州龍州西)
(和州成州也軍二天水大安也宋志高宗分利州路為東西路東路治興元領劍利閬金洋巴蓬大安等州凡)
(九西路治興州領階成和鳳文龍等州凡七後屢合屢分又高宗改岷州為西和州移治今鞏昌府西和縣又)
(置大安軍治今漢中府寧羌州沔縣西八十里廢三泉縣孝宗時改劍州為隆慶府寧宗改興州為沔州又置)
(天水軍今秦州西南七十里天水府廢縣是也理宗又改成州為同慶)䕫州(統府一重慶也州十䕫州達州)
(忠州開州萬州涪州黔州施州播州思州也軍三雲安梁山南平也監一大寧也宋志高宗升渝州為重慶府)
(理宗升黔州曰紹慶府度宗又升忠州為咸淳府)福建(統州六福州建州泉州汀州漳州南劍州也軍)
(二興化邵武也宋志高宗末年升建州為建寧府)廣東(統府二肇慶德慶也州十二廣州韶州惠州潮)
(州英州南雄州連州新州封州梅州循州南恩州也宋志高宗升康州為德慶府寕宗又升英州為英德府)
廣西(領府一静江也州二十一容州邕州象州融州昭州梧州藤州潯州貴州柳州宜州賓州横州化州)
(高州雷州廉州欽州賀州瓊州鬱林州也軍三萬安朱崖南寧也宋志高宗升桂州為静江府又改昌化軍為)
(南寧軍而廢龔州入潯州白州入鬱林州度宗時又升宜州曰慶遼府)凡府州軍監一百
九十縣七百有三
右宋
地志遼起自臨潢(臨潢在今廢大寧衛東北七百餘里其城南臨潢水契丹世居其地)西
兼突厥(取隂山以西地)東併渤海(渤海大氏初據有遼東及朝鮮濊貊諸國至是為契丹所)
(滅)有城邑之居百有三初有中華營平二州地(劉守光稱燕帝)
(求援於契丹遂割營平二州畀之契丹又分平州地置灤州即今永平府灤州也)援立石晉取
燕雲十六州後復南侵至汴滅晉而還周伐契丹復關
南地於是以白溝河為界(白溝河在今保定府新城縣南三十里下流合衛河入海)
(亦曰界河)西至金山(在今陜西甘肅徼外哈密衛北)迄於流沙北至臚朐河
(在漠北千餘里今名飲馬河)東至海延袤萬里建五京(臨潢曰上京亦曰皇都遼)
(陽曰南京亦曰東京又為東平府遼西曰中京又為大定府幽州曰南京又為析津府雲中曰西京又為大同)
(府)有府六(曰定理府故挹婁國地曰率賓府故率賓國地曰鐵利府故鐵利國地皆在瀋陽東北境)
(曰安定府曰長嶺府皆在盛京奉天府東境曰鎮海府在奉天南境遼志開州亦曰關封府今在開元縣東北)
(故濊貊地也霸州亦曰興中府唐河北道營州地也而龍州亦曰黃龍府今奉天府開原縣又張㲄曰契丹八)
(路蓋指五京為五路而黃龍興中及平州共為八路云)州軍城百五十有六縣二
百有九部族五十有二屬國六十
金起自海濱(女真世居混同江東長白山鴨綠水之源其國東鄰高麗西界北海鐵甸南憑海北)
(接室韋地方千里混同江在今開元縣北千五百里長白山在今開元縣北千里吉林烏拉永吉州東南横亘)
(千里高二百里為混同鴨綠諸江之源鴨綠江源出長白山至奉天府東南境入於海)西克黃龍
南取遼陽進取臨潢克中京又西克雲中乃入居庸并
幽薊還都會(今奉天府開原縣)既滅遼(時遼地盡亡於金遼主延禧徬徨於山隂天德)
(之間金將婁室執之以歸遼亡山隂今大同府應州山隂縣天德山在今大同府朔州西北三百里唐天德軍)
(城在焉)遂侵汴都還取兩河地繼又略關陜攻山東殘西
京(粘沒喝兀术等屢陷河南州郡皆棄而不守至盡取關中六路及山東州郡乃移師入汴宋人棄城南走)
屯田募兵增設守備與宋分疆西循大散東限長淮襲
遼制建五京(以會寕為上京遼陽為東京燕山為南京大同為西京大定為中京完顔亮遷都燕)
(改燕京為中都大興府而以大定府為北京以汴京路為南京宣宗遷於汴又以河南府為中京至哀宗守緒)
(亡於蔡州)置十四總管府共為十九路(金以會寕遼陽燕山大同大定五京為五)
(路而於河東置河東南路治平陽河東北路治太原於河北置河北東路治河間河北西路治真定於山東置)
(山東東路治益都山東西路治東平於關中置京兆路治長安熙秦路治鳳翔慶原路治慶陽鄜延路治延安)
(又於宋之東京置汴京路於宋之北京置大名路而於遼東東境置婆娑路黑水北境置蒲興路是為十四路)
(總管府後又增置咸平等路云益都即今青州府婆娑府在今奉天府城東四百七十里蒲興府在今開原縣)
(北千餘里咸平府亦在開原縣東北境)閒散府九(廣寧府今遼東廣寧縣濟南府即今府也河中)
(府今平陽府蒲州晉安府今平陽府絳州中山府今真定府定州也彰德府歸德府鞏昌府臨洮府皆今府也)
(凡不繫五京十四路所治而稱府者曰閒散後置德興府今保安州又德平軍置中京號金昌府即今河南府)
(也)節鎮三十六防禦郡二十二刺史郡七十三軍十(利涉)
(軍故黃龍府也來遠軍在遼東閒原縣北六百里武興軍今大同府西廢東勝州也順天軍今保定府永定軍)
(今保定府雄縣高陽軍今保定府易州信安軍今順天府霸州定海軍今萊州府河平軍今衛輝府金安軍今)
(西安府華州也)州六(澄州今奉天府海城縣宜州今錦州府義州復州今奉天府復州蓋州今奉天府蓋)
(平縣瀋州今奉天府承德縣貴德州在瀋陽衛東境)縣六百三十二城塞堡關百
二十二鎮四百八十八東極海西逾積石(今陜西西寧衛西南百餘)
(里大積石山是)北過隂山南抵淮漢地方亦萬餘里
元起於和林(和林在幹難河之南大磧之北蒙古世居其地)盡取漠南山北遼
海河朔山東關右地時又并西域(太祖滅西域四十餘國後蒙哥襲位復遣)
(旭烈入乞石迷等國又渡海收富浪國西域之地悉歸蒙古云)兼西夏(夏先為蒙古所侵日以衰弱遂)
(降於蒙古太祖自西域還遂執夏主聣而并其國)降高麗(高麗為契丹遺種所侵太祖遣兵救却之)
(高麗舉國降附)太宗滅金撫中夏世祖又滅大理(世祖為諸王時開府漠南)
(率兵入大理滅之又取鄯闡烏爨等國使其子忽哥鎮守)定吐番(世祖滅大理遂入吐番諸部悉降附)
殘交趾(兀良合台自吐番進攻西南裔未下者悉平之設官屯守又入交趾敗交人於洮江其王遁入)
(海遂屠其人而還交人復據其地洮江在今安南境内)取江南遂一天下(世祖初襲位於)
(開平以開平為上都尋遷燕京曰中都又改稱大都開平即今宣府鎮東北七百里開平廢衛也)立中
書省一(統河北山東山西地謂之腹裏)行中書省十有一嶺北(治和寧路)
(元初建都於此亦曰元昌路亦曰和林路又為和林行省仁宗時改和林路曰和寧改和林行省曰嶺北統漠)
(北諸城鎮)遼陽(治遼陽路即今奉天府統遼西遼東地)河南(治汴梁路即今開封府統河南江北)
(地至順帝時又於揚州路分建淮南行省)陜西(治奉元路即今西安府統關中及漢中地)四川(治成)
(都路統四川及順元地順元今貴州也)甘肅(治甘州路統河西及寧夏地)浙江(治杭州路統浙)
(江江南及福建地後又於福州路置福建行中書省)江西(治隆興路今南昌府是統江西及廣東也)湖
廣(治武昌路統湖南北及廣西地後又於静江路分置廣西行省)雲南(治中慶路今雲南府是統雲南)
(地)征東(治東寧路今朝鮮之西京也統高麗地)路一百八十五府三十六
州三百五十九軍四(長寧軍即宋西川路之清井監南寧軍即宋廣西路之儋州萬安軍)
(即宋廣西路之萬州珠崖軍即宋廣西路之崖州)安撫司十五(播州沿邊安撫司今四川遵義)
(府也乾寧軍民安撫司今廣東瓊州府慶遠南丹等處軍民安撫司今廣西慶遠府順元等路軍民安撫司今)
(貴州貴陽府都雲定雲等處軍民安撫司今貴州都勻府新添葛蠻安撫司今貴州貴定縣盧番静海軍安撫)
(司今貴陽府盧番長官司也程番武勝軍安撫司今貴陽府程番長官司也方番河中府安撫司今貴陽府方)
(番長官司也洪番永順軍安撫司今貴陽府洪番長官司也卧龍番南寧州安撫司今貴陽府卧龍番長官司)
(也金石番太平軍安撫司今貴陽府金石番長官司也小龍番應天府安撫司今貴陽府小龍番長官司也大)
(龍番應天府安撫司今貴陽府大龍番長官司也羅番遏蠻軍安撫司今貴陽府羅番長官司也)縣一
千二百二十七東盡遼左西極流沙南越嶺表北逾隂
山東西萬餘里南北數萬里
鄭氏曰分州始於人皇州統縣縣統郡始於周郡統
縣始於秦州統郡郡統縣始於漢割據之世置州乃
多隋文析天下為州煬帝改州為郡而州郡相等唐
乃混州郡為一於建置京邑之州則始命為府宋又
府州並列矣元始建為路府州之制州乃益降而小
幾與縣同列云
王氏曰元人制路府州縣之等(大率路領州州領縣亦有以路領府府領)
(州州領縣者又有府與州不隸路而直隷省者)其戶口之多輿地之廣雖漢
唐極盛之際有不逮焉何也元起於沙漠遂兼西域
其西北所至浩邈無垠不可以里數限也
右遼金元
明史地理志洪武初建都江表革元中書省以京畿應
天諸府直隸京師後盡革行中書省置十三布政使司
分領天下府州縣及羈縻諸司又置十五都指揮使司
而於京師建五軍都督府俾外都指揮使司各以其方
附焉成祖定都北京以北平為直隸又增設貴州交趾
二布政使司後南交復棄外徼終明之世為直隸者二
京師南京為布政使司者十三山東山西河南陜西四
川湖廣浙江江西福建廣東廣西雲南貴州其分統之
府百有四十州百九十有三縣千一百三十有八羈縻
之府十有九州四十有七縣六編里六萬九千五百五
十有六兩京都督府分統都指揮使司十有六行都指
揮使司五北平山西陜西四川福建留守司二所屬衛
四百九十有三所二千五百九十有三守禦千戶所三
百一十有五又土官宣慰司十有一宣撫司十安撫司
二十有二招討司一長官司一百六十有九蠻夷長官
司五其邊郵重鎮凡九遼東薊州宣府大同榆林寧夏
甘肅太原固原皆分統衛所關堡計明初封略東起朝
鮮西據土番南包安南北距大磧東西一萬一千七百
五十里南北一萬零九百四里
京師北至宣府東至遼海南至東明西至阜城府八直
隷州二屬州十七縣一百一十六順天府(領州五縣二十二治大興)
(宛平三大興宛平良鄉固安永清東安香河安通州領縣四河武清漷縣寳坻霸州領縣三文大城保)
(定柔涿州領縣一房山四昌平州領縣三順義懷密雲薊州領縣玉田豐潤遵化平谷)保定府
(領州三縣十七治清苑容城唐慶都博野蠡完)(清苑滿城安肅定興新城雄祁州領縣二深澤束鹿安)
(州領縣二高陽新安易州領縣一淶水)河閒府(領州二縣十六治河閒交河閒獻阜城肅寧任邱)
(河青興濟静海寧津縣景州領縣三吳橋東光故城滄州領三南皮鹽山慶雲)真定府(領州五縣)
(二十七治真定行真定井陘獲鹿元氏靈夀藁城欒城無極平山阜平唐定州領縣二新樂曲陽冀州)
(領縣四南宫新河棗彊武邑平晉州領縣三安平饒陽武彊趙州領縣六柏鄉隆高邑臨城贊皇寧晉)
(深州領縣一衡水)順德府(領縣九治邢臺平邢臺沙河南和任内邱唐山鄕鉅鹿廣宗)廣平
府(領縣九治永年安永年曲周肥鄉雞澤廣平成威邯鄲清河)大名府(領州一縣十治元城元)
(城大名魏南樂清豐内黃濬滑開州領縣二長垣東明)永平府(領州一縣五治盧龍盧龍遷安撫)
(寧昌黎樂灤州領縣一亭)延慶州(領縣一永寧)保安州萬全都指揮
使司(領衛十五宣府左宣府右宣府前萬全左萬全右懷安保安右懷來延慶右開平龍門又蔚州延慶)
(左永寧保安四衛俱設於本州縣又守禦千戸所四興和守禦千戶所龍門守禦千戶所廣昌美峪二所亦)
(設於本處堡五長安嶺鵰鶚赤城雲州馬營)北平行都指揮使司(領衛二十二大寧新)
(城富峪會州木榆全寧營州左屯營州右屯營州中屯營州前屯營州後屯興州左屯興州右屯興州中屯興)
(州前也興州後屯開平開平左屯開平右屯開平中屯開平前屯開平後屯寬河守禦千戶所宜興守禦千)
(戸所)
(蕙田)案興和守禦千戸所永樂元年直隷後
軍都督府二十年為阿魯台所攻徙治宣州
衛城所地遂虚明史地理志於萬全都司北
平行都司兩存興和所殊未明晳今從兵志
以興和隸萬全又興和龍門廣昌美峪實有
四所地理志云三所誤今改正
南京北至豐沛西至英山南至婺源東至海府十四直
隸州四屬州十七縣九十七應天府(領縣八治上元溧上元江寧句容)
(陽溧水高淳江浦六合)鳳陽府(領州五縣十三治鳳陽夀鳳陽臨淮懷遠定遠五河虹州領縣)
(二霍丘蒙城泗州領縣二盱眙天長州宿州潁州領縣二潁上太和亳)淮安府(領州二縣九治山陽)
(山陽清河鹽城安東桃源沐陽遷海州領縣一贑榆邳州領縣二宿睢寧)揚州府(領州三縣)
(七治江都泰江都儀真泰興應興化州領縣一如臯)(高郵州領縣二寳通州領縣一海門)蘇州
府(領州一縣七治吳倉吳長洲吳江崑山常熟嘉定太州領縣一崇明)松江府(領縣三治華亭)
(海華亭上青浦)常州府(領縣五治武進靖武進無錫宜興江隂江)鎮江府(領縣三治)
(丹徒金丹徒丹陽壇)廬州府(領州二縣六治合肥一合肥舒城廬江無為州領縣巢六安)
(州領縣二英山霍山)安慶府(領縣六治懷寧松懷寧桐城潛山太湖宿望江)太平府(領縣)
(三治當塗昌當塗蕪湖繁)池州府(領縣六治貴池德貴池青陽銅陵石埭建東流)寧國
府(領縣六治宣城德宣城南陵涇寧國旌太平)徽州府(領縣六治歙黟歙休寧婺源祁門績溪)
徐州(領縣四蕭沛豐碭山)滁州(領縣二全椒來安)和州(領縣一含山)廣德州(領縣)
(一建平)
山東南至郯城北至無棣西至定陶東至海府六屬州
十五縣八十九濟南府(領州四縣二十六治歴城城歴城章邱鄒平淄川長山新齊)
(河齊東濟陽禹城臨邑長清肥城青城陵縣二新泰萊蕪德州領縣二德平平原)(泰安州領武定州領)
(縣四信陽海豐樂陵商河臺濱州領縣三利津霑化蒲)兖州府(領州四縣二十三治滋陽滋陽曲)
(阜寧陽泗水鄒滕嶧金鄉魚臺單城武上濟寕州領縣三嘉祥鉅野鄆城東平州領縣五汶東阿平隂陽)
(穀夀張州曹州領縣二曹定陶沂領縣二郯城費)東昌府(領州三縣十五治聊城聊城堂邑)
(博平茌平莘清平冠城臨清州領縣二邱館陶朝高唐州領縣三恩夏津武濮州領縣三范觀城城)
青州府(領州一縣十三治益都諸益都臨淄博興高苑樂安夀光昌樂臨朐安邱城蒙隂莒州領縣二)
(沂水日照)萊州府(領州二縣五治掖領掖二平度州領縣二濰昌邑膠州縣高密即墨)登
州府(領州一縣七治蓬萊州蓬萊黃福山棲霞招遠萊陽寧海領縣一文登)遼東都指
揮使司(領衛二十五治定遼中衛東定遼中定遼左定遼右定遼前定遼後鐵嶺寧瀋陽海州蓋州)
(金州復州義州遼海三萬廣寧左屯廣寧右屯廣寧中屯廣寧前屯廣寧後屯廣寧廣寧左廣寧右廣寧中寧)
(遠在州二自安樂)
山西東至真定北至大同西南皆至河府五直隸州三
屬州十六縣七十九太原府(領州五縣二十治陽曲徐陽曲太原榆次太谷祁)
(溝清源交城文水夀陽盂静樂河曲縣平定州領縣一樂平忻州領縣一定襄代州領三五臺繁峙崞)
(嵐岢嵐州領縣二興保德州)平陽府(領州六縣二十八治臨汾太臨汾襄陵洪洞浮山趙城)
(平岳陽曲沃翼城汾西蒲靈石五蒲州領縣五臨晉猗氏滎河萬泉河津解州領縣安邑夏聞喜平陸芮)
(城領絳州領縣三稷山絳垣曲大霍州和吉州縣一鄉寕隰州領縣二寧永)汾州府(領州)
(一縣七治汾陽寧汾陽孝義平遥介休石樓臨永州領縣一寕鄉)潞安府(領縣八治長治長)
(治長子屯留襄垣潞城壺開黎城平順)大同府(領州四縣七治大同應大同懷仁渾源州州)
(領縣一山隂三朔州領縣一馬邑蔚州領縣廣靈廣昌靈邱)澤州(領縣四高平陽城陵川沁水)
沁州(領縣二沁源武鄉)遼州(領縣二榆社和順)山西行都指揮使司(領衛)
(十四大同左大同右大同前大同後朔州鎮虜安東中屯陽和玉林高山雲川天成威遠平虜)
河南北至武安南至信陽東至永城西至陜州府八直
隸州一屬州十一縣九十六開封府(領州四縣三十治祥符祥符陳留杞通)
(許太康尉氏洧川鄢陵抉溝中牟陽武原武封邱延津蘭陽儀封新鄭陳州領縣四商水西華項城沈邱)
(許州領縣四臨潁襄城郾城長葛河禹州領縣一密鄭州領縣四滎陽滎澤陰汜水)河南府(領州)
(一縣十三治洛陽盧洛陽偃師鞏孟津宜陽永寧新安澠池登封嵩氏陜州領縣二靈寳閿鄉)歸德
府(領州一縣八治商邱領商邱寧陵鹿邑夏邑永城虞城睢州縣二考城柘城)汝寧府(領州)
(二縣十二治汝陽一汝陽真陽上蔡新蔡西平確山遂平信陽州領縣羅山光州領縣四光山固始息)
(商城)南陽府(領州二縣十一治南陽三南陽鎮平唐泌陽桐栢南召鄧州領縣内鄉新野淅州)
(裕州領縣二舞陽葉)懷慶府(領縣六治河内孟河内濟源修武武陟温)衛輝府(領縣六治)
(汲獲汲胙城新鄉嘉淇輝)彰德府(領州一縣六治安陽縣安陽臨漳湯隂林礠州領二武安)
(陟)汝州(領縣四魯山郟寳豐伊陽)
陜西東至華隂南至紫陽北至河套西至肅州府八直隸
州屬州二十縣九十五西安府(領州六縣三十一治長安長安咸寕咸陽涇陽興)
(平臨潼渭南藍田鄠盩厔高陵富平三原醴泉陽華州領縣二華隂蒲城商州領縣四商南雒南山鎮安)
(一同州領縣五朝邑郃陽韓城澄城白水領耀州領縣同官乾州領縣二武功永夀邠州縣三淳化)
(三水長武)鳳翔府(領州一縣七治鳳翔陽鳳翔岐山寳雞扶風郿麟游汧隴州)漢中府
(領州一縣八治南鄭州南鄭褒城城固洋西鄉鳳沔寧羌領縣一略陽)
(蕙田)案興安州領縣六明初屬漢中府神宗
十一年改曰興安州二十三年直隸陜西布
政使司漢中府實領州一縣八明史地理志
於漢中府載州二縣十四而不著興安州改
隸始末至使界畫不清今改正
延安府(領州三縣十六治膚施澗膚施安塞甘泉安定保安宜川延川延長青鄜州領縣三洛川)
(中部宜君縣綏德州領縣一米脂葭州領三吳堡神木府谷)慶陽府(領州一縣四治安化安)
(化合水環真寧寧州)平凉府(領州三縣七治平凉州平凉崇信華亭鎮原隆德涇領縣一靈)
(臺莊静寧州領縣一浪固原州)鞏昌府(領州三縣十四治隴西遠隴西安定會寕通渭漳寕伏)
(羌西和成縣秦州領縣三秦安清水禮階州領一文徽州領縣一兩當)臨洮府(領州二縣三治)
(狄道縣狄道渭源州蘭州領一金河)靈州興安州(領縣六平利石泉洵陽漢隂白)
(河紫陽)陜西都指揮使司(領衛十所五洮州岷州領所一西固城守禦軍民千戸榆林寕)
(夏領所四靈州守禦千戸興武守禦千戸韋州守禦千戸平虜千戸寧夏前寕夏左屯寧夏右屯寕夏後寧夏)
(中靖虜)陜西行都指揮使司(領衛十二所四甘州左甘州右甘州中甘州前甘州後肅)
(州山丹永昌凉州鎮番莊浪西寧碾伯守禦千戸鎮夷守禦千戶古浪守禦千戶高臺守禦千戶)
四川北至廣元東至巫山南至烏撒東川西至威茂府
十三直隷州六宣撫司一安撫司一屬州十五縣一百
十一長官司十六成都府(領州六縣二十五治成都繁成都華陽雙流郫温江新)
(新都彭崇寕灌金堂仁夀井研資内江安縣簡州領縣一資陽崇慶州領縣一新津漢州領三什邡綿)
(竹德陽縣綿州領縣三羅江彰明保茂州領一汶川威州領縣一)保寧府(領州二縣八治閬中)
(縣閬中倉溪南部昭化廣元江劍州領一梓潼巴州領縣二通南江)順慶府(領州二縣八治)
(南充廣南充西充四蓬州領縣二營山儀隴安州領縣岳池渠鄰水大竹)䕫州府(領州一縣)
(十二治奉節建奉節巫山大昌大寧雲陽萬開梁山新寧始達州領縣二東鄉太平)重慶府(領州)
(三縣十七治巴江巴江津璧山永川榮昌大足安居棋江南川長夀黔合州領縣二銅梁定遠忠州領)
(縣二酆都墊江彭涪州領縣二武隆水)遵義軍民府(領州一縣四治遵義遵義桐梓真安)
(州領縣二綏陽仁懷)敘州府(領州一縣九治宜賓昌宜賓南溪慶符寓順長寕興文隆高州領縣)
(二筠連珙)龍安府(領縣三治平武平武江油石泉)馬湖府(領縣一長官司四治屏山屏)
(山沭平夷蠻夷川雷坡)鎮雄府(領長官司五白水江簸酬懷德威信歸化安静)東川軍民
府烏撒軍民府烏蒙軍民府潼川州(領縣七射洪中江鹽)
(亭遂寧蓬溪安岳樂至)眉州(領縣三彭山丹稜青神)卭州(領縣二大邑蒲江)嘉定州
(領縣六峩眉夾江洪雅犍為榮威遠)瀘州(領縣三納溪江安合江)雅州(領縣三名山榮經蘆山)
永寧宣撫司(領長官司二九姓太平)天全六番招討司松番等
處軍民指揮使司(後改衛領千戸所一長官司十六安撫司五小河守禦千戶所占藏)
(先結蔟蠟匝簇白馬路簇山洞簇阿昔洞簇北定簇麥匝簇者多簇牟力結簇班班簇析命簇勒都簇包藏先)
(結簇阿用簇潘斡寨别思寨曩八郎麻兒匝阿角寨芒兒者思皃)疊溪守禦軍民千戶
所(領長官司二疊溪鬱郎)黎州守禦軍民千戶所平茶洞長官
司溶溪芝蔴子坪長官司安寧宣撫司(領長官司二懷遠宣)
(化)酉陽宣慰司(領長官司三石耶洞邑梅洞麻兔洞)石柱宣慰司四川
行都指揮使司(領衛五所八長官司五建昌衛軍民指揮使司領守禦千戶所四長官司三守)
(禦禮州後千戶守禦禮州中中千戶守禦打冲河中前千戶守禦德昌千戶昌州威龍普濟寧番衛軍民)
(指揮使司領千戶所一守禦冕山橋後千戶後越嶲衛軍民指揮使司領干戶所一長官司一鎮西千戶)
(卭部河鹽井衛軍民指揮使司領千戶所一長官司一打冲守禦中左千戶馬喇會川衛軍民指揮使)
(司領千戶所一守禦迷易千戶)
蕙田案四川行都司土官五昌州威龍普濟
馬喇卭部明史地理志云長官司四誤今改
正
江西北至九江東至玉山南至安遠西至永寧府十三
州一縣七十七南昌府(領州一縣七治南昌安南昌新建豐城進賢奉新靖武寕)
(寧州)瑞州府(領縣三治高安高安上高新昌)九江府(領縣五治德化湖口德化德安瑞昌)
(彭澤)南康府(領縣四治星子義星子都昌建昌安)饒州府(領縣七治鄱陽鄱陽餘干樂)
(平浮梁德興安仁萬年)廣信府(領縣七治上饒永上饒玉山弋陽貴溪鉛山豐興安)建昌
府(領縣五治南城瀘南城南豐新城廣昌溪)撫州府(領縣六治臨川黃臨川崇仁金谿宜樂)
(安束鄉)吉安府(領縣九治廬陵萬廬陵泰和吉水永豐安福龍泉安永新永寧)臨江府
(領縣四治清江江清江新淦新喻峽)袁州府(領縣四治宜春宜春分宜萍鄉萬載)贛州
府(領縣十二治贛金贛雩都信豐興國會昌安遠寕都瑞龍南石城定南長寕)南安府(領縣田治)
(大庾猶大庾南康上崇義)
湖廣北至均州南至九疑東至蘄州西至施州府十五
直隷州二屬州十七縣一百有八宣慰司二宣撫司四
安撫司五長官司二十一蠻夷長官司五武昌府(領州一縣)
(九治江夏崇陽通城)(江夏武昌嘉魚蒲圻咸寧興國州領縣二大冶通山)漢陽府(領縣二治漢陽)
(漢漢陽川)黃州府(領州一縣八治黃岡州黃岡麻城黃陂黃安蘄水羅田蘄領縣二廣濟黃)
(梅)承天府(領州二縣五治鍾祥沔鍾祥京山潛江陵荆門州領縣一當陽陽州領縣一景)
德安府(領州一縣五治安陸縣安陸雲夢應城孝感隨州領一應山)岳州府(領州一縣)
(七治巴陵縣巴陵臨湘華容平江澧州領三安鄉石門慈利)荆州府(領州二縣十一治江陵)
(江陵公安石首監利松滋枝江二夷陵州領縣三長陽宜都遠安歸州領縣興山巴東)襄陽府
(領州一縣六治襄陽化襄陽宜城南諱棗陽穀城光均州)鄖陽府(領縣七治鄖津鄖房竹山上)
(竹谿鄖西保康)長沙府(領州一縣十一治長沙益長沙善化湘隂湘潭瀏陽醴陵寕鄉陽湘鄉攸安)
(化州茶陵)常德府(領縣四治武陵江武陵桃源龍陽沅)衡州府(領州一縣九治衡陽)
(桂衡陽衡山耒陽常寕安仁酃陽州領縣三臨武藍山嘉禾)永州府(領州一縣七治零陵零)
(陵祁陽東安永道州領縣四寧遠江華明新田)寳慶府(領州一縣四治邵陽邵陽新化城步)
(武岡州領縣一新寧)辰州府(領州一縣六治沅陵二沅陵盧溪辰溪漵浦沅州領縣黔陽麻陽)
郴州(領縣五永興宜章興寕桂陽桂東)靖州(領縣四會同通道綏寧天往)施州衛軍
民指揮使司(領所一宣撫司四安撫司九長官司十三蠻夷官司五大田軍民千戶所施南)
(宣撫司領安撫司五東鄉五路安撫司領長官司三摇把洞上愛茶峒下愛茶峒蠻夷官司一鎮遠隆奉忠路)
(安撫司領長官司一劔南忠孝安撫司金峒安撫司領蠻夷官司一西坪中洞安撫司散毛宣撫司領安撫)
(司二龍潭安撫司大旺安撫司領蠻夷官司二東流臘壁峒忠建宣撫司領安撫司二忠峒安撫司高羅安)
(撫司領長官司一思南石容美宣撫司領長官司五盤順椒山瑪瑙五峰石寳梁下峒水盡源通塔平木)
(冊鎮南唐崖三長官司俱直隸施州衛)永順軍民宣慰使司(領州三長官司六南渭州)
(施溶州上溪州臘惹洞麥著黃洞驢遅洞施溶溪白崖洞田家洞)保靖州軍民宣慰使
司(領長官司二五寨草子坪)
浙江西至開化南至平陽北至太湖東至海府十一屬
州一縣七十五杭州府(領縣九治錢塘安錢塘仁和海寕富陽餘杭臨於潛新城昌)
(化)嚴州府(領縣六治建德昌建德桐廬淳安遂安夀分水)嘉興府(領縣七治嘉興嘉)
(興秀水嘉善崇德桐鄉平湖海鹽)湖州府(領州一縣六治烏程歸安長興德清武康)(烏程安吉)
(州領縣一孝豐)紹興府(領縣八治山隂上山隂會稽蕭山諸暨餘姚虞嵊新昌)寧波府(領縣)
(五治鄞海鄞慈谿奉化定象山)台州府(領縣六治臨海海臨海黃巖天台仙居寕太平)金
華府(領縣八治金華義金華東陽蘭谿義烏永康武浦江湯溪)衢州府(領縣五治西安西)
(安龍游常山江山開化)處州府(領縣十治麗水慶麗水青田縉雲松陽遂昌龍泉元雲和宣平景)
(寕)溫州府(領縣五治永嘉永嘉瑞安樂清平陽泰順)
福建北至嶺西至汀州南至詔安東至海府八直隸州
一屬縣五十七福州府(領縣九治閩古閩侯官長樂福清連江羅源田閩清永福)
興化府(領縣二治莆田莆田仙遊)建寧府(領縣八治建安浦建安甌寕建陽崇安城松)
(溪政和夀寕)延平府(領縣七治南平永南平將樂沙尤溪順昌安大田)汀州府(領縣八治)
(長汀流長汀寕化上杭武平清連城歸化永定)邵武府(領縣四治邵武寕邵武光澤泰寕建)
泉州府(領縣七治晉江永晉江南安同安惠安安溪春德化)漳州府(領縣十治龍溪龍)
(溪漳浦龍巖長泰南靖漳平平和詔安海澄寧洋)福寧州(領縣二寕德福安)
廣東北至五嶺東至潮州西至欽州南至瓊海府十直
隸州一屬州七縣七十五廣州府(領州一縣十五治南海南海番禺順德)
(東莞新安三水增城龍門香山新會新寕從化清遠連州領縣二陽山連山)肇慶府(領州一縣十一)
(治高要廣高要高明四會新興開平陽春陽江恩平寕德慶州領縣二封川閒建)韶州府(領縣)
(六治曲江乳曲江樂昌英德仁化源翁源)南雄府(領縣二治保保昌始興)惠州府
(領州一縣十治歸善連歸善博羅長寕永安海豐龍川長樂興寕平州領縣二河源和平)潮州府
(領縣十一治海陽大海陽潮陽揭陽程鄉饒平惠來鎮平埔平遠普寕澄海)高州府(領州一縣五治)
(茂名領茂名電白信宜化州縣二吳川石城)雷州府(領縣三治海康海康遂溪徐聞)廉
州府(領州一縣二治合浦山合浦欽州領縣一靈)瓊州府(領州三縣十治瓊山瓊山澄)
(邁臨高定安文昌會同樂會州儋州領縣一昌化萬州領縣一陵水崖領縣一感恩)羅定州
(領縣二東安西寕)
廣西北至懷遠東至梧州西至太平南至博白府十一
州四十有八縣五十長官司四桂林府(領州二縣七治臨桂臨桂興)
(安靈川陽朔領全州領縣一灌陽永寕州縣二永福義寕)平樂府(領州一縣七治平樂平樂恭)
(城富川賀荔浦修仁昭平永安州)梧州府(領州一縣九治蒼梧林蒼梧藤容岑溪懷集鬱州領)
(縣四博白北流陸川興業)潯州府(領縣三治桂平桂平平南貴)柳州府(領州二縣十治馬平)
(州馬平洛容柳城羅城懷遠融來賓上象領縣一武宣賓州領縣二遷江林)慶遠府(領州四縣)
(五治宜山波宜山天河忻城蘭河池州領縣二思思荔南丹州東州那地州)南寧府(領州)
(七縣三治宣化寧州上思州)(宣化除安果横州領縣一永淳雷新歸德州化州忠州下州)
思恩軍民府(領州二縣二林奉議州上映州上武緣)太平府(領州十七縣三治崇)
(善平崇善陀陵羅陽州左州養利州永康州上石西州太州思城州安平萬承州全茗州鎮遠州茗盈州)
(龍英州結安州結倫州都結州上下凍州思明州)思明府(領州三下石西州西平州祿州)鎮安
府田州歸順州泗城州向武州都康州
龍州江州(領縣一羅白)思陵州憑祥州長官司四(永順)
(永定永安安隆)
雲南北至永寧東至富州西至千崖南至木邦府十九
禦夷府二州四十禦夷州三縣三十宣慰司八宣撫司
四安撫司五長官司三十三禦夷長官司二雲南府(領州)
(四縣九治昆明安昆明富民宜良羅次昆晉寧州領縣二歸化呈貢寧州領縣一禄豐陽州領縣二)
(三泊易門嵩明州)曲靖府(領州四縣二治南寕州南寕亦佐霑益州陸凉州馬龍羅平州)尋
甸府臨安府(領州六縣五長官司九治建水州遠建水州石屏州阿迷州寕州新化州寧州)
(通海河西嶍峨蒙自新平甸納樓茶甸教化三部王弄山虧容甸溪處甸思佗左能寨落恐甸安南)
蕙田案臨安府明初領通海河西嶍峨蒙自
四縣神宗十九年置新平共領縣五明史地
理志誤云領縣四今改正
澂江府(領州二縣三治河陽路河陽江川陽宗新興州南州)廣西府(領州三師宗州彌勒)
(州維摩州)廣南府(領州一富州)元江軍民府(領州二奉化州恭順州)楚雄府
(領州二縣五治楚雄安楚雄廣通定遠定邊□嘉南州鎮南州)姚安軍民府(領州一縣一姚)
(州大姚)武定府(領州二縣一元和曲州禄勸州謀)景東府鎮沅府(領長)
(官司一椂谷寨)大理府(領州四縣三治太和領太和浪趙州領縣一雲南鄧川州縣一穹賓)
(川州雲龍州)鶴慶軍民府(領州二劍川州順州)麗江軍民府(領州四通安州寳山)
(州蘭州巨津州)永寧府(領長官司四刺次和革甸香爐甸瓦魯之)北勝州永昌軍民
府(領州一騰越州縣二保山永平安撫司四潞江鎮道楊塘瓦甸長官司三鳳溪施甸茶山)蒙化府
順寧府(領州一雲州長官司一孟緬)車里軍民宣慰使司緬甸
軍民宣慰使司(領長官司一東倘)木邦軍民宣慰使司八百
大甸軍民宣慰使司孟養軍民宣慰使司老撾軍
民宣慰使司南甸宣撫司千崖宣撫司隴川宣
撫司孟定禦夷府(領安撫司一耿馬)孟艮禦夷府威遠禦
夷州灣甸禦夷州鎮康禦夷州孟密宣撫司
蠻莫安撫司者樂甸長官司鈕兀禦夷長官司
芒市禦夷長官司孟璉長官司大古刺軍民宣慰
使司底馬撒軍宣慰使司小古刺長官司茶山長官
司底板長官司孟倫長官司八家塔長官司
刺和莊長官司促瓦長官司散金長官司麻里
長官司八寨長官司底兀刺宣慰使司廣邑州
貴州北至銅仁南至鎮寧東至黎平西至普安府十州
九縣十四宣慰司一長官司七十六貴陽軍民府(領川三縣)
(二長官司十六治新貴番新貴貴定番開州定番州領長官司十六程番小程上馬橋盧韋番方番洪番)
(卧龍番小龍番大龍番金石羅番盧山木瓜麻响大華)貴州宣慰使司(領長官司七水束中)
(曹蠻夷龍里白納底寨乖西蠻夷養虎坑)安順軍民府(領州三長官司六寕谷寨西堡鎮寕州)
(領長官司二十二營康佐普永寕州頌長官司二慕役頂營安州)都勻府(頌州二縣一長官司)
(八都勻邦水平浪平洲六洞平麻哈州頌長官司二樂平平定獨山州領縣一清長官司二合江州陳蒙)
(爛土豐寕)平越軍民府(領衛二州一縣三長官司二安清平衛興隆衛黃平州餘慶甕湄潭)
(楊凱里義)黎平府(領縣一長官司十三永從山潭溪八舟洪舟泊里曹滴洞古州西陽洞新化)
(湖耳亮寨歐陽中林騐洞赤溪湳洞龍里)思南府(領縣三長官司三治安化安化婺川印江蠻夷)
(沿河祐溪朗溪)思州府(領長官司四都坪峩異溪都素施溪黃道溪)鎮遠府(領縣二長官司)
(三治鎮遠臻鎮遠施乘偏橋印水十五洞剖六洞横坡等處)銅仁府(領縣一長官司五治銅仁)
(萬銅仁羅省溪提溪大山烏平頭着可)石阡府(領縣一長官司三龍泉石阡苗民葛彰葛商)
龍里衛軍民指揮使司(領長官司一太平伐)新添衛軍民指揮使
司(領長官司五新添小平伐把平寨丹平丹行)安南衛威清衛平壩衛
畢節衛(領所一守禦七星關後千戸所)赤水衛(領所四摩尼千戶曰撒千戶阿落密千戶)
(前千戶)普市守禦千戶所敷勇衛(領所四於㐮守禦千戸息烽守禦千戶濯)
(靈守禦千戶脩文守禦千戶)鎮西衛(領所四威武守禦千戶赫聲守禦千戸柔遠守禦千戶定遠守)
(禦戸)
右明
五禮通考卷二百十二
