春秋本例卷三
宋崔子方撰
公門
例日
即位
桓元年春王正月公即位
文元年春王正月公即位
宣元年春王正月公即位
成元年春王正月公即位
襄元年春王正月公即位
昭元年春王正月公即位
定元年六月戊辰公即位
哀元年春王正月公即位
右八著例一其變例七(七以月志而知例日者内之重事例當日)
(也凡君薨子繼於是即位然則即位當在先君之年嫌一年而二君故於嗣君之年正月)
(書之追治之也見即位者嗣君之始焉爾追治之事不可以日志也定公則異是矣故以)
(日即位口即位其例也)
朝
僖二十八年五月癸丑公朝于王所
是年冬壬申公朝于王所(有日無月蓋月闕)
右二著例
盟
隐元年三月公及邾儀父盟于蔑(公始即位不能自信而顧與邾)
(為盟卒又渝之故不日以見譏公盟例日)
隐六年夏五月辛酉公會齊侯盟于艾
隐八年九月辛卯公及莒人盟于浮来
桓元年夏四月丁未公及鄭伯盟于越
桓十二年夏六月壬寅公會把侯莒子盟于曲池
是年秋七月丁亥公會宋公燕人盟于榖丘
是年冬十有一月丙戌公會鄭伯盟于武父
桓十七年春正月丙辰公會齊侯紀侯盟于黃
是年二月丙午公會邾儀父盟于趡
莊九年春公及齊大夫盟于蔇(是時齊無君其曰齊大夫衆辭也雖)
(然當其無君可以無盟矣又不正公之釋怨而與仇盟春秋深惡焉故不月與日以見譏)
莊十三年冬公會齊侯盟于柯(是時魯亦強國而鄰於齊齊欲圖霸)
(而魯數不會故齊為柯之盟以親魯也齊桓不能修德以来諸侯而顧為私盟以屬魯以桓公)
(為病矣且公前年納其仇不克親與齊戰今乃從而受盟以公亦病矣故不月與日以見譏)
莊十六年冬十有二月會齊侯宋公陳侯衞侯鄭
伯許男曹伯滑伯滕子同盟于幽(公羊曰公會當從公羊加)
(公字桓盟不日齊始霸也)
莊二十二年秋七月丙申及齊高傒盟于防(著日而盟)
(蓋公盟也不言公大夫不敵也且又喪盟何以不譏譏喪盟例去日去日則無用見其為公盟)
(也春秋欲有所見者不嫌矣詳具經觧)
莊二十三年冬十有二月甲寅公會齊侯盟于扈
(桓盟不日不正齊魯之為是盟復日之以見譏也)
莊二十七年夏六月公會齊侯宋公陳侯鄭伯同
盟于幽(齊桓始霸也凡桓文之盟不日以著其信)
閔元年秋八月公及齊侯盟于落姑(桓盟不日)
僖五年秋八月諸侯盟于首止(桓盟不日)
僖七年秋七月公會齊侯宋公陳世子款鄭世子
華盟于寗母(桓盟不日)
僖八年春王正月公會王人齊侯宋公衞侯許男
曹伯陳世子款盟于洮(桓盟不日)
僖九年九月戊辰諸侯盟于葵丘(桓盟不日以著其信且葵丘之)
(盟束牲載書而不歃血加五命以令諸侯此桓公之盛而反加日何也周襄之末天下無王諸)
(侯有能行王政而興起者則易然也以桓公之盛管仲之賢而不能有志乎此乃區區為霸者)
(之政此孔子之門所以小管仲而下桓文雖然當是時攘戎狄安中國九合諸侯免民於左祍)
(之患者桓公之功也春秋與其霸而小其不至於王故於九合之會則信之以著其美而於葵)
(丘之盟則變例以見譏焉然獨於是盟然後見譏何也猶曰桓之盛極此而己無能為矣故譏)
(之也)
僖十五年三月公會齊侯宋公陳侯衞侯鄭伯許
男曹伯盟于牡丘(桓盟不日)
僖二十一年十有二月癸丑公會諸侯盟于薄釋
宋公
僖二十五年冬十有二月癸亥公會衞子莒慶盟
于洮
僖二十六年春王正月己未公會莒子衞寗速盟
于向
僖二十七年十有二月甲戌公會諸侯盟于宋
僖二十八年五月癸丑公會晉侯齊侯宋公蔡侯
鄭伯衞子莒子盟于踐土(晉文始霸也桓文之盟不日以著其信則)
(此何以日為下公朝于王所當日也加日於上知既盟而朝同在癸丑之日耳)
文二年三月乙巳及晉處父盟(著日而盟蓋公盟也不言公大夫不)
(敵也是又喪盟何以不譏譏喪盟例去日去日則無用見其為公盟也春秋欲有所見者不嫌)
(矣詳具經解)
文三年十有二月己巳公及晉侯盟
文七年秋八月公會諸侯晉大夫盟于扈(是時晉侯新立)
(故諸侯相與會于晉境而聽事焉晉侯不能親諸侯乃使大夫抗禮而主盟此諸侯之恥而晉)
(之罪也故不敘諸侯不名晉大夫以略之又不日以見譏則異乎同盟于新城矣詳具經解)
文十三年十有二月乙丑公及晉侯盟
文十四年六月公會宋公陳侯衛侯鄭伯許男曹
伯晉趙盾癸酉同盟于新城
文十七年六月癸未公及齊侯盟于榖
宣十七年六月己未公會晉侯衞侯曹伯邾子同
盟于斷道
成二年十有一月丙申公及楚人秦人宋人陳人
衛人鄭人齊人曹人邾人薛人鄫人盟于蜀
成三年冬十有一月丙午及荀庚盟丁未及孫良
夫盟(此皆聘而後盟也著日而盟知其為公矣不言公大夫不敵也大夫何以不貶彼以)
(賓客之道来我固與之盟爾其諸類此)
成五年十有二月己丑公會晉侯齊侯宋公衞侯
鄭伯曹伯邾子杞伯同盟于蟲牢
成七年八月戊辰同盟于馬陵(救鄭諸侯)
成九年春王正月公會晉侯齊侯宋公衞侯鄭伯
曹伯莒子杞伯同盟于蒲(自文宣以来晉楚於是争盟而伐鄭鄭從)
(晉則楚師至從楚則晉師至然鄭固欲親中國自宣二年晉宋衛陳之役而鄭之從晉者十年)
(其後蜀之盟楚實合十二國之衆以臨諸侯鄭於是在楚故晉侯伐鄭蟲牢之會鄭伯受盟及)
(蒲之會所以尋前日之盟也鄭固未有罪耳而晉人於秋執鄭伯欒書伐鄭明年衛侵鄭諸侯)
(復伐鄭而鄭亦不賓乍合乍離及楚人一有討於鄭而鄭即甘心於楚蓋怒晉之無信不恤小)
(國之禍而輕辱人君乃與楚比伐許侵宋同撓諸夏凡二十年之間諸侯會盟侵伐城戍曾無)
(虚歲諰諰然以失鄭為憂是禍也晉有以啓之以不信蒲之盟故也春秋不日其盟所以起其)
(事而見譏焉)
成十一年春王三月已丑及郤犫盟(聘而後盟)
成十五年三月癸丑公會晉侯衞侯鄭伯曹伯宋
世子成齊國佐邾人同盟于戚
成十七年六月乙酉同盟于柯陵(伐鄭諸侯)
襄三年夏四月壬戌公及晉侯盟于長樗
是年六月公會單子晉侯宋公衛侯鄭伯莒子邾
子齊世子光己未同盟于雞澤
襄七年冬十月壬戌及孫林父盟(聘而後盟)
襄九年十有二月己&KR1344;同盟于戲(伐鄭諸侯)
襄十一年秋七月己未盟于亳城北(伐鄭諸侯)
襄十五年二月己&KR1344;及向戌盟于劉(聘而後盟)
襄十九年春王正月諸侯盟于祝柯(此圍齊諸侯也諸侯患齊)
(之強數事侵伐故欲同圍之然而不能而遂為此盟其盟也有不同者矣此邾子所以執也故)
(不與同又不日以見譏焉)
襄二十年夏六月庚申公會晉侯齊侯宋公衛侯
鄭伯曹伯莒子邾子滕子薛伯把伯小邾子盟
于澶淵
襄二十五年秋八月己巳諸侯同盟于重丘(會夷儀諸)
(侯)
昭十三年八月甲戌同盟于平丘公不與盟(會平丘諸)
(侯詳具經解)
昭二十六年秋公會齊侯莒子邾子把伯盟于鄟
陵(二十五年公孫于齊齊謀納公莒邾把皆齊之與國故同為鄟陵之盟也且公實有國而)
(不處反因他人以求入而卒以不能鄟陵之盟為不韙矣其不與同以見四國之盟有不同者)
(矣故不月與口以見譏此昭公所以終去如晉也)
定四年五月公及諸侯盟于臯鼬(會召陵諸侯也諸侯為蔡之故)
(以侵楚然終不能為蔡釋怨於楚使蔡去中夏而即夷故明年蔡侯以吳子及楚人戰于柏舉)
(遂復蔡怨故臯鼬之盟不日亦不與同所以譏諸侯之無能為而傷中夏之微也)
定十二年冬十月癸&KR1344;公會齊侯盟于黃
右五十四著例四十四其變例十
孫
昭二十五年九月己&KR1344;公孫于齊
右一著例
喪至
桓十八年夏四月丁酉公之喪至自齊
定元年夏六月癸&KR1344;公之喪至自乾侯
右二著例
薨
隐十一年冬十有一月壬辰公薨
桓十八年夏四月丙子公薨于齊
莊三十二年秋八月癸&KR1344;公薨于路寢
閔二年秋八月辛丑公薨
僖三十三年十有二月乙巳公薨于小寢
文十八年春王二月丁丑公薨于臺下
宣十八年冬十月壬戌公薨于路寢
成十八年八月己丑公薨于路寢
襄三十一年夏六月辛巳公薨于楚宫
昭三十二年十有二月己未公薨于乾侯
定十五年夏五月壬申公薨于高寢
右十一著例
葬
桓十八年冬十有二月己丑葬我君桓公
閔元年夏六月辛酉葬我君莊公
文元年夏四月丁巳葬我君僖公
文十八年六月癸酉葬我君文公
成元年二月辛酉葬我君宣公
成十八年十有二月丁未葬我君成公
襄三十一年冬十月癸酉葬我君襄公
定元年秋七月癸巳葬我君昭公
定十五年九月丁巳葬我君定公
右九著例
春秋本例卷三
