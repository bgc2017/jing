春秋本例卷四
宋崔子方撰
公門
例月
會
隐二年春公會戎于潛(不正公之會戎且又喪會故不月以見譏)
隐九年冬公會齊侯于防(當是時桓公羽父相與謀亂公顧不能靖内難)
(至於身弑而不知故不月以見譏)
隐十年春王二月公會齊侯鄭伯于中丘
隐十一年夏公會鄭伯于時来
桓元年三月公會鄭伯于垂
桓二年三月公會齊侯陳侯鄭伯于稷
桓三年春正月公會齊侯于嬴
是年六月公會把侯于郕
是年九月公會齊侯于讙
桓六年夏四月公會紀侯于郕
桓十年秋公會衛侯于桃丘弗遇(弗有故意衛侯故不欲會公其)
(不月凡不成會者例不月)
桓十一年九月公會宋公于夫鍾
是年冬十有二月公會宋公于闞
桓十二年八月公會宋公于虚
是年冬十有一月公會宋公于龜
桓十四年春正月公會鄭伯于曹
桓十五年五月公會齊侯于艾
桓十六年春正月公會宋公蔡侯衛侯于曹
桓十八年春王正月公會齊侯于濼
莊二十七年春公會把伯姬于洮(婦人既嫁見兄弟不踰閾而公)
(會伯姬于洮故不月以見譏)
是年冬公會齊侯于城濮(桓文之盟不日桓文之會不月蓋信而安之春)
(秋變例以美二伯者如此)
僖元年八月公會齊侯宋公鄭伯曹伯邾人于檉
(桓會不月譏公喪會故加月)
僖五年夏公及齊侯宋公陳侯衛侯鄭伯許男曹
伯會王世子于首止(桓會不月)
僖九年夏公會宰周公齊侯宋子衛侯鄭伯許男
曹伯于葵丘(桓會不月)
僖十一年夏公及夫人姜氏會齊侯于陽榖(桓會不月)
僖十三年夏四月公會齊侯宋公陳侯衛侯鄭伯
許男曹伯于鹹(桓會不月承葬陳宣公月)
僖十六年冬十有二月公會齊侯宋公陳侯衛侯
鄭伯許男邢侯曹伯于淮(齊桓之霸凡十二會而孔子獨稱九合諸)
(侯蓋道其不以兵車而已牡丘之盟陽榖之會淮之會蓋有兵車也是時桓德既衰楚亦内侮)
(伐徐敗婁林之師桓公於是合諸侯以救之又為之伐厲伐英氏以報楚則其有兵車亦眀矣)
(故淮之會則加月以見譏)
僖二十八年冬公會晉侯齊侯宋公蔡侯鄭伯陳
子莒子邾子秦人于温(文會不月)
文十三年冬衛侯會公于沓(公如晉故不月矣詳具經觧)
是年十有二月鄭伯會公于棐
宣元年夏公會齊侯于平州(此喪會故不月以見譏)
宣七年冬公會晉侯宋公衛侯鄭伯曹伯于黑壤
(是年夏會伐萊秋而至冬又會黑壤春而至其間大旱之不恤且古者凶荒殺禮簡政今公區)
(區以侵伐期會為急亦不知務矣故不月以見譏)
成二年十有一月公會楚公子嬰齊于蜀
成十二年夏公會晉侯衛侯于瑣澤(不月蓋譏也然未有見焉)
(春秋以例著者不疑也不然或月闕耳)
成十六年秋公會晉侯齊侯衛侯宋華元邾人于
沙隨不見公(是蓋魯有内難故往後期而諸侯不及見公耳不見公故不月也詳)
(具經解)
襄五年秋公會晉侯宋公陳侯衛侯鄭伯曹伯莒
子邾子滕子薛伯齊世子光吳人鄫人于戚(春秋)
(尊中國而也故不先吳於鄫諸侯之罪月以見譏)
襄七年十有二月公會晉侯宋公陳侯衛侯曹伯
莒子邾子于鄬
襄十年春公會晉侯宋公衛侯曹伯莒子邾子滕
子薛伯把伯小邾子齊世子光會吳于柤(再言會即)
(吳也吳夷也不正以諸侯之尊即吳而遠會故不月以見譏)
襄十一年秋七月會于蕭魚(伐鄭諸侯)
襄十六年三月公會晉侯宋公衛侯鄭伯曹伯莒
子邾子薛伯把伯小邾子于溴梁
襄二十一年冬十月公會晉侯齊侯宋公衛侯鄭
伯曹伯莒子邾子于商任
襄二十二年冬公會晉侯齊侯宋公衛侯鄭伯曹
伯莒子邾子薛伯把伯小邾子于沙隨(傳稱會于沙隨)
(復錮欒氏猶信也前年秋欒盈出奔楚晉私以一大夫之故朞年之間再合諸侯見晉之失正)
(而非所以令諸侯也齊人於是不賓眀年伐衛遂伐晉則當時之事可知矣始令猶可再令而)
(譏矣故沙隨之會不月以見之)
襄二十四年秋八月公會晉侯宋公衛侯鄭伯曹
伯莒子邾子滕子薛伯把伯小邾子于夷儀
襄二十五年夏五月公會晉侯宋公衛侯鄭伯曹
伯莒子邾子滕子薛伯把伯小邾子于夷儀
襄二十六年夏公會晉人鄭良霄宋人曹人于澶
淵(不正公與大夫會故不月以見譏)
昭十三年秋公會劉子晉侯齊侯宋公衛侯鄭伯
曹伯莒子邾子滕子薛伯杞伯小邾子于平丘
(八月甲戌同盟于平丘公不與盟是蓋諸侯不肯與公盟也諸侯不肯與公盟而曰公不與盟)
(蓋諱之也使若公自不盟云爾故不月公之行以見之詳具經解)
定八年夏公會晉師于瓦(不正公之會晉師故不月以見譏)
定十年夏公會齊侯于夾谷(夾谷之會齊人伏甲以劫我是時孔子相)
(焉而謀以不行然則是會也亦殆矣故不月以見譏)
定十四年五月公會齊侯衛侯于牽
哀七年夏公會吳于鄫(不正公之會吳故不月以見譏)
哀十二年夏五月公會吳于橐臯(會吳亦譏也承孟子卒月)
是年秋公會衛侯宋皇瑗于鄖(喪會故不月以見譏然後知孟子昭)
(夫人而哀嫡祖母也)
哀十三年夏公會晉侯及吳子于黃池(是時吳實主會其曰)
(會晉及吳主晉而賓吳也辭費矣然而吳子進矣進吳子所以傷中國之亡也故不月以見焉)
(猶曰是非中國得意之會云爾)
右五十三著例三十二其變例二十一
如
桓十八年春王正月公與夫人姜氏遂如齊
莊二十二年冬公如齊納幣(觧具納幣下)
莊二十三年夏公如齊觀社(觧具觀社下)
莊二十四年夏公如齊逆女(觧具逆女下)
僖十年春王正月公如齊
僖十五年春王正月公如齊
僖三十三年冬十月公如齊
文三年冬公如晉(譏亟朝也凡公如某而不目其事者皆朝也周官之制諸侯有)
(世相朝之禮春秋之時天下無王霸主更盟故一君有冄三朝者春秋權事之宜猶與之至於)
(比年亟朝則為己甚然後譏焉故凡比年亟如皆不月者所以見譏也文二年三月乙巳及晉)
(處父盟此蓋公在晉而盟也傳謂晉人以公不朝来討故公如晉晉使處父盟公以恥之猶信)
(也春秋不書公如晉蓋諱之而於三年譏亟朝則二年之盟公在晉不疑矣)
文十三年冬公如晉(下書衛侯會公于沓蓋是時公方修禮于大國而遽與他)
(國私會以為失事盟主之道故不月以見譏)
宣四年秋公如齊
宣五年春公如齊(比年而朝譏亟也)
宣九年春王正月公如齊(八年六月夫人熊氏薨然則此喪朝也何以不)
(譏禮庶子為後為其母緦宣公以庶立故春秋不譏喪朝然後知妾母不得稱夫人眀矣且下)
(十年兩如齊而此不譏亟朝春秋欲有所見者不嫌也)
宣十年春公如齊(譏亟)
是年夏四月公如齊(承日食月)
成三年夏公如齊(譏亟)
成四年夏四月公如晉(承臧孫卒月)
成十年秋七月公如晉
成十三年三月公如京師
成十八年春王正月公如晉(譏亟承殺大夫月)
襄三年春公如晉(譏亟且喪朝)
襄四年冬公如晉(譏亟)
襄八年春王正月公如晉
襄十二年冬公如晉(公比年伐鄭出會曾未息肩而又朝于晉夫内弃其國事)
(而區區以侵伐期會朝聘之為急亦不知務矣故不月以見譏十年伐鄭戍虎牢十一年夏伐)
(鄭盟亳城北秋又伐鄭會蕭魚是也春秋凡此志譏矣)
襄二十一年春王正月公如晉
襄二十八年十有一月公如楚
昭二年冬公如晉至河乃復(觧具復門)
昭五年春王正月公如晉
昭七年三月公如楚
昭十二年夏公如晉至河乃復
昭十三年冬公如晉至河乃復
昭十五年冬公如晉(十二年十三年兩如晉皆不得入見鄙於大國猶不自愧)
(而復朝焉雖不至河而復猶譏也春秋之義豈遠於人情哉)
昭二十一年冬公如晉至河乃復
昭二十三年冬公如晉至河有疾乃復
昭二十七年春公如齊(是時公失國居鄆故凡如齊如晉皆不月以見譏)
是年冬十月公如齊(承曹午卒月)
昭二十八年王三月公如晉次于乾侯(解具次門)
昭二十九年春公如晉次于乾侯(公比如晉而不得入故皆不月)
(也)
定三年春王正月公如晉至河乃復
右三十八著例十七其變例二十一
春秋本例卷四
